[
    {
        "author": "龙文彬", 
        "era": "清", 
        "subtype": null, 
        "text": [
            "古有李道士，相传八百岁。", 
            "功业杳无闻，徒将甲子记。", 
            "深山有木石，历久或不敝。", 
            "毕竟块然存，淡漠亦无味。", 
            "好学推颜子，治安策贾谊。", 
            "其道不能死，生气满天地。"
        ], 
        "title": "偶书", 
        "type": "古风", 
        "yun": null
    }, 
    {
        "author": "鲍镳", 
        "era": "清", 
        "subtype": "七言绝句", 
        "text": [
            "野田雀啄豆花稀，鹰犬烹来狐兔肥。", 
            "田父更防南涧虎，北风如吼掩双扉。"
        ], 
        "title": "掩扉", 
        "type": "绝句", 
        "yun": "微"
    }, 
    {
        "author": "鲍瑞骏", 
        "era": "清", 
        "subtype": null, 
        "text": [
            "昔人造墨烧古松，今之焚膏毋乃同。", 
            "板屋松阴跨幽涧，下有流水鸣淙淙。", 
            "壁如蜂窠纸如幔，参差镫影纱笼中。", 
            "承镫以碗碗注水，水与火济凝烟浓。", 
            "液融鹿角香喷麝，阴房疑捣红守宫。", 
            "涂脂从印燥不滓，枪金细字蟠虬龙。", 
            "程方遗制效奚李，厥贡后数曹家工。", 
            "家传古井清且冽，云与易水灵源通。", 
            "烟轻胶旧井华孕，紫玉一笏隃麋空。", 
            "荒唐谁说十万杵，杵以万杵坚于铜。", 
            "尤其伪者渗以漆，光则黝然不可砻。", 
            "罗家银墨广陵散，色如碧叶秋来红。", 
            "紫雪之精郁灵气，西陂小景模吴淞。", 
            "再和之法亦一瞬，几人犹弆吴绫封。", 
            "龙宾十二落谁手，磨人磨墨俱匆匆。"
        ], 
        "title": "造墨歌", 
        "type": "古风", 
        "yun": null
    }, 
    {
        "author": "鲍瑞骏", 
        "era": "清", 
        "subtype": null, 
        "text": [
            "铜雀台瓦良研田，此瓦乃在铜雀先。", 
            "色青而紫厚以寸，池窊半月潴松烟。", 
            "磨墨如暗欲雨润，瑟瑟缀若明珠悬。", 
            "诸花香处呼璧友，沈檀之匣铭词镌。", 
            "竹垞目以宴友瓦，得毋考据讹相沿。", 
            "文曰建安三年造，斯时河北方炎炎。", 
            "袁曹两雄不相下，土木何得兴戈鋋。", 
            "吾闻南皮有台二，或者袁候之遗埏。", 
            "当其虎视冀州日，官渡未战犹瓦全。", 
            "穹窿百尺用侦敌，吸尽兵气归陶甄。", 
            "相传夜深发光怪，异香腾作龙蜿蜒。", 
            "野火烧残败苔渍，争墩一例言詹詹。", 
            "否则陈因太仓粟，鸠工适值浮瓜年。", 
            "区区胡椒且八百，况乃瓴甋崇观瞻。", 
            "五官中郎敬爱客，想见射雉同游畋。", 
            "哀来乐往感丝竹，金碧鳞鳞辉画檐。", 
            "不知何时琢为砚，残膏一滴江湖沾。", 
            "宜城驿入昌黎记，景山赠赖欧公传。", 
            "世间古物等飘瓦，获之奚翅真珠船。", 
            "呜呼！", 
            "人生安得如汝坚，背有汉隶神宛然。", 
            "缁布纹深尾则断，亦犹割据留山川。", 
            "袁家父子固豚犬，曹家兄弟终猜嫌。", 
            "流连香履有深意，木妖早兆漳河堧。", 
            "知君好古自一癖，岂以人废相针砭。", 
            "魏三祖集君所弆，曩者汉上遭师熸。", 
            "呜呼！", 
            "一得一失皆前缘，非此那伴君家毡。", 
            "会看涤笔记神砚，压到寿贵公侯砖。"
        ], 
        "title": "笈甫藏有袁候台瓦研属作长歌纪之", 
        "type": "古风", 
        "yun": null
    }, 
    {
        "author": "鲍鼎铨", 
        "era": "清", 
        "subtype": null, 
        "text": [
            "岚气浮空，潮声带雨，名区自说江湘。", 
            "赤壁崟崎，洞庭浩渺，天边不断帆樯。", 
            "楼阁俯斜阳。", 
            "正烟云万里，归鸟千行。", 
            "独鹤飞回，忽传玉笛韵悠扬。", 
            "凄凉。", 
            "鹦鹉堪伤。", 
            "对萋萋芳草，满目沧桑。", 
            "夜静月明，涛生天上，看来一片昏黄。", 
            "伫立向茫茫。", 
            "有渔舟杳霭，芦荻青苍。", 
            "把酒中流，当年顾曲想周郎。"
        ], 
        "title": "望海潮 黄鹤楼（见瑶华集二十二）", 
        "type": "词", 
        "yun": "阳"
    }, 
    {
        "author": "鲍鼎铨", 
        "era": "清", 
        "subtype": null, 
        "text": [
            "桃靥红消，柳眉翠聚。", 
            "当筵唱彻黄金缕。", 
            "含情无话倚东风，啼莺不管春风暮。", 
            "烟羃平芜，水添远浦。", 
            "王孙玉勒嘶何处。", 
            "恼人双燕故飞飞，新愁又送花间雨。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "鲍鼎铨", 
        "era": "清", 
        "subtype": null, 
        "text": [
            "三月烟花，满城歌吹，繁华久说扬州。", 
            "锦帆天子，千古擅风流。", 
            "最爱游船清夜，江南好、柳缆龙舟。", 
            "消沉久、断碑残碣，何处觅丹丘。", 
            "迷楼。", 
            "横暮雨，玉钩斜畔，碧水空愁。", 
            "只平山堂下，凭吊夷犹。", 
            "二十四桥仍在，汀州静、眠稳沙鸥。", 
            "经行处，斜阳芳草，数点广陵秋。"
        ], 
        "title": "满庭芳 广陵怀古", 
        "type": "词", 
        "yun": "尤"
    }, 
    {
        "author": "戴亨", 
        "era": "清", 
        "subtype": null, 
        "text": [
            "吁嗟毛生酒酣击剑慷慨悲沈沦，臣之壮也不如人，头白犹作诸侯宾。", 
            "胸中礧块吐不出，长短讴吟感鬼神。", 
            "岂果儒冠多误身，请君听我言其因。", 
            "人生休佑仰苍昊，富贵才学兼寿考。", 
            "丰兹啬彼理固然，清浊久暂非草草。", 
            "君不见长安道上轩盖纷纶驰，坐享庞禠亦岂少。", 
            "问谁才名震世高，问谁造诣真奇矫。", 
            "一代之中不数见，千人万人可尽扫。", 
            "始知世所重者天所轻，人所忽者神所宝。", 
            "君今道重身亦尊，君今才大气骨老。", 
            "声光万古且长新，讵比世俗营求但目前，朝见荣华暮枯槁。", 
            "遭遇自应长坎坷，粗粝自应常不饱。", 
            "假使生儿有目不识丁，妄希荣贵希丰赢，轻裘肥马相骄矜。", 
            "以其所有易所无，毛生毛生甘心乎。"
        ], 
        "title": "寄年家子毛秋岑兼广其意（丙寅都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "世人垂老心不灰，谁肯蚤赋归去来。", 
            "世人束带走炎午，谁肯脱冠挂神武。", 
            "钦君惠政被吴松，至今蔽芾歌村农。", 
            "钦君贤名动黼座，井田复古宣仁化。", 
            "酬勋三载擢曹郎，惧与胥吏同奔忙。", 
            "岂知大厦要梁栋，抽簪啸傲风月场。", 
            "风清月朗出泥滓，浮世升沈若流水。", 
            "局外閒观十五年，朝荣夕悴纷难纪。", 
            "惭余世路遭危颠，无钱难买归山田。", 
            "白首寒毡苦不放，海鸥空负前贤篇。"
        ], 
        "title": "为蔚千张同年寿（丙寅都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "乔翁入山不入城，烟霞吞纳身骨轻。", 
            "久占名山作山主，山中但见鱼樵行。", 
            "长安少年誇疾走，汗透衣冠貌尘垢。", 
            "升沈得丧岂由人，坐看白衣变苍狗。", 
            "遁迹高踪数十年，探幽选胜胸怀宽。", 
            "芝草菖蒲岂仙药，甘与苦李安天全。", 
            "晚节嗜好同濂溪，芳塘写作芙蓉姿。", 
            "芙蓉亭亭水清浅，白鹭閒鸥纷近远。", 
            "渔子轻舟时出没，身与烟霞共隐显。", 
            "举头天外见群山，芙蓉乱插青云端。", 
            "水面娇姿遥映带，樵歌渔唱生宾筵。", 
            "披图顿觉心神开，会须对饮三百杯。", 
            "高斋四壁无氛埃，香风淅淅空中来。"
        ], 
        "title": "题乔兆三观荷小照（丙寅都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "浦鸟呕哑杂渔语，葭菼苍茫失幽处。", 
            "荡漾新荷透碧纱，烂漫清瑶洗烟绪。", 
            "桃笙含风生昼凉，匡床高枕游羲皇。", 
            "閒看浮云任舒卷，棹歌欲下闻沧浪。"
        ], 
        "title": "题蔚千荷庭 其二（丙寅都门作）（丁卯都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "既不能招手立挽瀛洲来，又不能骑鹤直上蓬山去。", 
            "百尺红尘滚滚中，老弱颠连目空顾。", 
            "仙乎仙乎尔独远居缥缈之丹邱，琼阶玉宇结为楼，哀乐不闻心不忧。", 
            "呜呼哀乐不闻心不忧，使我盼望生离愁。"
        ], 
        "title": "浩歌（丙寅都门作）（丁卯都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "山中玄豹深雾藏，化作斑斓云锦张。", 
            "丹穴鸳雏戢修羽，彰身瑞彩呈奇章。", 
            "君秉丰年良玉质，但加追琢成圭璋。", 
            "爱才慕道及衰朽，为君往往酣华堂。", 
            "志士立心岂凡近，世间纨裤徒辉煌。", 
            "别来三月功力进，摛词造意皆老苍。", 
            "骐骥旦暮可千里，讵同驽钝羁辕缰。", 
            "况有名师廉衣子，随珠卞璧腾祥光。", 
            "袖出数篇曾示我，雷电震绕蛟螭翔。", 
            "燃犀照海鬼胆裂，小儒色阻惊且僵。", 
            "轨范当前有如此，亦趋亦步名飞扬。", 
            "千秋大业期不朽，再与李杜争光芒。", 
            "余老才尽不足数，但知君家酒瓮香。", 
            "他山之石不我弃，赏奇痛饮呼大觞。"
        ], 
        "title": "仲夏科东岩招饮并阅近作（丁卯都门作）", 
        "type": "古风", 
        "yun": "阳"
    }, 
    {
        "author": "戴亨", 
        "era": "清", 
        "subtype": null, 
        "text": [
            "不愿学迂儒，终岁朱墨涂。", 
            "残书不愿腰金紫，蜗角浮名撄祸枢。", 
            "不愿长生学枯槁，不愿选佛髡髭须。", 
            "爨下无薪盎无米，妻子呻吟愁欲死。", 
            "身中无衣囊无钱，壮士低眉无好颜。", 
            "首阳饿夫何足道，端木货殖称高贤。", 
            "但能规利博温饱，铸冶洒削人争传。", 
            "埋照韬精每相抑，英风有时难自戢。", 
            "雕鹗横秋厉羽翰，劲气抟空思攫击。", 
            "昔曾写作郊猎图，角弓羽箭神龙驹。", 
            "风沙萧萧原野阔，一日怒杀三封狐。", 
            "今复绘图坐秋野，丹穴双雏随上下。", 
            "秋水为神玉为骨，环立渥洼汗血马。", 
            "昂首嘶风若待驰，指授射御何潇洒。", 
            "王济爱马谢爱山，马有神骏山幽雅。", 
            "旷士襟期烈士胸，欲将二子归陶冶。", 
            "莫但拘牵纸上文，坐谈经济成虚假。"
        ], 
        "title": "题教猎小照（戊辰都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "徐生一生任狂率，泼墨有时恣涂抹。", 
            "败荷残叶状秋容，挺立泥污伴孤月。", 
            "老夫见此心感伤，可怜岁晚徒芬芳，荒江零落缠风霜。"
        ], 
        "title": "题徐文长败荷画轴（戊辰都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "黄鹄飞飞薄霄起，健翮徘徊营四海。", 
            "排风捲雾任翱翔，南北东西无定在。", 
            "徜徉世外全其天，虞罗至老无患殆。", 
            "长安市上繁华郎，裘马照耀生辉光。", 
            "坎险当前昧不识，欢娱往往潜悲伤。", 
            "兰蕙遭刈岂由人，琬琰器美多自戕。", 
            "簪我切云冠，披我芰荷裳。", 
            "朝看钱塘水，暮游荆楚乡。", 
            "芒鞋竹杖遍天下，遇君燕市结客场。", 
            "高楼沽酒说兴废，阴云倏起天苍茫。", 
            "钱镠霸业今安在，屈原词赋沈沅湘。", 
            "黄金台畔骨已朽，荆高击筑空激昂。", 
            "人世沧桑顷刻耳，吊古悲今动流涕。", 
            "呕吟长短括诗囊，餐霞茹芝随角绮。"
        ], 
        "title": "题王外史昆霞小像（庚午都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "瀚海海涸唯沙砾，地脉钟灵产奇石。", 
            "瑰异堪为席上珍，边人顽劣目不识。", 
            "元戎秉钺如鹰扬，匈奴遁迹宁边疆。", 
            "功成振旅作台辅，囊橐归束巉岩装。", 
            "巉岩海石来远服，齐州九点俨在目。", 
            "峰峦突兀生烟云，阴森满室精灵伏。", 
            "令公一朝欲捐馆，九石如闻鬼夜哭。", 
            "旧物飘荡无一存，唯馀此石遗儿孙。", 
            "劫火烧质质不坏，至今光怪淩璜琨。", 
            "传家至宝非丰殖，无用之用唯青白。", 
            "坚金良璧行世间，祸患每为人不测。", 
            "君不见藏金坞，燃脐炬发成焦土。", 
            "又不见郁林太守贤，至今有石人争传。"
        ], 
        "title": "题查承斋九石图歌（庚午都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "四月五月风怒号，骄阳肆虐田园焦。", 
            "放牛悬耒不得种，农家奔诉声呶呶。", 
            "群龙忽驾沧海起，昼夜掀翻坤轴洗。", 
            "眼前大路成江湖，河决堤崩村落徙。", 
            "兆姓披发随洪涛，皇天疾威势方始。", 
            "我幸城居免此厄，昏垫途穷阻行趾。", 
            "惊闻邻屋时崩摧，中夜哀呼声震耳。", 
            "披衣走立不能眠，屋漏淋漓遍床几。", 
            "妇孺饥馁难出谋，沾湿欲炙无乾机。", 
            "昏昏兀坐仰天愁，掣电惊雷殊未已。", 
            "我欲骖神虬乘飞，飂排阊阖陈闵忧。", 
            "天高路远无羽翰，耸身奋步行复休，于戏耸身奋步行复休。"
        ], 
        "title": "苦雨行（庚午都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "古今人物之生，尽仰天地慈，天地亦赖人支持。", 
            "男儿百行不能践，纲常往往钟闺帏。", 
            "闺帏之所钟，难易亦不同。", 
            "琴瑟既调弦忽断，捐躯殉夫事每见。", 
            "虽云顾义不顾身，犹有恩情中系恋。", 
            "岂若亲迎礼将成，合欢顿折孤鸾惊。", 
            "凶问骤至不展转，泰山一掷鸿毛轻。", 
            "夜台不识良人面，安知儿女情缱绻。", 
            "但奉完璧还乾坤，贞魂岂冀旁人鉴。", 
            "同时更有烈妇殷，身殒惨酷人佥闻。", 
            "奇节真堪作俦匹，精灵携手同芳芬。"
        ], 
        "title": "张烈女歌（庚午都门作并序）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "沧海壮士勇无敌，博浪沙中奋狙击。", 
            "一声霹雳从天来，独夫仓皇丧魂魄。", 
            "海内英雄尽惊起，黄石老人心不喜。", 
            "涵养新朝佐命才，圮上从容教纳履。", 
            "大人举事应天人，堂堂吊伐光乾坤。", 
            "尚父渭阳且屠钓，阿衡莘野潜耕耘。", 
            "诸离盗贼偶然中，荆高效之空杀身。", 
            "黄石黄石知是谁，令我再拜思丰仪。"
        ], 
        "title": "博浪行（辛未都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "荆卿匕首失便利，博浪挥椎复空计。", 
            "脱死游魂虐愈张，茫茫莫测穹苍意。", 
            "惨酷身兼桀纣行，求仙沧海希长生。", 
            "肘腋大憝昧不察，书儒何罪遭焚坑。", 
            "悯怓不受扶苏谏，天夺其聪机兆见。", 
            "一朝鲍臭走沙邱，矫诏杀兄胡亥篡。", 
            "积恶盈辜祚乃终，斩蛇狐啸兴群雄。", 
            "族先自赤身授首，子婴馀孽收重瞳。", 
            "假使当时刺击死，九有神器归贤子。", 
            "干蛊反正迓神庥，天报奇凶岂若此。"
        ], 
        "title": "沙邱行", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "沙邱载臭祖龙死，二世流毒势方始。", 
            "谁知陇上有英雄，狐啸一声鸿鹄起。", 
            "男儿决志四海惊，水深火热援群生。", 
            "指挥大权能自握，诸侯听命皆蛇行。", 
            "揭竿倡义真豪杰，一夫首难强秦灭。", 
            "奈何成败论前贤，吊伐唯称高祖烈。"
        ], 
        "title": "陇上行", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "严霜凛冽天泬漻，调调刁刁风怒号。", 
            "感兹黄叶歌且谣，黄叶未黄重阴交。", 
            "脱离根株随所遭，黄叶欲下风欲高。", 
            "旋看坠地旋青霄，风叶相激声萧骚。", 
            "此时孤客正寂寥，四海无著东西飘，怀乡倍觉关山遥。"
        ], 
        "title": "黄叶歌（壬申都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "吾闻黄山之松天下奇，奇物自荷神扶持。", 
            "夭矫轮囷岂臃肿，梁栋不用谁残摧。", 
            "深山邃谷自千古，唯与猿猴鹤鹿相攀跻。", 
            "画师如林苦未见，濡毫惨淡空迟疑。", 
            "佟翁健笔古莫比，泼墨淋漓为我拟。", 
            "梦中开口群龙趋，幻作精灵出肘底。", 
            "阴森鳞鬣蟠樛枝，半似飞腾半枯死。", 
            "松根抱石石倔强，石势欺松松谲诡。", 
            "松石相争不相让，雄挐怒攫来撑牴。", 
            "离奇迥出永嘉僧，健挺空传毕庶子。", 
            "茆堂展挂心神开，苍涛声逐清飙来。", 
            "惝恍如申夜义臂，杈枒空际排云雷。", 
            "又疑老怪潜身骸，遂令晴昼生阴霾。", 
            "昨日庭前风雨作，苍茫满壁流烟雾。", 
            "呼童收捲复缄藏，恐化神龙向空去。"
        ], 
        "title": "题佟钟山先生画松（壬申都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "丈夫及壮当封侯，峥嵘气概淩九州。", 
            "所如龃龉不称意，飘然一笑回扁舟。", 
            "扁舟垂钓锦江涘，万树梅花香国里。", 
            "日落收纶每得鱼，烹鱼开酿亲芳菲。", 
            "掀髯起舞仰天歌，解曲娥眉弹绿绮。", 
            "一阕关山月渐高，少年呜咽伤流水。", 
            "流水滔滔去不归，韶华荏苒苍须眉。", 
            "绝足名驹志莫展，纯钩黯惨无精辉。", 
            "何如饮醇醪嗜甘肥，且歌且醉玉山颓。", 
            "美人如花拂枕簟，绣帏香煖留春迟。", 
            "男儿读书万卷终，无用耽酒好色谁。", 
            "云非我亦长安老羁魄，茫茫四海身无托。", 
            "览兹图画动遐思，羡尔浮家祛世缚。"
        ], 
        "title": "题扁舟归钓图", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "君不见辽东东北数千里，连峰叠嶂烟云紫。", 
            "中产苜蓿丰且肥，春夏青葱冬不死。", 
            "夷王牧马任胡儿，毛色缤纷散锦绮。", 
            "填沟委壑自为群，牝牡骊黄难数纪。", 
            "扬蹄翘尾嬉天和，雪落冰飞朔风起。", 
            "朔风萧萧胡地寒，草枯木槁徒荒原。", 
            "饥兽纷驰肆攫猎，虓虎震吼声摇山。", 
            "万马詟伏缩如猬，凶挐猛噬充贪残。", 
            "群兽因之尽馀肉，岂解驽骏分憎怜。", 
            "九方皋徐无鬼相，马真能入骨髓此。", 
            "中岂无超群绝足，材埋没荒原杂泥。", 
            "滓纵教履尾幸全生，谁解惊奇献燕市。", 
            "吾闻道逢老骥脱盐车，仰天嘶沫感知己。", 
            "世间伯乐不长生，龙媒困顿应如此。"
        ], 
        "title": "题猛虎惊群图（癸酉都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "歌早春，歌思窈。", 
            "春光可怜亦可伤，词兼哀乐情颠倒。", 
            "春过已是二月中，却忆初春春日好。", 
            "此时君相正调元，恩及孩虫答苍昊。", 
            "繄余野老复何知，但解扶筇事幽讨。", 
            "寒风冰雪尚盈途，柳色莺声亦杳缈。", 
            "几点梅花天地心，生机勃勃萌芳草。", 
            "万类将随大化春，吾辈因之畅怀抱。", 
            "欢乐情正酣，忧心忽悄悄。", 
            "高谈四座罗佳宾，众中未有余年老。", 
            "回首韶华骨暗惊，旧事蹉跎岂堪道。", 
            "寄语吾徒少壮人，修名建立应须蚤。", 
            "君不见新杨柳，几日秋风倏枯朽。"
        ], 
        "title": "早春行", 
        "type": "古风", 
        "yun": null
    }, 
    {
        "author": "鲍鼎铨", 
        "era": "清", 
        "subtype": "五言律诗", 
        "text": [
            "风尘劳岁月，今复过西湖。", 
            "山水真知己，楼台旧画图。", 
            "春光堤上早，客思雨中孤。", 
            "独向空濛望，莺花问有无。"
        ], 
        "title": "甲寅新春至湖上值雨", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "小艇银塘夜泊迟，木樨风细夜衔卮。", 
            "箫声隐隐渔家外，正是前峰月上时。"
        ], 
        "title": "夜泊箫声", 
        "type": "绝句", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "雨过潇湘近午钟，芰荷风暖水溶溶。", 
            "帆樯曲折随流转，看尽衡山九面峰。"
        ], 
        "title": "潇湘泛棹图", 
        "type": "绝句", 
        "yun": "冬"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "草蓑箬笠一扁舟，万里长江任去留。", 
            "直破雄风到沧海，白云深处是瀛洲。"
        ], 
        "title": "扁舟万里图", 
        "type": "绝句", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "鸿雁声高夜露浓，一湖清冷浸芙蓉。", 
            "碧天深处舟初泊，月在孤山第一峰。"
        ], 
        "title": "西湖泛月图", 
        "type": "绝句", 
        "yun": "冬"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "科头人在木兰舟，红藕香中觅胜游。", 
            "昨夜雨过新水涨，沿江添得蓼花秋。"
        ], 
        "title": "秋江泛棹图", 
        "type": "绝句", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "饮牛朝夕颍川阴，真羡巢由出世心。", 
            "踪迹不通朝市路，过桥东去海云深。"
        ], 
        "title": "溪桥饮牛图", 
        "type": "绝句", 
        "yun": "侵"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "前山饲罢日斜曛，横笛声声断续闻。", 
            "野老扶筇閒出望，心知牧子下寒云。"
        ], 
        "title": "牛背横笛图", 
        "type": "绝句", 
        "yun": "文"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "一犁耕老脱危缰，从此逍遥下石冈。", 
            "野食不须愁自觅，道旁秋浦荻芦黄。"
        ], 
        "title": "散牛啮荻图", 
        "type": "绝句", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "竹影横阶月色凉，秋风淅淅洒衣裳。", 
            "惊心忽听南归雁，回首云山万里长。"
        ], 
        "title": "闻雁", 
        "type": "绝句", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "谩誇水镜别妍媸，一夕严风异昔时。", 
            "我自不嫌寒彻骨，独留冰鉴照须眉。"
        ], 
        "title": "冰鉴", 
        "type": "绝句", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "天涯久客厌秋频，蟋蟀声悲泣露筠。", 
            "孤馆深宵愁不寐，入帘残月静依人。"
        ], 
        "title": "秋夜", 
        "type": "绝句", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "阴云如墨树苍黄，空谷无人雪满冈。", 
            "野雀集枯甘寂寞，不随春燕入雕梁。"
        ], 
        "title": "枯树寒雅图", 
        "type": "绝句", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "惨惨寒声一夜雪，千章乔木经摧折。", 
            "劲节排风能力持，后凋不独称松柏。"
        ], 
        "title": "雪竹", 
        "type": "绝句", 
        "yun": null
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "草泥郭索遍江干，匡满玄黄菊未残。", 
            "把酒持螯秋正好，不应空作画图看。"
        ], 
        "title": "墨蟹戏题", 
        "type": "绝句", 
        "yun": "寒"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "河梁怨别酒方酣，凛凛清霜拂剑镡。", 
            "几日莺花春事尽，空教离思满江南。"
        ], 
        "title": "寄答毛秋岑", 
        "type": "绝句", 
        "yun": "侵"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "菱塘荇渚受凉风，渔唱鸥吟夕照中。", 
            "举目骇看天水外，云峰千笏插晴空。"
        ], 
        "title": "荷溪口号", 
        "type": "绝句", 
        "yun": "东"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "百年踪迹感飘蓬，兀坐萧斋听早鸿。", 
            "纸帐梅花孤客梦，月明几度换秋风。"
        ], 
        "title": "闻雁", 
        "type": "绝句", 
        "yun": "东"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "冈回水抱陟还涉，紫气氤氲射眉睫。", 
            "悄悄无声一夜霜，归途马上看红叶。"
        ], 
        "title": "口占一绝送松乔陪祀", 
        "type": "绝句", 
        "yun": "叶"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "海外三山接玉京，谁知灵黍秘云英。", 
            "裴郎不遇蓝桥渡，捣药空闻玉杵声。"
        ], 
        "title": "仙缘", 
        "type": "绝句", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "缥缈仙姝下凤楼，桃源渡口木兰舟。", 
            "亭桡顾我搴珠箔，笑与华池露一瓯。"
        ], 
        "title": "游仙二首 其一", 
        "type": "绝句", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "羽驾蹁跹驭紫烟，霓裳仙乐奏钧天。", 
            "蕊珠宫里陪春宴，麟凤洲前月正圆。"
        ], 
        "title": "游仙二首 其二", 
        "type": "绝句", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "登眺林皋霁，萧森霜露馀。", 
            "一从遭斥逐，深喜近樵渔。", 
            "芦雪人家岸，槐烟野衲居。", 
            "置身图画里，随步得相于。"
        ], 
        "title": "九日郊行", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "大雅谁能继，孤吟动感伤。", 
            "篇章搜故纸，金石振华堂。", 
            "年少能如此，功深岂易量。", 
            "平生轻薄意，见尔觉荒唐。"
        ], 
        "title": "国进士云浦斋中检得骑都尉白鹤亭旧诗数纸笔意迥异时蹊即同过访二首 其一", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "宦途经蹭蹬，一笑拂尘襟。", 
            "霜重鸿飞远，山空豹隐深。", 
            "青灯终古业，白首访君心。", 
            "不弃他山石，乾坤是赏音。"
        ], 
        "title": "国进士云浦斋中检得骑都尉白鹤亭旧诗数纸笔意迥异时蹊即同过访二首 其二", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "少壮成名日，文章报国心。", 
            "奇书资锐讨，精理渥灵襟。", 
            "邂逅惭余老，风尘契汝深。", 
            "孤鸣人境外，倾耳听希音。"
        ], 
        "title": "赠舒进士乃来", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "矫矫虬龙势，亭亭数寸阴。", 
            "讵知霜烈日，独抱岁寒心。", 
            "老石嶙峋白，苍根礧砢深。", 
            "无材堪大用，乌几伴枯吟。"
        ], 
        "title": "盆松", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "妖矫盆中势，萧森几上阴。", 
            "根株年久固，霜雪岁寒深。", 
            "寂寞安贫日，峥嵘未老心。", 
            "临风时对尔，音响入鸣琴。"
        ], 
        "title": "再咏盆松", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "我厌尘情秽，君耽遁世高。", 
            "青山留傲骨，沧海壮诗涛。", 
            "禾黍占晴雨，园蔬自桔槔。", 
            "相偕成沮溺，回首笑空劳。"
        ], 
        "title": "明惺斋招余偕隐沧洲", 
        "type": "律诗", 
        "yun": "豪"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "夜梦方疑信，晨兴报溘亡。", 
            "穷途谁我重，交谊独君长。", 
            "风雅坛空在，烟霞愿未偿。", 
            "他时听玉笛，何忍赋山阳。"
        ], 
        "title": "哭明惺斋三首 其一", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "十载论交地，千秋此德邻。", 
            "升沈终不易，道义老逾真。", 
            "久病欣方减，新诗觉有神。", 
            "如何违数日，仓卒失斯人。"
        ], 
        "title": "哭明惺斋三首 其二", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "交道今谁重，斯文世所轻。", 
            "艰难羁客泪，生死哭君情。", 
            "惨雪迷归路，沧波空旧盟。", 
            "那堪招隐句，吟作断肠声。"
        ], 
        "title": "哭明惺斋三首 其三", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "岂有千秋望，空耽数卷书。", 
            "谩将屈蠖地，错拟卧龙居。", 
            "谋道亲樵牧，虚怀媲古初。", 
            "感君骢马客，三次到荒庐。"
        ], 
        "title": "送六给谏居鲁巡察台湾 其一", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "旧识疏贫贱，新知正阒寥。", 
            "白头甘濩落，青眼重箪瓢。", 
            "朔雪燕城暗，云帆瘴海遥。", 
            "那堪情始洽，离席祖星轺。"
        ], 
        "title": "送六给谏居鲁巡察台湾 其二", 
        "type": "律诗", 
        "yun": "萧"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "应运生申甫，乘时荐马阳。", 
            "谠言谟诰协，忧国鬓须苍。", 
            "海角敷功烈，葵心注庙堂。", 
            "所嗟贤补阙，迢递出蛮方。"
        ], 
        "title": "送六给谏居鲁巡察台湾 其三", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "台湾闽海外，奉命代巡行。", 
            "旌节三年驻，云山万里程。", 
            "乘骢臣子义，别泪故人情。", 
            "计日徯回棹，衔杯续旧盟。"
        ], 
        "title": "送六给谏居鲁巡察台湾 其四", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "不揽范滂辔，从挥祖逖鞭。", 
            "名山留大业，吾学慕前贤。", 
            "白发争先后，新诗记岁年。", 
            "所伤时屡易，江海意空悬。"
        ], 
        "title": "新春书怀", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "壮志销磨尽，他乡老病俱。", 
            "还搜残卷帙，重课旧生徒。", 
            "天地苏群动，饥寒困腐儒。", 
            "厚生怜八口，吾道乏良图。"
        ], 
        "title": "甲子正月八日重馆竹梧轩", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "独坐理瑶琴，空鸣太始音。", 
            "出城寻故识，策马度荒林。", 
            "霭霭檐前日，嘤嘤窗外禽。", 
            "相思不相见，归路感何深。"
        ], 
        "title": "新正访舒乃来不遇", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "竹梧新讲席，冰雪旧文坛。", 
            "业进心逾怯，功深道觉难。", 
            "阳春回黍谷，时雨润芳兰。", 
            "默默和风转，青灯莫畏寒。"
        ], 
        "title": "雨后讲席示诸生", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "每为娱吾性，南郊匹马过。", 
            "竹篱春圃外，沙屿野鸥多。", 
            "已觉非尘市，兼之足啸歌。", 
            "谁能忘此地，花信近如何。"
        ], 
        "title": "将出南郊看桃花先简明复庵", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "云豁南郊路，名园拟畅游。", 
            "绿蓑渔舍雨，青旆酒家楼。", 
            "俗虑澄秋水，孤情托野鸥。", 
            "年华看旅雁，又过白蘋洲。"
        ], 
        "title": "简同人", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "万姓食为天，风淳赖养先。", 
            "均平怀往政，兼并抑何年。", 
            "饱暖忧禽兽，饥寒困圣贤。", 
            "古今商治理，遗轨在斯篇。"
        ], 
        "title": "题孟颖仙治平略后", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "喜听连朝雨，耽吟五字诗。", 
            "叩门无俗物，凿句有奇思。", 
            "鹤唳千寻岫，蚕抽独茧丝。", 
            "襟期谁与共，窗外绿梧知。"
        ], 
        "title": "雨窗独咏", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "庭院早凉轻，临风恋夜晴。", 
            "碧梧疏月影，哀角入云声。", 
            "缥缈关河望，推迁岁月惊。", 
            "诗成还自咏，展转动离情。"
        ], 
        "title": "新秋对月口占", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "三代调和器，胡为却在兹。", 
            "金精谁解重，宗庙不终遗。", 
            "饘粥恒于是，伛偻尚有词。", 
            "函牛堪大受，少汁莫轻施。"
        ], 
        "title": "咏宝鼎", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "险阨卢龙塞，经过一怆神。", 
            "悲风吹战垒，白骨吊征人。", 
            "月落喧狐语，山空耀鬼燐。", 
            "前途投宿处，冉冉汨行尘。"
        ], 
        "title": "卢峰口", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "龙沙风雪道，资斧怯前程。", 
            "忍见流亡像，哀闻乞命声。", 
            "饥寒方切己，胞与复关情。", 
            "我欲将图绘，风尘隔帝京。"
        ], 
        "title": "悯流亡", 
        "type": "律诗", 
        "yun": "庚"
    }, 
    {
        "author": "鲍瑞骏", 
        "era": "清", 
        "subtype": "七言律诗", 
        "text": [
            "吹角城头变徵声，艨艟海上剧纵横。", 
            "天留往岁吞吴恨，势迫贤王许越成。", 
            "请地欲营三窟狡，登坛畴令一军惊。", 
            "仓皇自趣潼关战，遂使豺狼到两京。"
        ], 
        "title": "和子年八兄读唐书感事 其一", 
        "type": "律诗", 
        "yun": "庚"
    }, 
    {
        "author": "鲍瑞骏", 
        "era": "清", 
        "subtype": "七言律诗", 
        "text": [
            "叩马何人亦急装，延秋门外晚苍凉。", 
            "漏师遮莫憎回纥，召衅无端罢李纲。", 
            "此日西风寒翠盖，当时明月按《霓裳》。", 
            "可怜火照骊山夜，白发宫嫔殉上皇。"
        ], 
        "title": "和子年八兄读唐书感事 其二", 
        "type": "律诗", 
        "yun": "阳"
    }, 
    {
        "author": "鲍瑞骏", 
        "era": "清", 
        "subtype": "七言律诗", 
        "text": [
            "行在传闻赋《子虚》，游河巡洛此爻闾。", 
            "庙谋未定迁都议，天使犹劳谕蜀书。", 
            "七校星霜辽海卫，九衢花柳岛人居。", 
            "谁知荐寝樱桃熟，空盼清尘豹尾车。"
        ], 
        "title": "和子年八兄读唐书感事 其三", 
        "type": "律诗", 
        "yun": "鱼"
    }, 
    {
        "author": "鲍瑞骏", 
        "era": "清", 
        "subtype": "七言律诗", 
        "text": [
            "灵武旌旗剑阁回，都人流涕旧蓬莱。", 
            "藏金不分输骄卤，贡荔居然酿祸胎。", 
            "陌上铜驼丛棘满，市中玉匣劫灰来。", 
            "韶州一祭情应悔，其奈零铃夜雨哀。"
        ], 
        "title": "和子年八兄读唐书感事 其四", 
        "type": "律诗", 
        "yun": "灰"
    }, 
    {
        "author": "鲍镳", 
        "era": "清", 
        "subtype": "五言律诗", 
        "text": [
            "十字红云路，千门霁雪天。", 
            "人多怀少日，我亦爱新年。", 
            "读书聊三友，流觞过二泉。", 
            "梅花倚岩户，一笑是因缘。"
        ], 
        "title": "新年", 
        "type": "律诗", 
        "yun": "先"
    }, 
    {
        "author": "龙文彬", 
        "era": "清", 
        "subtype": "七言绝句", 
        "text": [
            "白幡黄屋战当年，彻夜鱼龙不敢眠。", 
            "万顷波澜犹壮阔，萧萧枫荻琐寒烟。"
        ], 
        "title": "鄱阳湖棹歌 其一", 
        "type": "绝句", 
        "yun": "先"
    }, 
    {
        "author": "龙文彬", 
        "era": "清", 
        "subtype": "七言绝句", 
        "text": [
            "大舟泛入碧琉璃，小艇摇摇夕照西。", 
            "一曲渔歌秋色晚，赊将明月唱铜鞮。"
        ], 
        "title": "鄱阳湖棹歌 其二", 
        "type": "绝句", 
        "yun": "齐"
    }, 
    {
        "author": "龙文彬", 
        "era": "清", 
        "subtype": "七言绝句", 
        "text": [
            "康山庙祀开平王，五老峰高太白堂。", 
            "才子英雄浑不记，高低酒价问都昌。"
        ], 
        "title": "鄱阳湖棹歌 其三", 
        "type": "绝句", 
        "yun": "阳"
    }, 
    {
        "author": "龙文彬", 
        "era": "清", 
        "subtype": "五言律诗", 
        "text": [
            "一水孤城抱，微风漾夕波。", 
            "梦摇双桨碎，愁比乱山多。", 
            "笳鼓鸦声急，云天雁影过。", 
            "欲倾贾生泪，拔剑不能歌。"
        ], 
        "title": "舟泊茶陵", 
        "type": "律诗", 
        "yun": "歌"
    }, 
    {
        "author": "龙启瑞", 
        "era": "清", 
        "subtype": "五言律诗", 
        "text": [
            "双峡辟山门，沧江势尽吞。", 
            "鸟呼黄叶下，猿去白云存。", 
            "古刹余钟响，秋江落涨痕。", 
            "山僧知许事，采药自朝昏。"
        ], 
        "title": "中宿峡", 
        "type": "律诗", 
        "yun": "元"
    }, 
    {
        "author": "龙启瑞", 
        "era": "清", 
        "subtype": "五言律诗", 
        "text": [
            "十载沧溟外，崎岖未尽身。", 
            "人心厌骄虏，天意谅孤臣。", 
            "别思千山月，归途万木春。", 
            "征衣惜轻浣，知为帝京尘。"
        ], 
        "title": "献姚石甫先生即以赠别 其一", 
        "type": "律诗", 
        "yun": "真"
    }, 
    {
        "author": "龙启瑞", 
        "era": "清", 
        "subtype": "五言律诗", 
        "text": [
            "未了看山愿，城西住少时。", 
            "梦犹京阙恋，归为友朋迟。", 
            "黄叶声中酒，苍葭阁上诗。", 
            "东瀛一回首，挥涕万人知。"
        ], 
        "title": "献姚石甫先生即以赠别 其二", 
        "type": "律诗", 
        "yun": "支"
    }, 
    {
        "author": "龙启瑞", 
        "era": "清", 
        "subtype": "五言律诗", 
        "text": [
            "老矣犹兹健，风尘想据鞍。", 
            "艰危缘世变，摧折见才难。", 
            "卧虎沧江静，冥鸿天际宽。", 
            "愿公珍晚节，归路雪霜寒。"
        ], 
        "title": "献姚石甫先生即以赠别 其三", 
        "type": "律诗", 
        "yun": "寒"
    }, 
    {
        "author": "龙启瑞", 
        "era": "清", 
        "subtype": "七言律诗", 
        "text": [
            "远水苍茫一叶舟，乘槎真作海南游。", 
            "绿橙过雨香初透，丹荔含霜晚未收。", 
            "极浦蛟龙潜永夜，深山鸾鹤起高秋。", 
            "南来欲问戈船事，画角西风满舵楼。"
        ], 
        "title": "南雄江上", 
        "type": "律诗", 
        "yun": "尤"
    }, 
    {
        "author": "龙启瑞", 
        "era": "清", 
        "subtype": "七言律诗", 
        "text": [
            "江上桃花懒不看，西风犹作早春寒。", 
            "因怜鬓影临清镜，肯为莺声倚画阑。", 
            "万里旌旗悲远道，十年车马忆长安。", 
            "碧波芳草皆颜色，付与诗人感百端。"
        ], 
        "title": "春日杂感 其一", 
        "type": "律诗", 
        "yun": "寒"
    }, 
    {
        "author": "龙启瑞", 
        "era": "清", 
        "subtype": "七言律诗", 
        "text": [
            "又见高楼燕子飞，江乡离乱旧巢稀。", 
            "春风绿野耕牛尽，落日荒原战马归。", 
            "烂额枉矜前箸好，徒薪终与夙心违。", 
            "百年未了荠盐分，老去吾将觅钓矶。"
        ], 
        "title": "春日杂感 其二", 
        "type": "律诗", 
        "yun": "微"
    }, 
    {
        "author": "龙启瑞", 
        "era": "清", 
        "subtype": "七言律诗", 
        "text": [
            "北望觚棱晓梦清，风云长护旧神京。", 
            "芙蓉露暖栖鸳沼，杨柳春深绕凤城。", 
            "一自烽烟惊绝徼，颇闻箫管减歌声。", 
            "旧游把酒论诗处，谁写红笺记姓名。"
        ], 
        "title": "春日杂感 其三", 
        "type": "律诗", 
        "yun": "庚"
    }, 
    {
        "author": "龙震", 
        "era": "清", 
        "subtype": "五言律诗", 
        "text": [
            "乱石叠危路，层岚列翠屏。", 
            "云林照水白，麦陇夹山青。", 
            "鸡犬无声息，人烟在杳冥。", 
            "溪花好颜色，随处自飘零。"
        ], 
        "title": "黄山道中", 
        "type": "律诗", 
        "yun": "青"
    }, 
    {
        "author": "龙震", 
        "era": "清", 
        "subtype": "五言律诗", 
        "text": [
            "南舫过青县，依依系柳林。", 
            "树虽到处有，凉是此间深。", 
            "秋气散平野，蝉声满绿阴。", 
            "一枝攀在手，如折故人心。"
        ], 
        "title": "过青县柳林", 
        "type": "律诗", 
        "yun": "侵"
    }, 
    {
        "author": "龙燮", 
        "era": "清", 
        "subtype": "五言排律", 
        "text": [
            "卑微今不偶，奥异旧曾探。", 
            "苦战嗟莽北，遗经抱指南。", 
            "沈香虽召白，柳汁不成蓝。", 
            "自幸窥中秘，翻移列簿参。", 
            "何年垂紫绶，畏路过黄龛。", 
            "讵慕疲扬戟，还愁放屈潭。", 
            "腰支从曲折，唾骂只包含。", 
            "杯底狂歌减，镫前瘦影毵。", 
            "园林宜腐朽，廊庙富楩楠。", 
            "止有琴书载，宁须左右骖。", 
            "德公仍唤妇，元亮亦携男。", 
            "粗解炊鸡黍，应教种橘柑。", 
            "优哉聊卒岁，逝矣会投簪。", 
            "白帢辽东客，青牛柱下聃。", 
            "家山犹梦想，尺幅竟濡涵。", 
            "妙手挥霜兔，华笺夺雪蚕。", 
            "江流森石壁，峰顶踞茅庵。", 
            "钓舫才如叶，窊樽略似甔。", 
            "别开丘壑面，一洗涧林惭。", 
            "负郭荒田在，升堂曲径谙。", 
            "当楣县凤字，开牖接鸡谈。", 
            "风月寻常有，禽鱼老癖耽。", 
            "壶天留岁月，黛色想烟岚。", 
            "细著丹青写，如逢异宝贪。", 
            "蛟腾空鰋鲤，鹘起扫鹑鹌。", 
            "失路回狂阮，临池挽𦕈堪。", 
            "百金奚足寿，杯酒莫辞酣。", 
            "他日扁舟过，鲈肥荻笋甘。"
        ], 
        "title": "高子为予绘山堂图觉湖山烟树宛然目中赋答（以此入峡）", 
        "type": "排律", 
        "yun": "覃"
    }, 
    {
        "author": "龙燮", 
        "era": "清", 
        "subtype": "七言绝句", 
        "text": [
            "长门夜坐倚薰笼，不惜挥金买赋工。", 
            "老去婕妤谁记忆，祇携纨扇立秋风。"
        ], 
        "title": "寓意（邸园留题）", 
        "type": "绝句", 
        "yun": "东"
    }, 
    {
        "author": "龙燮", 
        "era": "清", 
        "subtype": "七言绝句", 
        "text": [
            "自古牛刀耻割鸡，匣中三尺气如霓。", 
            "冯生只为鱼弹铗，更比鸡鸣狗盗低。"
        ], 
        "title": "咏史（看潮） 其一", 
        "type": "绝句", 
        "yun": "齐"
    }, 
    {
        "author": "龙燮", 
        "era": "清", 
        "subtype": "七言绝句", 
        "text": [
            "谢傅儿曹亦斗鸡，投鞭真可断虹霓。", 
            "休夸决胜东山墅，只为苻坚下子低。"
        ], 
        "title": "咏史（看潮） 其二", 
        "type": "绝句", 
        "yun": "齐"
    }, 
    {
        "author": "龙燮", 
        "era": "清", 
        "subtype": "五言律诗", 
        "text": [
            "寒夕聊危坐，幽怀自默存。", 
            "梦随乌鹊影，书到鹡鸰原。", 
            "医卜同官守，樵渔失旧村。", 
            "凄凉十年事，闲对尺凫论。"
        ], 
        "title": "岁暮杂感荆州 其一", 
        "type": "律诗", 
        "yun": "元"
    }, 
    {
        "author": "龙燮", 
        "era": "清", 
        "subtype": "五言律诗", 
        "text": [
            "迢递乡关路，微茫宦海沙。", 
            "乞身原李密，杜口已田巴。", 
            "晚景催黄耇，春觞泛紫霞。", 
            "三公犹不易，岂恋此虫虾。"
        ], 
        "title": "岁暮杂感荆州 其二", 
        "type": "律诗", 
        "yun": "麻"
    }, 
    {
        "author": "龙燮", 
        "era": "清", 
        "subtype": "五言律诗", 
        "text": [
            "尚能容懒拙，畴复较崇卑。", 
            "翮健抟风易，花寒映日迟。", 
            "何心忧塞马，无计指床龟。", 
            "好学柴桑令，长吟归去词。"
        ], 
        "title": "岁暮杂感荆州 其三", 
        "type": "律诗", 
        "yun": "支"
    }, 
    {
        "author": "龙燮", 
        "era": "清", 
        "subtype": "五言律诗", 
        "text": [
            "不必论奇节，虚名亦弁髦。", 
            "风流三语掾，贵势五陵豪。", 
            "抗疏还谁在，求衣祗独劳。", 
            "子云终寂寂，未拟广《离骚》。"
        ], 
        "title": "岁暮杂感荆州 其四", 
        "type": "律诗", 
        "yun": "豪"
    }, 
    {
        "author": "龙燮", 
        "era": "清", 
        "subtype": "五言律诗", 
        "text": [
            "何代无征伐，威容异往年。", 
            "霓旌将雾扫，羽骑若云连。", 
            "日绕飞龙御，山开饮马泉。", 
            "狼居胥勒石，扈从有群贤。"
        ], 
        "title": "车驾北征百官送于土桥（文殊普贤） 其一", 
        "type": "律诗", 
        "yun": "先"
    }, 
    {
        "author": "龙燮", 
        "era": "清", 
        "subtype": "五言律诗", 
        "text": [
            "万里虽荒服，宵衣虑自深。", 
            "不为空幕计，将启属蕃心。", 
            "壮士思先入，崇朝有捷音。", 
            "自除三孽后，拊恤到如今。"
        ], 
        "title": "车驾北征百官送于土桥（文殊普贤） 其二", 
        "type": "律诗", 
        "yun": "侵"
    }, 
    {
        "author": "龙燮", 
        "era": "清", 
        "subtype": "七言律诗", 
        "text": [
            "载笔相如已倦游，《甘泉》书上不曾收。", 
            "挂冠敢道辞神武，抗疏非同乞越州。", 
            "一叶宦沈沧海里，双扉家在碧江头。", 
            "遥知白发低垂甚，北望真牵万里愁。"
        ], 
        "title": "即事", 
        "type": "律诗", 
        "yun": "尤"
    }, 
    {
        "author": "储大文", 
        "era": "清", 
        "subtype": "七言律诗", 
        "text": [
            "黯黯浮云夕照开，间身纵目上高台。", 
            "自南鸿雁随春去，直北星辰入望来。", 
            "京邸可容方朔诞，临邛谁爱马卿才。", 
            "相期共采名山药，云卧铜官漫遣回。"
        ], 
        "title": "夕望贻万鹤溇", 
        "type": "律诗", 
        "yun": "灰"
    }, 
    {
        "author": "戴亨", 
        "era": "清", 
        "subtype": null, 
        "text": [
            "吾尝披卷读蒙庄，天有所全形可忘。", 
            "至人委体若遗土，菁华内运神明昌。", 
            "相刃相斗万感集，官骸虽具中先戕。", 
            "谁能外形笃至性，祓濯灵府生辉光。", 
            "觉罗有八姑，派系出天潢。", 
            "父为大宗伯，兄秉节钺膺封疆。", 
            "姑生幼伤背，天欲厄之人则强。", 
            "世人重貌不重德，恶能低头宛颈希颉颃。", 
            "兰蕙甘心在幽谷，不与凡卉同芬芳。", 
            "瞻依怙恃永朝夕，天伦无忝乐且康。", 
            "研经练史发精蕴，陈椒谢絮殊虚张。", 
            "冰作肝肠玉作骨，贤媛自古谁能方。", 
            "安得长留此姑作轨范，尽化天下闺阁咸端庄。", 
            "奈何维皇不佑善，年未三十旋中殇。", 
            "慈闱白发呼孝女，兄亦蹀躞悲雁行。", 
            "残编摭拾在人口，将与日月争辉煌。", 
            "八十六则圣贤髓，熊熊瑞焰腾篇章。", 
            "男儿读书万卷骋才骏，几人肯搆颜曾堂。", 
            "见此？", 
            "眙应阻丧，抚躬翻觉形摧藏。", 
            "吁嗟嘻，我亦具此堂堂七尺之丰仪，嗜古岂屑矜文词。", 
            "即今因循忽衰老，不觉汗下惭须眉。", 
            "熏沐反覆还自叹，纵能愤激时亦迟。", 
            "我朝德化如关睢，公族公姓多歧嶷。", 
            "讵意残驱弱质一女子，姱修直与名儒齐。", 
            "支离疏，申徒嘉，古人立说非吾欺。", 
            "天全真觉形可遗，于戏天全真觉形可遗，高山仰止穷攀跻。"
        ], 
        "title": "觉罗八姑贞孝诗（并序癸酉都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "君不能身佩长剑趋明光，又不能手提孟劳开八荒。", 
            "郁郁蓬荜不得志，慨然嗜古穷轩苍。", 
            "一艺精专可千古，何须奔走荣名场。", 
            "但持昆吾五寸铁，直探隆古龟龙穴。", 
            "阴晴寒暑四十年，心摹手拟精神结。", 
            "天不雨金鬼夜哭，魂招斯籀来奔谒。", 
            "长安文苑多英奇，挥毫洒墨咸繇□。", 
            "偶得邀君为篆刻，便觉名姓生光辉。", 
            "陋我逢君苦不早，晤言欢若平生好。", 
            "为我购石镌数方，但觉鸿黄气邃窈。", 
            "印谱传为希世珍，谱中人识辽东老。", 
            "文三桥，何雪渔，高名已并前贤驱。", 
            "劝君怀宝且归去，烟霞啸傲栖蓬庐。", 
            "蓬庐之乐乐莫比，琬琰休向街头市。", 
            "君谓绝技可赢饶，千里辞家客燕邸。", 
            "时方重利较锱铢，真赏于今竟谁是。", 
            "况君负郭有良田，丰歉不至啼妻子。", 
            "劝君早赋归去来，我实饥寒不得已。"
        ], 
        "title": "题聂松厓印谱（癸酉都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "伊余削籍游京华，畴昔知交绝来往。", 
            "踽踽孤踪近十年，邂逅石闾非梦想。", 
            "高才逸气淩九霄，冰雪奇文共欣赏。", 
            "眉山即山相继来，睥睨今古分雄长。", 
            "三人磊落天下奇，世求一见恒难期。", 
            "况与交游日把臂，此生此世诚一时。", 
            "年来知己尽凋丧，诗文到处含酸悲。", 
            "群鸱聚族争腐鼠，安知溲渤潜蛟螭。", 
            "一椽索处类屈蠖，谁复问字来卑栖。", 
            "乐生青云客，慕我如饥渴。", 
            "月明乘兴叩荆扉，疑是山阴夜中雪。", 
            "金尊绮馔玉作盘，邀我醉饱灯元节。", 
            "爱我作大书，不惜绢素供涂污。", 
            "爱我作长句，频催屡促如追逋。", 
            "自愧才同白头豕，何能扬鬣倾江湖。", 
            "感君意，为君讴。", 
            "滔滔陇水去不休，各自南北东西流。", 
            "纷纷草木无坚性，几日飘荡随残秋。", 
            "与子共采明月珠，与子共宝荆山瑜。", 
            "男儿立身贵不朽，莫教岁月空荒芜。", 
            "我今愿作他山石，攻金攻玉成琏瑚。", 
            "君不见少年慷慨酣杯酌，移山倒海轻一诺。", 
            "口血未乾盟已寒，星移雨散何浇薄。"
        ], 
        "title": "赠乐秀才汇川（癸酉都门作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "吴囿游回日将暮，解缆随流认归路。", 
            "炮虾劈蟹聊具觞，临觞缓领舟行趣。", 
            "须臾璧月丽中天，照见长江隔江树。", 
            "满目秋光尽画图，中流击楫为君赋。", 
            "魏主诗台久已颓，壮观亭子空烟雾。", 
            "白沙江村不可寻，青莲高楼在何处。", 
            "但见江声日夜流，征鸿又向江南去。", 
            "江乡传舍今独存，我辈登临畅遐顾。", 
            "褰裳远引且未能，旷怀每借江山吐。", 
            "况复尊中酒不空，良辰恰与名园遇。", 
            "诸君此日须尽欢，莫使林峦笑空度。"
        ], 
        "title": "真州九日偕署中诸友游吴园舟中燕集二首之一（甲戌仪徵作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "宦海茫茫浩烟雾，破浪乘风不能渡。", 
            "片帆高挂大江秋，指点家山畅归路。", 
            "江上閒云任捲舒，江上浮鸥自来去。", 
            "门前松菊未荒芜，陇上桑麻足租赋。", 
            "较雨占晴学老农，农家伏腊相劳苦。", 
            "一尊酒对鸳湖滨，烟雨楼中阅朝暮。", 
            "岁月閒消天地宽，精神老受烟霞铸。", 
            "回首名场一笑看，富贵真同草头露。"
        ], 
        "title": "题沈敬轩秋江归棹图（甲戌仪徵作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "洛川川上淩波子，蹁跹弄影烟波里。", 
            "环佩声沈几度秋，幻作春花爱春水。", 
            "素貌亭亭冰雪姿，争春耻并妖红紫。", 
            "空谷兰英品亦尊，叶长犹恐拖泥滓。", 
            "尔独尘居不受尘，清泉养质随乌几。", 
            "我将携之与俱飞，褰裳飘缈空中举。", 
            "瑶琴海上招成连，万载千秋长不死。"
        ], 
        "title": "咏水仙花（甲戌生辰仪徵作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "君不见井中蛙，但解盘游乐井水。", 
            "安知溟渤有蛟龙，洪波一击三千里。", 
            "大块芸生岂能齐，巨细悬殊类如此。", 
            "金生仁趾全椒雄，缥缃万轴罗心胸。", 
            "奇情伟抱不能遏，吐气喷薄如长虹。", 
            "纵横艺圃慑俦辈，笔峰高峻淩华嵩。", 
            "神驹伏枥志千里，岂同驽劣局蹐辕下嘶酸风。", 
            "江南江北尽水国，天吴海若纷出没。", 
            "烟霞变幻入奇怀，洋洋挥洒波澜阔。", 
            "犹道齐梁旧习非，淮扬歌管声悽迷。", 
            "南风久不竞，不能卓绝开襟期。", 
            "岩疆巨镇动遐想，北走荒外探雄奇。", 
            "秋风匹马桑乾道，连峰突兀烟云绕。", 
            "秦关西去亘长城，跨海包山势窅窎。", 
            "关山月照陇水寒，塞马骄嘶猎枯草。", 
            "卫霍丰功壮士歌，苏卿奇节羌人表。", 
            "明妃青冢吊贞魂，李陵台畔妖狐扰。", 
            "登高四望野茫茫，回看反觉中原小。", 
            "从此襟怀顿豁开，从此诗思增奇矫。", 
            "酒酣击节一悲歌，歌声激壮风骨老。", 
            "慷慨编成出塞吟，吟同白雪知音少。"
        ], 
        "title": "题金仁趾秋风出塞图（乙亥仪徵作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "胸中万卷罗经济，世不我知将焉逝。", 
            "方袍箬笠入深山，孤情冥结烟霞契。", 
            "松巅老鹤盘空青，石上流泉濯流秽。", 
            "还随鹿豕历崟崎，采斸灵苗调沆瀣。", 
            "此时已觉身骨轻，无待仙真授缄秘。", 
            "那知名早列丹台，灵风导引虚无际。", 
            "耳边密语世稀闻，指点天根在西兑。", 
            "归来闭户养玄关，得一堪矜万事备。", 
            "始知大药非外求，个中自有真天地。", 
            "从此儴佯作散仙，提筐荷锸原儿戏。"
        ], 
        "title": "题吴好山采药图（丙子杭州作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "钱塘门外岳王墓，群山重绕西湖路。", 
            "循湖西去展祖坟，坟上归来见高树。", 
            "夕阳斜照向南枝，枝头哑哑乌正啼。", 
            "对墓踉跄忙下拜，老泪迸落心酸悲。", 
            "血战中原思雪耻，天子深愁不利己。", 
            "十二金牌听桧谋，风波亭上忠臣死。", 
            "据此名胜且欢娱，弃捐君父如芒屣。", 
            "丹诚虽并日争光，国雠未报忠魂伤。", 
            "时闻风雨万灵走，戈戟夜半声玱琅。", 
            "石马嘶风毛鬣竖，还如酣战黄龙冈。", 
            "繄余拜罢日将泯，远近明湖目光骋。", 
            "南屏山下见高坟，忠肃先生复堪悯。", 
            "吁嗟乎有才用世岂良图，罗刹江东好归隐。", 
            "海气茫茫岛屿深，海上千峰捩孤隼。", 
            "月出天地浸冰壶，流光荡漾三山影。", 
            "何如此去学长生，缥缈仙槎相导引。"
        ], 
        "title": "拜岳王墓（丙子杭州作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "高天明星丽东壁，照临下土司文章。", 
            "精华陊地化才子，上与朝日夕月同辉光。", 
            "大块不语赖宣泄，灵奇窅眇咸森张。", 
            "冥搜造化入阃奥，陶镕万象分否臧。", 
            "但觉毫端百灵集，谁知呼吸通天阊。", 
            "篇终有时一吟啸，天地震惊鬼神夜哭。", 
            "波涛倏忽翻江湖，蛟龙腾踔摇山谷。", 
            "诗人之笔隐显变化乃如此，岂与蛙吟蝉噪争申缩。", 
            "何人颓其风，相趋入樊笼，遂令风雅大道埋没荆榛丛。", 
            "我欲鼓洪钧、煽大冶，铸万石之金镛，登高一撞惊群聋。", 
            "又欲高泻黄河之水昆崙峰，洗伐毛髓之疲苶浩浩元气流心胸。", 
            "自顾才气短，老马力尽日复晚。", 
            "吁嗟乎吁嗟，万钧之任谁能挽。", 
            "金子逸才真出群，身骑鸾凤翔风云。", 
            "行将上界朝紫氛，丰隆列缺纷来宾。", 
            "口吹昭华云璈之玉琯，手执金支翠羽之朱竿。", 
            "指点英奇导仙路，担当巨任将属君。", 
            "呜呼担当巨任将属君，慎勿降心屈节希悦乎凡耳之听闻。"
        ], 
        "title": "题金孝廉棕亭（兆燕）诗册（丙子仪徵作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "男儿居世间，蓄志贵坚贞。", 
            "自待苟不重，遂为世所轻。", 
            "古人立身期不朽，出处去就何分明。", 
            "君不见严子陵，万乘之尊不能屈，足加帝腹星辰惊。", 
            "甘心垂钓终此生，清风千载高崚嶒，呜呼清风千载高崚嶒。", 
            "张君卓识慕野服，扁舟遁迹临海屋。", 
            "售世岂乏经济才，心不希荣身不辱。", 
            "人间得失不关心，钓竿日对溪山绿。", 
            "閒看鸥鸟浴江天，云霞过眼纷相逐。", 
            "江光山色变阴晴，聚散升沈骇倏忽。", 
            "日夕收纶喜得鱼，床头有酒腹有书。", 
            "高歌一曲声呜呜，饮酣歌罢呼妻孥，庄光高节今何如。"
        ], 
        "title": "题张建宇（连山）富春垂钓图（丙子仪徵作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "大璞不畏戕，遂尔成奇珍。", 
            "男儿顺逆不中变，始能涉世称完人。", 
            "山左孝廉宫怡云，挟策万里官南滇。", 
            "循声屡著屡迁擢，天家重赖为屏藩。", 
            "钧陶万姓甫三载，颂声尸祝将千年。", 
            "那知泸水出妖蜮，能使阴晴变朝夕。", 
            "含沙吐气生毒霪，潜身射人人不测。", 
            "炎天呼吸成严冬，当之草木凋青葱。", 
            "我公植身如古柏，根蟠厚地枝撑空。", 
            "独能历险不受剥，长留黛色参苍穹。", 
            "归来对镜须眉白，荏苒行年已七十。", 
            "回首荣枯境屡更，持身终始无改易。", 
            "黄生为写七柏图，状君坚节生年符。", 
            "丹穴鸳雏受密荫，老干中有神灵扶。", 
            "从兹日月任流转，亭亭屹立高山隅。"
        ], 
        "title": "题滇藩宫怡云（尔劝）七柏图（丁丑扬州作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "县署西偏地疏豁，琅玕森翠千株列。", 
            "离立潜通江上云，青苍不畏严冬雪。", 
            "眼中繁卉任荣枯，岁晚奇姿挺孤洁。", 
            "我时乘兴步亭林，微吟徙倚扪高节。", 
            "千亩何须傲列侯，三径矜能款明月。", 
            "静对幽丛妙悟生，爽聆清籁天机发。", 
            "自昔文人爱此君，我亦钟情若饥渴。", 
            "方生为我作画图，雨干烟梢尽奇绝。", 
            "黄筌与可未为工，潇湘淇水悬蓬室。", 
            "盛夏摊书作卧游，中有凉飙扫炎热。"
        ], 
        "title": "题方竹楼画竹（丁丑仪徵作）", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "日午增烦热，征途汗透冠。", 
            "风生来骤雨，云起忽埋山。", 
            "深慰农家望，旋愁行路难。", 
            "赊程看旅橐，不寐听潺湲。"
        ], 
        "title": "背阴铺遇雨", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": null, 
        "text": [
            "名场削籍滞长安，几载悲歌行路难。", 
            "海角一椽思野处，天边孤鹤任高盘。", 
            "为郎颜泗虚迁尉，多病文园欲挂冠。", 
            "潦倒风尘知己尽，桂丛深处拟追攀。"
        ], 
        "title": "答明惺斋招隐沧洲原韵 其一", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "换骨玄霜日夜舂，问谁服食驻芳容。", 
            "他时我欲寻仙侣，鸾鹤空怀去后踪。"
        ], 
        "title": "示从游诸生", 
        "type": "绝句", 
        "yun": "冬"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "坐破寒毡不解愁，西风猎猎又□秋。", 
            "丈夫别有千年业，莫但争誇定远侯。"
        ], 
        "title": "秋怀", 
        "type": "绝句", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "茫茫尘海问仙山，亦解神丹遇者艰。", 
            "行到桃源最深处，几人坚信不思还。"
        ], 
        "title": "留示从学诸生 其一", 
        "type": "绝句", 
        "yun": "删"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "上乘高谈误众贤，非关顽骨不成仙。", 
            "尘根涤荡灵根露，剩粒残砂亦厚缘。"
        ], 
        "title": "留示从学诸生 其二", 
        "type": "绝句", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言绝句", 
        "text": [
            "两岸芦花对客愁，雁行南下楚云秋。", 
            "临江忽洒英雄泪，明月箫声古渡头。"
        ], 
        "title": "胥江吊古", 
        "type": "绝句", 
        "yun": "尤"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "出关二百里，州治覆寒云。", 
            "乱石堆墙短，流泉入圃分。", 
            "野狼昏截径，山鬼夜呼群。", 
            "问俗难投止，驱车背夕曛。"
        ], 
        "title": "宁远州", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "征轺超崱屴，落叶照沙尘。", 
            "石险频惊马，山空偶见人。", 
            "鸣鸿哀旷野，荒草白深春。", 
            "此际逢歧路，凭谁一问津。"
        ], 
        "title": "宁远道中", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "龙堆千里道，极目望茫茫。", 
            "草木穷寒麓，风云惨大荒。", 
            "地邻箕子国，居近管宁乡。", 
            "有客怀南土，魂惊牧马场。"
        ], 
        "title": "经牧马场", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "险溺胡家铺，行人莫不闻。", 
            "地顽常带卤，山蠢不生云。", 
            "草滑埋蛇穴，风腥过虎群。", 
            "往来经此处，踯躅畏斜曛。"
        ], 
        "title": "胡家窝铺", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "岁俭多宵小，颓垣户牖通。", 
            "既眠愁盗马，不寐听嘶风。", 
            "岂是燕台骏，深惭塞上翁。", 
            "晨兴看结蚓，骧首海云东。"
        ], 
        "title": "陈家台述事", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "晓起天无色，星光浸冷溪。", 
            "荒榛塞古道，野戍听晨鸡。", 
            "林黑椎埋匿，风生草树嘶。", 
            "此心长惴惴，残梦逐轮蹄。"
        ], 
        "title": "望北台早发", 
        "type": "律诗", 
        "yun": "齐"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "去家三十里，犹隔一宵程。", 
            "两岸众峰敛，一钩新月明。", 
            "近乡思愈切，久别恨旋生。", 
            "不寐听残夜，荒鸡下五更。"
        ], 
        "title": "宿大石桥", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "岂是尘寰境，宁无栖隐心。", 
            "空香生绣陌，碧涧泻松阴。", 
            "我欲桃源去，人言山径深。", 
            "徘徊歧路侧，曙色动窗禽。"
        ], 
        "title": "述梦", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "风木悲今日，鸡豚尽此生。", 
            "一抔黄土泪，终古北邙情。", 
            "云起结愁色，溪流涌恨声。", 
            "乳鸦思返哺，绕树但哀鸣。"
        ], 
        "title": "奉窆先二人后述哀", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "芍药期将过，安榴花复开。", 
            "遥知清赏处，应念白头回。", 
            "片月千山里，孤云万里来。", 
            "相思情正剧，邻笛不胜哀。"
        ], 
        "title": "怀都门诸友", 
        "type": "律诗", 
        "yun": "灰"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "远客情怀恶，出门日已多。", 
            "诸生狂未减，瘦沈病如何。", 
            "海角吹残戍，边风涌白波。", 
            "长安斜照外，翘首望岩阿。"
        ], 
        "title": "怀竹梧轩诸生并门人沈周颋", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "失路同为客，君情迥出群。", 
            "搜厨谋一饭，倾橐赆千文。", 
            "梦绕辽疆月，心催汉戍云。", 
            "那堪今日别，鱼雁莫稀闻。"
        ], 
        "title": "留别门人何公符兼谢厚贶", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "旷代斯文责，肩兹若有神。", 
            "讴吟恒自得，商榷定谁真。", 
            "风雅将兴日，乾坤未死身。", 
            "立言诚大业，天意属何人。"
        ], 
        "title": "与友人论诗", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "远行念诸子，馆课尔堪招。", 
            "作客身多病，怀亲路觉遥。", 
            "梦回燕塞月，心折海门潮。", 
            "归去瓜期届，予诚愧久要。"
        ], 
        "title": "将赴辽东约门人沈周颋摄馆事两月余归迟沈已如期去一月矣怅然有作（以下都门作）", 
        "type": "律诗", 
        "yun": "萧"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "道路三千里，风尘百日还。", 
            "盍簪欣晤语，林壑想追攀。", 
            "孤鹤立寒渚，断云归远山。", 
            "披襟同啸咏，俗虑净岩间。"
        ], 
        "title": "自辽东抵京往晤天峰云浦鹤亭即订西山之游得山字", 
        "type": "律诗", 
        "yun": "删"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "西麓饶名胜，幽深别有天。", 
            "官閒曾过赏，尘隔几经年。", 
            "樵子石梁路，渔罾荻浦烟。", 
            "相期蜡双屐，幽兴寄林泉。"
        ], 
        "title": "前题步天峰韵", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "断绝浮尘梦，支离世外居。", 
            "青灯堪耐久，白发不违初。", 
            "阴砌虫鸣露，寒更月照庐。", 
            "功深风雨后，甘苦竟何如。"
        ], 
        "title": "秋夜读书 其一", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "吾道残编在，秋斋翠色深。", 
            "杜门如老衲，力学尚童心。", 
            "霜叶鸣寒牖，风枝动夜禽。", 
            "年来人事少，稽古遂抽簪。"
        ], 
        "title": "秋夜读书 其二", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "荒秽驱风力，三秋贮月明。", 
            "未归湖海棹，聊寄薜萝情。", 
            "翠竹独居色，寒蛩夜坐声。", 
            "寂喧随万感，心与境俱清。"
        ], 
        "title": "庭前残卉为秋风所捲唯寒蛩疏竹而已反觉清耳豁目", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "羁客伤迟暮，隆冬发浩吁。", 
            "市居惭大隐，讲席愧通儒。", 
            "牢落精华铄，冰霜月夜孤。", 
            "无裘难卒岁，掩卷意踟蹰。"
        ], 
        "title": "冬 其一", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "身世馀残梦，琴书滞远天。", 
            "严风摧万汇，衰骨凛深渊。", 
            "久历炎凉境，今非少壮年。", 
            "老安夫子愿，应倍悯寒毡。"
        ], 
        "title": "冬 其二", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "卜阡余负约，夙愿尔无违。", 
            "洒我思乡泪，沾君返国衣。", 
            "越江孤棹远，燕塞早鸿飞。", 
            "有梦随荒麓，相携上翠微。"
        ], 
        "title": "送年家子毛秋岑归窆祖茔余有同约至期不遂", 
        "type": "律诗", 
        "yun": "微"
    }, 
    {
        "author": "鲍靓", 
        "era": "清", 
        "subtype": null, 
        "text": [
            "盐梅门第调羹乍。别梦萦亲舍。", 
            "高楼目断苦凝思。红了疏梅碧柳、又丝丝。", 
            "竹栏花坞闲题记。好景何曾废。", 
            "是仙是佛漫参详。且驾鸾軿还返、白云乡。"
        ], 
        "title": "虞美人  见《词综补》", 
        "type": "词", 
        "yun": null
    }, 
    {
        "author": "鲍靓", 
        "era": "清", 
        "subtype": null, 
        "text": [
            "列炬移莲烛。", 
            "正一片、盈盈箫管，送归金屋。", 
            "却扇新词才赋就，赢得个人如玉。", 
            "听琴韵、双声旋熟。", 
            "丹桂香分蟾窟净，看风光、不似灵妃独。", 
            "舒靥粲，点眉渌。", 
            "蓟门漫把征程卜。", 
            "恁多情、轻怜深惜，笑啼如昨。", 
            "百幅蛮笺酬唱好，管领春风帘幕。", 
            "喜活色生香盈掬。", 
            "蓦地昙花吹影散，恨鲰生、绝少红闺福。", 
            "消不尽，此中恶。"
        ], 
        "title": "金缕曲  见金绳武《评花仙馆词 题词》", 
        "type": "词", 
        "yun": null
    }, 
    {
        "author": "鲍景宣", 
        "era": "清", 
        "subtype": "七言律诗", 
        "text": [
            "几回驱马向长安，泰岳烟霞揽辔看。", 
            "云近天门常五色，峰回日观转千盘。", 
            "深林风雨留秦跸，古畤龙蛇肃汉官。", 
            "未得登临恣挥手，遥从岩畔礼仙坛。"
        ], 
        "title": "望泰山", 
        "type": "律诗", 
        "yun": "寒"
    }, 
    {
        "author": "鲍景宣", 
        "era": "清", 
        "subtype": "七言律诗", 
        "text": [
            "犹是关河促远征，穷通无计问君平。", 
            "江豚吹浪风初起，石燕翻云雨未晴。", 
            "作客十年身似叶，怀人千里意如絣。", 
            "可怜勋业朝看镜，浪掷光阴已半生。"
        ], 
        "title": "雨泊", 
        "type": "律诗", 
        "yun": "庚"
    }, 
    {
        "author": "鲍淑媚", 
        "era": "清", 
        "subtype": null, 
        "text": [
            "宝篆烟微香细细，绣馀闲倚银屏。", 
            "郎来带到月华明。", 
            "海棠枝上，一半碧云横。", 
            "相对吟诗诗未稳，窗前花影亭亭。", 
            "隔墙何处度歌声。", 
            "帘儿下了，还恐峭寒生。"
        ], 
        "title": "临江仙（见《词综补》）", 
        "type": "词", 
        "yun": null
    }, 
    {
        "author": "鲍康", 
        "era": "清", 
        "subtype": "五言排律", 
        "text": [
            "雅癖推金石，鲰生更癖泉。", 
            "搜罗偿夙愿，辛苦忆儿年。", 
            "和峤情同锢，洪遵志续编。", 
            "标新胪大小，绘影肖方圜。", 
            "制向锱铢析，文徵面背全。", 
            "殊形刀诘屈，异样布精坚。", 
            "厌胜间情肆，题祥吉语联。", 
            "旁稽瀛海外，详纪夏殷前。", 
            "芬讶黏襟古，晖惊烛几鲜。", 
            "青红苔绣湿，斑駮土花妍。", 
            "偶值奇相饷，真令喜欲颠。", 
            "五金纷冶铸，廿载耐磨研。", 
            "贪许钩心斗，趋嗔捷足先。", 
            "穷檐晨访踏，列肆夕流连。", 
            "痴尚夸奇观，贫偏结古缘。", 
            "但教珍翠椟，那惜卖珠钿。", 
            "纨扇光如拭，藤床梦也牵。", 
            "选叨刘宠赠，佩比阮修悬。", 
            "旧谱瘢频索，新诗句好传。", 
            "妒嗤悭出手，羡笑久垂涎。", 
            "赝鼎思争售，鱼珠愧未捐。", 
            "轶材搜宝钞，余事侑琼筵。", 
            "雨过吟秋馆，凉招薄暮天。", 
            "半生忙似贾，此日快疑仙。", 
            "筠箔澄于水，纱窗白胜绵。", 
            "瓯香斟苦茗，炉翠篆疏烟。", 
            "罗列缣囊富，纵横锦箧骈。", 
            "螺丸磨处腻，蚬楮拓来便。", 
            "绮席人高踞，璇闺侣乍延。", 
            "登登声著纸，悄悄影移砖。", 
            "古篆盘蜗结，名书舞鹤翩。", 
            "神争碑版秀，字证鼎彝镌。", 
            "墨本装缃帙，邮筒递彩笺。", 
            "剖疑滋辨论，数典费言诠。", 
            "探袖逾三百，论缗贮十千。", 
            "书迂还著录，兀兀事丹铅。"
        ], 
        "title": "古泉三十六韵", 
        "type": "排律", 
        "yun": "先"
    }, 
    {
        "author": "鲍康", 
        "era": "清", 
        "subtype": "七言绝句", 
        "text": [
            "欲搜遗址但蒿莱，屠钓中多大将才。", 
            "千载兴亡君莫恨，歌风戏马尽荒台。"
        ], 
        "title": "淮阴钓台", 
        "type": "绝句", 
        "yun": "灰"
    }, 
    {
        "author": "鲍康", 
        "era": "清", 
        "subtype": "七言绝句", 
        "text": [
            "不向深宫拭泪痕，妍媸肯对画工论。", 
            "笑他买赋长门女，却掷黄金结主恩。"
        ], 
        "title": "明妃", 
        "type": "绝句", 
        "yun": "元"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "杯酒送君行，秋风落叶声。", 
            "同悲衰老日，可奈别离情。", 
            "孤屿扁舟夜，荒江古月明。", 
            "遥思悽绝处，噭噭听猿鸣。"
        ], 
        "title": "再送秋岑", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "小室藏幽邃，公馀足自娱。", 
            "纵横四五步，花竹两三株。", 
            "长日鸦反哺，晴檐燕引雏。", 
            "家庭饶至乐，岂必羡华膴。"
        ], 
        "title": "三题松乔小室", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "入世仍尘迹，公归即散襟。", 
            "移花邀月近，款竹闭门深。", 
            "鱼亦濠梁乐，云留谷口阴。", 
            "此中真味永，得意托微吟。"
        ], 
        "title": "四题小室", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "南荣思曝背，北牖苦寒侵。", 
            "风透成冰室，云留酿雪阴。", 
            "客心增岁暮，老貌觉愁深。", 
            "逸调弹隆古，寥寥孰赏音。"
        ], 
        "title": "北牖", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "龙塞萦遥思，蜗庐减壮裁。", 
            "寂寥残腊候，冰雪故人来。", 
            "辽海倾诗橐，燕山共酒杯。", 
            "更看周急意，襟抱对君开。"
        ], 
        "title": "往晤云浦留饮竟日", 
        "type": "律诗", 
        "yun": "灰"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "万物凋零日，青苍见尔辰。", 
            "虽能甘苦节，非不愿阳春。", 
            "岂羡知稀贵，偏于岁暮亲。", 
            "四时无改序，淹寂亦何瞋。"
        ], 
        "title": "赋得岁寒松", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "惨淡谋尊酒，妻孥坐夜阑。", 
            "岁从明日改，腊尽片时欢。", 
            "艰苦年来惯，身心老渐安。", 
            "敢同颜子乐，颇识送穷难。"
        ], 
        "title": "除夕", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "一从辞宦籍，五载客长安。", 
            "湖海难酬愿，风尘且驻颜。", 
            "繁华新物态，诗酒自人间。", 
            "来往从纷剧，衡门镇日关。"
        ], 
        "title": "元日", 
        "type": "律诗", 
        "yun": null
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "出世心如昨，羁尘迹尚初。", 
            "深宵闻远笛，孤月照荒庐。", 
            "诗句随年老，交情隔势疏。", 
            "茫茫天宇下，何处卜吾居。"
        ], 
        "title": "客斋见月", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "仲夏苦炎热，幽栖出郭寻。", 
            "淹君高树荫，清我远尘襟。", 
            "山鸟偶然下，谷云时作阴。", 
            "对兹真作乐，聊可傲华簪。"
        ], 
        "title": "仲夏过明复庵别业", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "昼夜无停运，乾坤自混濛。", 
            "万殊陶大化，一物杂昆虫。", 
            "甘苦缘生命，荣枯各始终。", 
            "无端秋又至，萧飒下天风。"
        ], 
        "title": "秋 其一", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "索居多物感，孤坐易情伤。", 
            "白露几时下，西风昨夜狂。", 
            "雁归知塞苦，人老觉秋忙。", 
            "回首思年少，悤悤两鬓霜。"
        ], 
        "title": "秋 其二", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "白帝司秋令，当之草木棼。", 
            "但知成委折，那复辨莸薰。", 
            "霜杵敲寒月，边鸿叫夜云。", 
            "商声无远近，孤客不堪闻。"
        ], 
        "title": "秋 其三", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "觉后原吾任，逡巡未尽迂。", 
            "风尘无巨识，今古薄真儒。", 
            "作客非长计，依人岂壮夫。", 
            "云中瞻白鹤，翘翮笑樊笯。"
        ], 
        "title": "秋 其四", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "浊秽方从俗，幽深岂自如。", 
            "烟霞思海屋，风雨恋蜗庐。", 
            "遐契何能遂，尘情未易除。", 
            "去留难自主，搔首问晴虚。"
        ], 
        "title": "秋 其五", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "百龄浑易尽，垂白尚浮踪。", 
            "老树延孤鹤，阴丛集乱蛩。", 
            "一灯寒夜雨，双鬓暮秋容。", 
            "惓惓终何益，名山有桂松。"
        ], 
        "title": "秋 其六", 
        "type": "律诗", 
        "yun": "冬"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "宇宙谁同调，风尘岁月惊。", 
            "斯文逢二子，吾道不孤鸣。", 
            "旦夕庸人计，千秋志士情。", 
            "问年均可畏，头白感商声。"
        ], 
        "title": "赠年家子戈编修芥舟李编修廉衣", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "庭前新雨歇，把卷思无端。", 
            "明月露松隙，草虫鸣夜阑。", 
            "诗文随我贱，肝胆向人寒。", 
            "薄劣从浮世，幽偏觅古欢。"
        ], 
        "title": "雨后偶成", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "烟海茫茫世，卑栖但浊尘。", 
            "交游四十载，寒士两三人。", 
            "每爱石林静，兼怀襟抱真。", 
            "携筇频出郭，沽酒莫辞贫。"
        ], 
        "title": "简明复庵", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "空斋增抑郁，游约负前盟。", 
            "幽梦灵崖结，孤怀俗务婴。", 
            "苍山悬暮雨，黄叶下秋声。", 
            "谁识残年里，殷殷世外情。"
        ], 
        "title": "负游", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "邂逅盘阴叟，旋生栖隐情。", 
            "爰居惊海祀，黄鹤耻轩荣。", 
            "已沐烟霞久，悬知身骨轻。", 
            "高踪惭沮溺，结耦事躬耕。"
        ], 
        "title": "怀李廌青山居", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "两世金兰旧，千秋德义新。", 
            "白头将共老，童稚早情亲。", 
            "崇替经交态，初终见古人。", 
            "别离分显晦，邂逅复谁真。"
        ], 
        "title": "送孟颖仙任东平州佐四首 其一", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "学业谁堪并，迍邅可若何。", 
            "济东新雨露，燕市旧悲歌。", 
            "知己情难别，期君意倍苛。", 
            "为贫聊试仕，远抱莫蹉跎。"
        ], 
        "title": "送孟颖仙任东平州佐四首 其二", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "著书期寿国，夙愿未全非。", 
            "旧俗东平厚，今春麦秀肥。", 
            "题舆勷牧治，捧檄出皇畿。", 
            "学道思言偃，牛刀用岂违。"
        ], 
        "title": "送孟颖仙任东平州佐四首 其三", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "雄飞传赵鼎，佐岳起陈蕃。", 
            "脱颖锥初试，冲霄剑欲抡。", 
            "济云连粉署，岱色覆琴尊。", 
            "政暇饶佳制，因风寄荜门。"
        ], 
        "title": "送孟颖仙任东平州佐四首 其四", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "官授小司空，君曾远戍戎。", 
            "野狐秋拜月，塞马夜嘶风。", 
            "旧历边庭险，新营竹石工。", 
            "巾车期不忘，此意亦何穷。"
        ], 
        "title": "题赠平主事弼侯新居 其一", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "何人勤在昔，留此待君娱。", 
            "林壑气相结，冈峦势不孤。", 
            "苔生新履迹，庭敞卧游图。", 
            "心远齐喧寂，朝昏乐故吾。"
        ], 
        "title": "题赠平主事弼侯新居 其二", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "退食耽清课，幽人乐在斯。", 
            "随花閒甃石，就水暗通池。", 
            "邀客舒吟啸，呼童具酒卮。", 
            "一从叨末座，留恋意长驰。"
        ], 
        "title": "题赠平主事弼侯新居 其三", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "遥识炎天爽，幽居惬素襟。", 
            "藤萝经暑薄，松竹受阴深。", 
            "就榻宜高枕，登台豁远岑。", 
            "凭兹离俗意，堪證出尘心。"
        ], 
        "title": "题赠平主事弼侯新居 其四", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "连朝愁酷热，台榭拟攀跻。", 
            "瓜果消炎日，诗文寄赫蹄。", 
            "长林麋鹿性，丰草野禽栖。", 
            "乘兴探幽邃，应教出处迷。"
        ], 
        "title": "题赠平主事弼侯新居 其五", 
        "type": "律诗", 
        "yun": "齐"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "朱明增酷烈，离垢想清芬。", 
            "槐荫留长日，山房接断云。", 
            "园蔬经雨摘，村酒隔篱分。", 
            "风味宛如昨，孤吟怅夕曛。"
        ], 
        "title": "连日苦热因忆明复庵别业（复庵时任八沟司马） 其一", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "僻处违城市，相求独往还。", 
            "人嫌茅屋漏，我爱竹林閒。", 
            "草色荒行径，松阴覆掩关。", 
            "徘徊时北望，云树隔颓颜。"
        ], 
        "title": "连日苦热因忆明复庵别业（复庵时任八沟司马） 其二", 
        "type": "律诗", 
        "yun": "删"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "缓步循溪岸，探荷涤暑氛。", 
            "风轻鸥梦觉，水净月痕分。", 
            "佛火明僧梵，箫声隔浦云。", 
            "冠童人五六，归咏自成群。"
        ], 
        "title": "荷溪晚步偕诸同人", 
        "type": "律诗", 
        "yun": "文"
    }, 
    {
        "author": "鲍皋", 
        "era": "清", 
        "subtype": null, 
        "text": [
            "空中绿云忽破碎，散作千山万山翠。", 
            "君楼在市不在山，却共诸山翠相对。", 
            "东南山势排长虹，西山一片撑鸿濛。", 
            "北山突峙倚天堑，石帆直指沧海东。", 
            "谁裁半幅吴江水，更挂高高碧窗里。", 
            "楼上仙人终日闲，坐揽江山列床几。", 
            "有时放吟还疾书，山雨江涛奔腕底。", 
            "我来偶值天晦时，槐风飒飒当轩吹。", 
            "孤城烟井出隐隐，平畴禾黍空离离。", 
            "须臾雾净四山出，恍开青眼留诗客。", 
            "天外雨峰横白波，树里一江流落日，日暮倚楼歌醉歇，主人再劝金叵萝。", 
            "海霞孤飞照衣紫，云峰斗起争嵯峨。", 
            "一峰蜿蜒黑蛟走，一峰蜷局眠苍狗。", 
            "一峰未平一峰变，此时山楼别有见。", 
            "大江之前无数山，浓蛾失影明镜寒。", 
            "何人铁笛唤山月，一声吹出苍茫间。", 
            "我呼山灵揖海若，尔汝千年何寂寞。", 
            "何不飞来共我醉，此楼楼上醉眠梦。", 
            "涉沧洲，凌五岳。", 
            "五岳渺难求，沧洲复谁是。", 
            "但愿楼居不愿仙，君看山翠长如此。"
        ], 
        "title": "见山楼即席醉歌", 
        "type": "古风", 
        "yun": null
    }, 
    {
        "author": "鲍皋", 
        "era": "清", 
        "subtype": null, 
        "text": [
            "君从新安来，我向广陵去。", 
            "归船及南风，五月一相遇。", 
            "五月南风扬子津，茫茫复作渡江人。", 
            "与君笑语苦未了，江干却立话情亲。", 
            "江东诸谢才华盛，阿大中郎共标映。", 
            "中间小谢思更清，十岁成诗康乐并。", 
            "弱冠好文复好游，吴山越水远行舟。", 
            "盘涡七十二滩险，富春山多逢处留。", 
            "钱江八月波涛壮，回棹蜻蛉向湖上。", 
            "秋菊寒泉荐水仙，栖鸦流水闻菱唱。", 
            "南浮震泽下姑苏，行行却抵丹阳湖。", 
            "润州客居无可乐，北固山前閒钓鱼。", 
            "举手鲈鱼四十九，得意满酤京口酒。", 
            "多景栖高会众宾，晚召邹生与枚叟。", 
            "座中末至余最羞，江天斜照赋登楼。", 
            "衡才直等金三品，重义何论银一流。", 
            "海门苍苍隐烟树，石壁松寥读书处。", 
            "我旧栖迟向此山，闻君方欲将舟去。", 
            "爱君五色绚烂惊世骇俗之文章，秋鹰天马无比方。", 
            "山鸡照影不敢顾，人言此是雏凤凰。", 
            "旦暮云霄看搏击，下帷更爱焦岩寂。", 
            "钟鼓山堂鹳鹤惊，海天风雨鱼龙集。", 
            "见此君文变益奇，独予行路心增悲。", 
            "故乡山水反如客，佳处不得相追随。", 
            "追随不得伤怀抱，横大江兮扬桂棹。", 
            "别手秋期无几时，遇君当在金陵道。"
        ], 
        "title": "复之广陵留别汪近晨", 
        "type": "古风", 
        "yun": null
    }, 
    {
        "author": "鲍皋", 
        "era": "清", 
        "subtype": null, 
        "text": [
            "我吟天风海涛曲，焦岩飒飒振林木。", 
            "汉隐先生拍我肩，邀向岩间结茅屋。", 
            "茅屋直下临奔湍，阴林积雪森夏寒。", 
            "清飙回动白羽扇，明月走送黄金盘。", 
            "黄金之盘白玉壶，长江泻酒那用酤。", 
            "狂来手击冯夷鼓，兴酣口吐骊龙珠。", 
            "山颠酒仙吸江海，酒仙仙去空亭在。", 
            "亭中一笑君应闻，海上三山好相待。", 
            "明月倒行云却飞，山巅酒醒霜盈衣。", 
            "苍藤古木半江黑，侧足崩崖愁独归。", 
            "归来已听晨钟发，惊鱼跳波动栖鹘。", 
            "欲卧携床对海门，梦骑长鲸泛溟渤。"
        ], 
        "title": "焦山精舍夜饮", 
        "type": "古风", 
        "yun": null
    }, 
    {
        "author": "鲍皋", 
        "era": "清", 
        "subtype": null, 
        "text": [
            "仲春玄鸟至，翩翩升我堂。", 
            "堂中何所有，黄金玳瑁梁。", 
            "冠带并陆离，丝竹纷浩倡。", 
            "卷衣左右史，设乐东西厢。", 
            "东厢吟龙笛，西厢吹凤笙。", 
            "席前两少女，弹弦奏清商。", 
            "游尘倏飞洒，轻翰故回翔。", 
            "心志俱腾悦，下上相和鸣。", 
            "华屋虽云美，四序变温凉。", 
            "吴宫既已熸，汉殿又已倾。", 
            "爰居辟鼓钟，高举而远行。", 
            "栖栖何为者，忧患一朝忘。", 
            "白日不可留，当歌及春阳。", 
            "五音兮繁会，百物以阜昌。", 
            "抚兹盛明运，抱彼沦落伤。", 
            "卫贤慨秉翟，周士欣执簧。", 
            "欣慨岂殊途，浮沈各异乡。", 
            "丈人且安坐，为君陈乐方。"
        ], 
        "title": "玄鸟", 
        "type": "古风", 
        "yun": null
    }, 
    {
        "author": "鲍桂星", 
        "era": "清", 
        "subtype": null, 
        "text": [
            "江声含早秋，楚色暗朝雨。", 
            "双桨入烟中，微闻凫雁语。", 
            "青山隐楼阁，芳草失洲渚。", 
            "遥问汉阳城，濛濛在何许。"
        ], 
        "title": "晓渡汉江", 
        "type": "古风", 
        "yun": "语"
    }, 
    {
        "author": "鲍桂星", 
        "era": "清", 
        "subtype": null, 
        "text": [
            "庭阴两三树，檐鸟四五声。", 
            "悠然午梦回，缓步巡阶行。", 
            "阶前一壶酒，扫石还独倾。", 
            "把酒下以书，一纸尽一觥。", 
            "不觉夕阳夕，树影膝上横。", 
            "山梨脆可饤，野苋红可羹。", 
            "呼儿共脱粟，一饱有余清。"
        ], 
        "title": "即事", 
        "type": "古风", 
        "yun": "庚"
    }, 
    {
        "author": "鲍桂星", 
        "era": "清", 
        "subtype": null, 
        "text": [
            "薰风送灵雨，一夕燕山绿。", 
            "晓闻卖花声，幽梦不肯续。", 
            "自起呼买之，倾箧餍所欲。", 
            "纷然杂红紫，亦颇娱心目。", 
            "奚奴荷锸前，一盎莳一束。", 
            "须臾十薮盎，鳞次相委属。", 
            "中庭有乔柯，老碧衒新沐。", 
            "笑比支离叟，儿孙绕其足。"
        ], 
        "title": "种花 其一", 
        "type": "古风", 
        "yun": null
    }, 
    {
        "author": "鲍桂星", 
        "era": "清", 
        "subtype": null, 
        "text": [
            "吾友王秋曹，教我种花术。", 
            "其术艰且勤，老懒不暇悉。", 
            "然以当佩韦，古义足可述。", 
            "四时春气在，一语能事毕。", 
            "东菑过朝雨，台笠破烟出。", 
            "登麦虽已迟，插禾未为失。", 
            "况我卤莽人，鉴此变气质。", 
            "吟成种花诗，花者犹生笔。"
        ], 
        "title": "种花 其二", 
        "type": "古风", 
        "yun": "质"
    }, 
    {
        "author": "鲍桂星", 
        "era": "清", 
        "subtype": null, 
        "text": [
            "万峰西来不可羁，天设岨崄厄塞之。", 
            "镕金铸铁屹成壁，复道重关纷寘棋。", 
            "古城嵯峨白日晚，寒水呜咽东流悲。", 
            "蓖山木叶飒飒风，疑是韩侯张鼓旗。"
        ], 
        "title": "井陉", 
        "type": "古风", 
        "yun": "支"
    }, 
    {
        "author": "鲍桂生", 
        "era": "清", 
        "subtype": "五言律诗", 
        "text": [
            "滑滑清州道，驱车趁夕晖。", 
            "春风吹驿柳，残雪上征衣。", 
            "水浅鸥争拍，城低鸟碍飞。", 
            "荒唐盘古墓，化鹤几时归。"
        ], 
        "title": "青县", 
        "type": "律诗", 
        "yun": "微"
    }, 
    {
        "author": "鲍倚云", 
        "era": "清", 
        "subtype": null, 
        "text": [
            "轩辕施手开鸿濛，削起六六青芙蓉。", 
            "奇秀半缘松与石，裂石诡出成古松。", 
            "千株万株不藉土，人代渺历超秦封。", 
            "灵区幽绝几人到，到者惊叫夸神工。", 
            "路指天门两翁揖，一迎一送分西东。", 
            "经亘双壁势蜿蜒，文殊道上眠苍龙。", 
            "髯张角崭卧将起，疑潜疑现风云从。", 
            "峰登始信划中断，下临绝壑危桥通。", 
            "枝生彼岸横此浒，殷勤引臂扶游踪。", 
            "游人见松不见干，松名破石穿玲珑。", 
            "环抱有若母怀子，争奇倒挂莲花峰。", 
            "倒挂苍虬发上指，一丝壁窦长青葱。", 
            "离奇更说蒲团好，软铺密织云千重。", 
            "何当一佛分一具，诸天花雨飞晴空。", 
            "高不盈尺围数丈，佳处略与棋枰同。", 
            "棋枰松在平天杠，松鬣井井横兼纵。", 
            "顶平若砥枝若罫，仙家一局何时终。", 
            "就中奇绝推扰龙，一峰突兀千峰中。", 
            "松与峰斗峰腹坼，猿鸟何敢撄其锋。", 
            "盘拿郁积怒未已，左枝横曳苍烟笼。", 
            "拖岚抹翠数峰远，飘摇柳线青茸茸。", 
            "精华终古日霜结，诸峰八面来朝宗。", 
            "得非神仙恣狡狯，镌铲造化天无功。", 
            "天公凝睇久生妒，破石先见雷火红。", 
            "蒲团飏去龙夜逝，丁丁樵斧来悲风。", 
            "吁嗟神物半失护，识者感叹心忡忡。", 
            "我生山中未见山，幽探徐拟策短筇。", 
            "山图记载百不一，奇姿环状难形容。", 
            "藤络莎被遍崖谷，一松抵一仙人逢。", 
            "黄山灵气不可尽，翎茵铁干绵春冬。"
        ], 
        "title": "黄山古松歌应潘大中丞教", 
        "type": "古风", 
        "yun": null
    }, 
    {
        "author": "鲍倚云", 
        "era": "清", 
        "subtype": null, 
        "text": [
            "幽芳不知春，春赴桃蹊水。", 
            "回波忆旧雨，冥濛晓烟里。", 
            "畴昔子慕予，窈窕竟奚似。", 
            "目成山之南，清川渌如此。", 
            "萧萧秋雨恶，檐端孕花蕊。", 
            "酷腊酿奇寒，土乾未滋蚁。", 
            "引领期入房，吹衣北风起。", 
            "根垡暗已朽，处堂昧生理。", 
            "怨长交不终，媒劳复谁倚。", 
            "酾酒与花盟，花光去若驶。", 
            "荪兮独自愁，何人信予美。"
        ], 
        "title": "兰语篇", 
        "type": "古风", 
        "yun": "纸"
    }, 
    {
        "author": "鲍倚云", 
        "era": "清", 
        "subtype": null, 
        "text": [
            "我闻祭诗之例贾岛开，时当除夕陈樽罍。", 
            "命意还应自劳苦，亦或艰辛历历如有神助灵之来。", 
            "才人抑塞磊落不得志，拔剑斫地歌空哀。", 
            "春风不煦麻衣业，何如此夕冻酿倾泻三千杯。", 
            "一杯酌诗复一揖，绝倒可免襟颜摧。", 
            "忆昔先子授诗我五岁，明年就传耸双髻。", 
            "课经暇覆杜陵律，舞勺偷觑兰台艺。", 
            "渔村先生浙中耆，朱老辈旧联袂。", 
            "诗评诗札什袭藏，诗尽渊源辨根蒂。", 
            "嗟我贫儿不识万卷开书城，风云月露挥毫轻。", 
            "玉堂老人顾之浩然叹，问我试啼英物如何英，而不思吹龙笛与凤笙。", 
            "快剑入海屠长鲸，为我掷地作石声，何为效此蚓泣苍蝇鸣。", 
            "积数百篇悉焚弃，更历忧患成孤生。", 
            "到今垂老得诗二千三百五十有余首，刺促不减酸寒情。", 
            "当年老辈《大雅》不可作，岂独中选博学鸿词了无作。", 
            "下第诸公峙坛坫，接武名贤辉馆阁。", 
            "宿将不尽阃内知，余军亦胜今人弱。", 
            "安得九原呼起坐上坐，令我低头就绳削。", 
            "人生富贵由天公，何须较量达与穷。", 
            "我不能学春城无处不飞花之韩翃，亦无才儗小楼一夜听春雨之放翁。", 
            "端居圣明耻舟楫，孟六岂是南山农。", 
            "枉将苦句激天子，月影归抱窗虚松。", 
            "浪仙亦坐傲峭累，有眼不识人中龙。", 
            "蹉跎聊复成进士，可怜声名十恶不为诗家宗。", 
            "肥瘦何关冰雪胸，笔阵乃当韩豪冲。", 
            "羡煞骑驴坐得推敲偶，交游赠答相望不隔潮州踪。", 
            "我诗非寒亦非瘦，方干罗隐门庭陋。", 
            "鞭丝谁与九州横，腹笥殊惭四库富。", 
            "赏音也自播云处，病骨无由脱岩岫。", 
            "草间未禀虎凤姿，野外难为金石奏。", 
            "就中涕泪纷千行，骨韵莫论宋与唐。", 
            "好与子孙识面目，先人遗绪留取千春长。", 
            "《小巢壶诗》箧里香，四世传看古锦囊。", 
            "今夕何夕醉酒浆，烛花高吐腾词铓。", 
            "余生尚得余音锵，二十四卷之外文澜犹汪茫。"
        ], 
        "title": "祭诗行", 
        "type": "古风", 
        "yun": null
    }, 
    {
        "author": "鲍珍", 
        "era": "清", 
        "subtype": null, 
        "text": [
            "三日游庐南，遍历诸中寺。", 
            "虽未造其巅，亦颇称快意。", 
            "栖贤剧幽遐，李渤读书地。", 
            "五老翼然临，石人宛相企。", 
            "秋深叶缀红，林密烟含翠。", 
            "坐卧云绕衣，溪声裂檐际。", 
            "冰霜冷衾裯，钟磬清梦寐。", 
            "凌晨礼世尊，一探珠阁秘。", 
            "老僧启塔函，示我佛舍利。", 
            "玉瓶托金盘，光芒骇魑魅。", 
            "日精与月华，不可以思议。", 
            "膜拜袒右肩，白椎参妙义。", 
            "我抱禽向情，未脱周何累。", 
            "每耽方外游，依依不能置。", 
            "何时遂初心，料理出世事。", 
            "作佛似可图，勇迈何骠骑。"
        ], 
        "title": "宿楼贤寺", 
        "type": "古风", 
        "yun": null
    }, 
    {
        "author": "鲍珍", 
        "era": "清", 
        "subtype": null, 
        "text": [
            "春阴日日涵朝晖，山城睥睨如重围。", 
            "匆匆已过二月半，暖风扑鼻香馡馡。", 
            "讼牒台符厌遮眼，赏心乐事殊疏稀。", 
            "偶尔间过矍相圃，广文馆静忘尘机。", 
            "梓红主人最心契，舟旋无厌相依依。", 
            "踏阁攀林兴不浅，凭陵百尺穷纤微。", 
            "五峰绵延互钩带，长松野竹连渔矶。", 
            "溪水靴纹蘸新柳，梨花傅粉桃施绯。", 
            "指顾胸眸坐开豁，如蚕出茧马脱鞿。", 
            "俄晷留连日卓午，归来逸兴犹遄飞。", 
            "懊恼春工裂风景，昨朝物态今全非。", 
            "无事垂帘听疏雨，陌头狼藉愁芳菲。", 
            "数盎幽兰作清供，思君闭户摩编韦。", 
            "《五经》纷纶较同异，门生蓝舆应多违。", 
            "拟从渔父借龙具，五湖长往毋庸归。"
        ], 
        "title": "春日有事学宫同冯校官登尊经阁次日雨中奉寄", 
        "type": "古风", 
        "yun": "微"
    }, 
    {
        "author": "鲍珍", 
        "era": "清", 
        "subtype": null, 
        "text": [
            "僧楼借床眠，宵残听粥鼓。", 
            "清盥据梧坐，山翠飞入户。", 
            "夙慕渔洋名，常如梦天姥。", 
            "夜来看不足，朝窗笏更拄。", 
            "宛将螺子黛，镜中画眉妩。", 
            "《法华》虽附丽，卑之奚足数。", 
            "忆昔王尚书，好事鲁掠取。", 
            "至今竟属公，湖山号宗主。", 
            "譬诸冶城墩，风流擅千古。", 
            "自来称王谢，后先堪接武。", 
            "平山一瓣香，敬为先生许。", 
            "典型犹在望，苍茫云缕缕。"
        ], 
        "title": "晓坐还元阁望渔洋山", 
        "type": "古风", 
        "yun": null
    }, 
    {
        "author": "鲍珍", 
        "era": "清", 
        "subtype": null, 
        "text": [
            "不见雁门高，安知太守骄。", 
            "雁门高雁不可度，太守骄新不如故。", 
            "堂堂复堂堂，汉家重循良。", 
            "几人考上上，承恩奏明光。", 
            "几人考下下，贬窜之他邦。", 
            "五马煌煌二千石，河间姹女同朝夕。", 
            "徒手相将拜路尘，清寒逼人太守嗔。"
        ], 
        "title": "雁门太守行", 
        "type": "古风", 
        "yun": null
    }, 
    {
        "author": "鲍临", 
        "era": "清", 
        "subtype": "七言律诗", 
        "text": [
            "万物纷纭录计然，扫除赖有笔如椽。", 
            "惊闻巷口催年鼓，赢得床头押岁钱。", 
            "好客都归诗社里，苦吟闲寄酒炉边。", 
            "明朝记是新春日，影事从教算旧年。"
        ], 
        "title": "和渔笙岁暮即事元韵", 
        "type": "律诗", 
        "yun": "先"
    }, 
    {
        "author": "鲍芳茜", 
        "era": "清", 
        "subtype": null, 
        "text": [
            "银管方休。", 
            "见几点轻阴，飘漾帘头。", 
            "炉香未息，花粉初浮。", 
            "好个莺儿声溜。", 
            "惜春光一线，任金线吊也难留。", 
            "且抛愁，把窗纱笼上，翠影偏幽。", 
            "困人是今天气，因懒向书翻，聊取针抽。", 
            "芳渚一泓，锦鸯双睡，天工妙处难求。", 
            "喜蕉滴碎心，这多时、不到南楼。", 
            "俏鹦哥。", 
            "竹枝弄月，叫挂金钩。"
        ], 
        "title": "春从天上来 春绣（见《众香词》）", 
        "type": "词", 
        "yun": null
    }, 
    {
        "author": "鲍芳茜", 
        "era": "清", 
        "subtype": null, 
        "text": [
            "蕉卷迎风，桐荫饰月，金炉一袅冉冉。", 
            "画眉香黛初凝，握管锦毫浅染。", 
            "春山何丽，同去把、镜儿细览。", 
            "指纤纤、佳处轻描，那笔问卿无忝。", 
            "才少匹、银河夜犯，运偏乖、灞亭秋惨。", 
            "谁知柳汁衣侵，自尔宫花冠罨。", 
            "英华叫绝，直推倒、王卢班范。", 
            "妾笑撚、月窟香枝，先代嫦娥无毯。"
        ], 
        "title": "琼林第一枝 妆阁慰愁", 
        "type": "词", 
        "yun": null
    }, 
    {
        "author": "鲍芳茜", 
        "era": "清", 
        "subtype": null, 
        "text": [
            "挂红箫，荡波绿绉兰桡。", 
            "起鸳鸯、睡乡初醒，勾留香渚银桥。", 
            "看无尽、夭桃艳粉，描不出、脆柳宫腰。", 
            "七字分题，一轮添韵，锦湖风月共逍遥。", 
            "珠帘捲、拈花微笑，露出镜中娇。", 
            "那怪得，风魔少伯，我也魂消。", 
            "两峰高。", 
            "青天外落，半空云起千条。", 
            "山如黛、眉横浅印，裙似水、纹掬轻招。", 
            "渔曲声流，禅灯影泻，晴晴雨雨尽良宵。", 
            "馀更有、晓烟暮树，触处慰无聊。", 
            "钱塘景，从今领取，去听江潮。"
        ], 
        "title": "绿头鸭 用司成流香阁韵同梅庄西湖春泛", 
        "type": "词", 
        "yun": null
    }, 
    {
        "author": "鲍作雨", 
        "era": "清", 
        "subtype": null, 
        "text": [
            "故人极富贵，先生恒守贞。", 
            "坐钓澹众虑，非沽高尚名。", 
            "我今返旧庐，澄波濯尘缨。", 
            "山共莫相笑，泷水知予情。"
        ], 
        "title": "严濑", 
        "type": "古风", 
        "yun": "庚"
    }, 
    {
        "author": "鲍作雨", 
        "era": "清", 
        "subtype": null, 
        "text": [
            "我来定海游，不唾定海井。", 
            "晨衙炯周防，夕柝集深省。", 
            "孤傲笑难降，参咨恧多幸。", 
            "晶晶海色澄，斤斤军行整。", 
            "山光入北牖，仿像羲皇境。", 
            "衰眊怪善忘，老懒苦便静。", 
            "遗响流逵鸿，遁迹随野黾。", 
            "还往桂花时，弥年信俄顷。", 
            "忆昨飓母飞，摧绝估樯影。", 
            "急雨倾天河，十日余凉冷。", 
            "才觉宿疾廖，且喜尘事屏。", 
            "无睡神亦恬，微吟宵转永。"
        ], 
        "title": "归咏", 
        "type": "古风", 
        "yun": "梗"
    }, 
    {
        "author": "鲍作雨", 
        "era": "清", 
        "subtype": null, 
        "text": [
            "鹭屿嶷立南海中，奔腾决莽来天风。", 
            "层岩峭壁势飞动，訇如万马声行空。", 
            "昨日暮过二月半，吴绵卸尽还挥汗。", 
            "一夜寒风荡宿温，无冬无夏朝朝换。", 
            "我来鞭石驱神鳌，长飙飞御尻轮飘。", 
            "振衣直上蓬莱顶，东西乌兔穷秋毫。", 
            "紫鸾镜水矜羽毛，长吟龙笛生波涛。", 
            "更谁遗我昆吾刀，斩蛟截鳄青天高。", 
            "积气重溟水翻墨，黑云万里动春色。", 
            "玉堂美人在帝侧，且向天南望天北。"
        ], 
        "title": "鹭屿吟寄京华故人", 
        "type": "古风", 
        "yun": null
    }, 
    {
        "author": "鲍成宗", 
        "era": "清", 
        "subtype": null, 
        "text": [
            "两崖如伏狮，鸟道通一缕。", 
            "侵晨理轻策，过此日停午。", 
            "小洞缠枯藤，十步忽一俯。", 
            "以手扪膝行，径逼寒慄股。", 
            "出谷见晴峦，奇胜纷堪数。", 
            "白云不可留，片石自太古。", 
            "须臾老僧归，邀我惬所取。", 
            "飞瀑走澄潭，咫尺蓄雷雨。", 
            "对此群动空，猿鸟足宾主。", 
            "薄暮探杖还，秋烟渺远浦。"
        ], 
        "title": "自莲花洞至白云寺", 
        "type": "古风", 
        "yun": "麌"
    }, 
    {
        "author": "鲍廷博", 
        "era": "清", 
        "subtype": "七言律诗", 
        "text": [
            "一匝人间夕又朝，晚来依旧满间寮。", 
            "疏分霜叶秋容淡，细点征帆别思遥。", 
            "澹澹欲随城角尽，明明还带酒旗飘。", 
            "迷藏惯匿西楼影，不似春愁不肯销。"
        ], 
        "title": "夕阳 其一", 
        "type": "律诗", 
        "yun": "萧"
    }, 
    {
        "author": "鲍廷博", 
        "era": "清", 
        "subtype": "七言律诗", 
        "text": [
            "底事人间重晚晴，当楼残照最关情。", 
            "百年身世霜鸿影，万里江山画角声。", 
            "征马云边驱转急，归舟天际望偏明。", 
            "倚阑无阴苍凉意，费尽间心写得成。"
        ], 
        "title": "夕阳 其二", 
        "type": "律诗", 
        "yun": "庚"
    }, 
    {
        "author": "鲍作雨", 
        "era": "清", 
        "subtype": "七言律诗", 
        "text": [
            "水向西汉人向东，今年光景昔年同。", 
            "红镫画舫游天上，翠嶂云岚落镜中。", 
            "峡转骇翻三尺浪，月明稳挂一帆风。", 
            "劳劳尘鞅谁能脱，羞见羊裘垂钓翁。"
        ], 
        "title": "桐江舟中", 
        "type": "律诗", 
        "yun": "东"
    }, 
    {
        "author": "鲍珍", 
        "era": "清", 
        "subtype": "五言律诗", 
        "text": [
            "谽谺通积翠，一径抱幽岑。", 
            "白日下松杪，清风满竹林。", 
            "山空奇奴迹，泉响戴颙琴。", 
            "茶话忘归去，沧江暮霭深。"
        ], 
        "title": "夹山竹林寺", 
        "type": "律诗", 
        "yun": "侵"
    }, 
    {
        "author": "鲍珍", 
        "era": "清", 
        "subtype": "五言律诗", 
        "text": [
            "唐相经营地，灵祠灌木围。", 
            "笏囊人共羡，羽扇恨偏违。", 
            "望祭神雅集，焚香海燕飞。", 
            "千秋金鉴录，风度想依稀。"
        ], 
        "title": "张文献公祠", 
        "type": "律诗", 
        "yun": "微"
    }, 
    {
        "author": "鲍珍", 
        "era": "清", 
        "subtype": "五言律诗", 
        "text": [
            "江雾失山晓，乾坤一混茫。", 
            "高滩荻苗冷，微雨豆花凉。", 
            "牛马渺难辨，鱼龙深自藏。", 
            "不须说惶恐，前度已神伤。"
        ], 
        "title": "惶恐滩", 
        "type": "律诗", 
        "yun": "阳"
    }, 
    {
        "author": "鲍珍", 
        "era": "清", 
        "subtype": "七言律诗", 
        "text": [
            "当年闽海见传烽，犀兕空多弃甲重。", 
            "大节并推颜鲁国，孤忠直继段司农。", 
            "碑题岘首留残碣，世握兵符踵旧封。", 
            "应与睢阳同庙食，堂堂授命尽从容。"
        ], 
        "title": "范忠贞公祠", 
        "type": "律诗", 
        "yun": "冬"
    }, 
    {
        "author": "鲍桂星", 
        "era": "清", 
        "subtype": "七言绝句", 
        "text": [
            "春水初生卅六陂，扁舟晚泊露筋祠。", 
            "疏烟细雨秦邮路，一树垂杨出酒旗。"
        ], 
        "title": "秦邮晚泊", 
        "type": "绝句", 
        "yun": "支"
    }, 
    {
        "author": "鲍桂星", 
        "era": "清", 
        "subtype": "七言绝句", 
        "text": [
            "记室赋因皇甫重，彦和名藉沈公成。", 
            "争如管子才难及，顿使前贤畏后生。"
        ], 
        "title": "得姬传先生书因寄管异之", 
        "type": "绝句", 
        "yun": "庚"
    }, 
    {
        "author": "鲍存晓", 
        "era": "清", 
        "subtype": "五言律诗", 
        "text": [
            "一碧了无际，衔樽起浩歌。", 
            "悲笳闻贼垒，远道阻天戈。", 
            "满目鱼游釜，全家雀在罗。", 
            "秋风吹不已，日暮渺山河。"
        ], 
        "title": "独酌 其一", 
        "type": "律诗", 
        "yun": "歌"
    }, 
    {
        "author": "鲍存晓", 
        "era": "清", 
        "subtype": "五言律诗", 
        "text": [
            "世变已如此，天心胡可知。", 
            "秋来愁里路，劫满局中棋。", 
            "家散身逾重，时穷道不疑。", 
            "是谁能解事，相与尽寒卮。"
        ], 
        "title": "独酌 其二", 
        "type": "律诗", 
        "yun": "支"
    }, 
    {
        "author": "鲍桂星", 
        "era": "清", 
        "subtype": "七言律诗", 
        "text": [
            "石城衰柳不堪攀，君已东归我未还。", 
            "别后秋风寒楚水，愁来暮雨梦吴关。", 
            "朱弦寂寞阳阿调，明镜萧条壮士颜。", 
            "雪夜扁舟曾有约，几时携酒凤皇山。"
        ], 
        "title": "怀频伽", 
        "type": "律诗", 
        "yun": "删"
    }, 
    {
        "author": "鲍桂星", 
        "era": "清", 
        "subtype": "七言律诗", 
        "text": [
            "桂海移栽近几年，清于檐卜韵于莲。", 
            "羚羊挂去春无迹，野鹿衔来骨亦仙。", 
            "醒酒风知香近远，护花鸟识味中边。", 
            "何当手把金茎露，洒向人间遍大千。"
        ], 
        "title": "阮芸台夫子属赋小琅嬛仙馆蕉花", 
        "type": "律诗", 
        "yun": "先"
    }, 
    {
        "author": "鲍皋", 
        "era": "清", 
        "subtype": "七言绝句", 
        "text": [
            "风咽深松响落潮，翠螺峰上晚岚消。", 
            "乱花成路客闻磬，残月在林僧采樵。"
        ], 
        "title": "晨登采石", 
        "type": "绝句", 
        "yun": "萧"
    }, 
    {
        "author": "鲍皋", 
        "era": "清", 
        "subtype": "七言绝句", 
        "text": [
            "天上楼台出润州，连峰不断女墙头。", 
            "浑忘家是城南杜，如作江山万里游。"
        ], 
        "title": "游焦山回船抵甘露港江上口号", 
        "type": "绝句", 
        "yun": "尤"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "荷香邀客兴，柳岸净尘氛。", 
            "明月照沙际，披襟坐夜分。", 
            "身閒宽杖履，头白眷烟云。", 
            "凫雁情何逸，将随尔作群。"
        ], 
        "title": "荷溪夜步用前韵", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "终年长作客，何处可娱情。", 
            "贪看桥西水，时为饭后行。", 
            "湖光生静绪，山色召幽盟。", 
            "科跣无相识，孤吟每月明。"
        ], 
        "title": "荷溪", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "咫尺桥西路，香风动芰荷。", 
            "罢餐长散步，无伴亦相过。", 
            "逸兴亲鱼棹，閒心羡雨蓑。", 
            "新诗吟欲就，隐隐起菱歌。"
        ], 
        "title": "荷溪独往", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "湖上风光好，千回不厌劳。", 
            "天连平水阔，山接暮云高。", 
            "牢落从时辈，逍遥付我曹。", 
            "尔能随杖履，解此亦人豪。"
        ], 
        "title": "荷溪偕门人昭信", 
        "type": "律诗", 
        "yun": "豪"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "最可披襟处，纷趋但市寰。", 
            "人情殊好尚，吾道合湖山。", 
            "鱼鸟若为侣，烟霞相与閒。", 
            "月明群籁静，踽踽踏沙还。"
        ], 
        "title": "荷溪独往", 
        "type": "律诗", 
        "yun": "删"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "书斋西数武，别有远尘天。", 
            "芒履偶然到，沧洲久自专。", 
            "藤萝垂暮雨，桑柘起疏烟。", 
            "景色新秋近，轻凉亦可怜。"
        ], 
        "title": "立秋前荷溪", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "未遂岩栖志，聊寻逆旅欢。", 
            "看云思郑谷，临水忆湘兰。", 
            "尘市形骸局，湖山天地宽。", 
            "此情君若达，应不恋閒官。"
        ], 
        "title": "荷溪偕庆祠部松乔", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "百年唯适意，富贵欲何如。", 
            "直道人情远，迂儒世务疏。", 
            "溪山留造化，天地饷樵渔。", 
            "尔辈成名后，应思早遂初。"
        ], 
        "title": "荷溪示诸生", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "振锡超尘境，飘然远绝群。", 
            "松门衔峭壁，石榻沤寒云。", 
            "一法心无住，千江月不分。", 
            "遥知莲社侣，携笑虎溪闻。"
        ], 
        "title": "和白鹤亭送无凡上人结茅盘山原韵 其一", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "性空虽不昧，尘海亦徒然。", 
            "撒手名山去，归心古佛前。", 
            "岭猿清妙悟，松月静安禅。", 
            "回首泥涂界，人天隔幻烟。"
        ], 
        "title": "和白鹤亭送无凡上人结茅盘山原韵 其二", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "此去成长往，甘心草木群。", 
            "移花秋贮月，种石夜留云。", 
            "禅室钟鱼静，斋粮鸟雀分。", 
            "山窗空际雨，应向定中闻。"
        ], 
        "title": "前题再叠原韵 其一", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "结茅空翠辟，烛径野花然。", 
            "樵路侵厨过，峰峦赴榻前。", 
            "澄潭空众象，秋月照枯禅。", 
            "时有探奇兴，携筇涧底烟。"
        ], 
        "title": "前题再叠原韵 其二", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "田盘高莫极，清冷出人群。", 
            "霄汉长悬月，虚空不住云。", 
            "钟鸣山谷应，竹引石泉分。", 
            "红叶萧萧落，秋声静里闻。"
        ], 
        "title": "前题三叠原韵 其一", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "谁识根尘净，今能得自然。", 
            "鸟啼山月上，门掩谷云前。", 
            "漉酒閒中课，敲诗醉后禅。", 
            "远公高卧处，翘首但苍烟。"
        ], 
        "title": "前题三叠原韵 其二", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "嘹唳雁声高，秋空月丽霄。", 
            "孤斋亲浊酒，万里隔寒宵。", 
            "滩雨蛮烟路，星槎海国潮。", 
            "故人官绝域，书札望迢遥。"
        ], 
        "title": "秋夜怀台湾六巡察居鲁", 
        "type": "律诗", 
        "yun": "萧"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "每至黄花节，频伤出塞軿。", 
            "况当新抱恨，不比旧趋庭。", 
            "桐杖扶边月，风林惨客星。", 
            "乳鸦哀苦韵，忍畏老亲听。"
        ], 
        "title": "送云浦出塞觐亲（云浦新丁内艰） 其一", 
        "type": "律诗", 
        "yun": "青"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "晓起严征橐，霜花入望纷。", 
            "马头升旭日，鸿背落寒云。", 
            "海气深秋肃，笳声绝塞闻。", 
            "旅怀当此际，一倍感离群。"
        ], 
        "title": "送云浦出塞觐亲（云浦新丁内艰） 其二", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "贪程悲不觉，游子暮何依。", 
            "落日孤烟远，辽天古木稀。", 
            "长途趋色养，回首念慈帏。", 
            "霜露情悽怆，中宵泪满衣。"
        ], 
        "title": "送云浦出塞觐亲（云浦新丁内艰） 其三", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "居邻辽水岸，牧野旧非田。", 
            "骄马嘶风烧，奔狼骇猎烟。", 
            "君经沙漠地，我忆雪霜天。", 
            "羁旅怜同调，空斋计日还。"
        ], 
        "title": "送云浦出塞觐亲（云浦新丁内艰） 其四", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "九重敷德化，万国凛王章。", 
            "致乱伊谁咎，安危庙算长。", 
            "舆图全盛日，宵小敢跳梁。", 
            "应瘽如伤虑，哀矜慰善良。"
        ], 
        "title": "闻警 其一", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "晋阳边寨接，仓卒报烟尘。", 
            "拥节虚名将，宣威遣大臣。", 
            "饥寒趋险步，盗贼本良民。", 
            "四境期宁谧，嘉谟在抚循。"
        ], 
        "title": "闻警 其二", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "一身随化转，万感逼秋来。", 
            "老骨风霜练，残年日月摧。", 
            "寒生边地苦，愁结暮笳哀。", 
            "岂有超尘识，雄心却早灰。"
        ], 
        "title": "秋怀杂感 其一", 
        "type": "律诗", 
        "yun": "灰"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "精华疲出处，岁月缚饔飧。", 
            "售世才无用，传经道不尊。", 
            "云心盟海鹤，风翮变神鲲。", 
            "近得吴山逸，相期隐鹿门。"
        ], 
        "title": "秋怀杂感 其二", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "碌碌成何事，纷纷困浊泥。", 
            "人情同画虎，吾道类醯鸡。", 
            "不识青云路，终当皓首迷。", 
            "烟霞泉石外，信有好楼栖。"
        ], 
        "title": "秋怀杂感 其三", 
        "type": "律诗", 
        "yun": "齐"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "婆心堪自信，苦口事全殊。", 
            "已历人情久，方知吾道孤。", 
            "发蒙无厚力，立雪有前儒。", 
            "抱瑟归蓬户，齐门耻滥竽。"
        ], 
        "title": "秋怀杂感 其四", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "力学何终极，耄年志不昏。", 
            "寸心争日月，斗室贮乾坤。", 
            "春雨浓花径，秋霜老树村。", 
            "寄情荣悴外，得意向谁论。"
        ], 
        "title": "秋怀杂感 其五", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "久稔人情幻，频增景物愁。", 
            "霜蛩寒叫月，风萚夜鸣秋。", 
            "海岳思平庆，云山忆点求。", 
            "和光宜用晦，终觉此心不。"
        ], 
        "title": "秋怀杂感 其六", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "西峰萦叆叇，翘首望连延。", 
            "红叶空山雨，青槐古寺烟。", 
            "林泉谁作主，登眺我无缘。", 
            "咫尺违佳赏，遐心一倍悬。"
        ], 
        "title": "秋怀杂感 其七", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "乾坤操大运，今古递相推。", 
            "庸碌欢娱日，英贤恐惧时。", 
            "披书堪自鉴，处世畏人知。", 
            "囊括期无咎，将随木石居。"
        ], 
        "title": "秋怀杂感 其八", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "闻说畿东路，阳侯肆虐豪。", 
            "三齐成巨浸，万姓委洪涛。", 
            "调燮资华衮，流离恻缊袍。", 
            "銮舆将远幸，恩泽慰呼号。"
        ], 
        "title": "秋怀杂感 其九", 
        "type": "律诗", 
        "yun": "豪"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "岂乐羁尘世，中怀愿莫酬。", 
            "两棺贫未举，八口计难周。", 
            "慈孝非能尽，神仙不可求。", 
            "敢言乘六气，无待与天游。"
        ], 
        "title": "秋怀杂感 其十", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "诗书千载业，辛苦百年身。", 
            "嗜古甘违俗，为儒不厌贫。", 
            "青箱承世泽，白首付何人。", 
            "展卷然疑作，空闻有德邻。"
        ], 
        "title": "秋怀杂感 其十一", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "百岁难辞累，悽然念此生。", 
            "飘零亲属计，孤寡远乡情。", 
            "黄卷终何用，丹沙未易成。", 
            "雪霜盈鬓发，皎皎镜中明。"
        ], 
        "title": "秋怀杂感 其十二", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "举世谁知己，深秋倍郁陶。", 
            "风霜摧劲节，兰蕙悴盲飙。", 
            "大业愁担荷，名山正寂寥。", 
            "抗怀期尚友，乐道有箪瓢。"
        ], 
        "title": "秋怀杂感 其十三", 
        "type": "律诗", 
        "yun": "萧"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "才过黄花节，萧条满目伤。", 
            "山川囚苦月，天地梏严霜。", 
            "皋比愁空坐，文章气不扬。", 
            "扶筇时出户，风色望苍苍。"
        ], 
        "title": "秋怀杂感 其十四", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "蘋藻襄公事，知谁是女宗。", 
            "妍媸无定态，进退欲何从。", 
            "弃妇多贞操，新妆但丽容。", 
            "不忘葑菲咏，旨蓄御严冬。"
        ], 
        "title": "秋怀杂感 其十五", 
        "type": "律诗", 
        "yun": "冬"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "才华矜敏捷，裘马斗缤纷。", 
            "陇水原无定，初流势已分。", 
            "苦心乖世好，老貌杂人群。", 
            "自顾形骸秽，身藏岂用文。"
        ], 
        "title": "秋怀杂感 其十六", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "眠食安常性，粗疏亦任人。", 
            "事多增旅况，病易入衰辰。", 
            "老骥犹存骨，神鹰耻受驯。", 
            "羁绦何自束，将欲遂天真。"
        ], 
        "title": "秋怀杂感 其十七", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "生涯虽淡薄，启处觉徜徉。", 
            "别有荣华境，非关富贵场。", 
            "朱弦流逸韵，湘茝发寒芳。", 
            "相赏尘嚣外，知稀亦不妨。"
        ], 
        "title": "秋怀杂感 其十八", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "穷途安此日，宦海忆当年。", 
            "容膝论何地，抽簪遂所天。", 
            "藜床穿可坐，锻灶煖堪眠。", 
            "在昔庾开府，深知二子贤。"
        ], 
        "title": "秋怀杂感 其十九", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "荆山和氏璧，流水伯牙琴。", 
            "岂不宜高价，其如乏赏音。", 
            "功名陶大块，学业粹分阴。", 
            "不受穷通囿，方知玉汝心。"
        ], 
        "title": "寄答边赵珍", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "精纯堪入圣，玄妙亦非狂。", 
            "不坏人间相，兼希物外方。", 
            "道参天地始，心契鬼神藏。", 
            "生死真消息，群言岂尽荒。"
        ], 
        "title": "读道书", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "鱼沼寻昏黑，崎岖僻径通。", 
            "沾衣垂露草，迎面落花风。", 
            "石髓鸣幽涧，星光炯太空。", 
            "归途增夜寂，清梵出云丛。"
        ], 
        "title": "季春晦日晚步金鱼池得通字", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "秋来人不觉，偏尔识凉温。", 
            "清露下庭际，哀音动草根。", 
            "孤踪长冷落，荒径易黄昏。", 
            "微雨兼明月，谁堪永夜喧。"
        ], 
        "title": "闻蛩", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "折简邀同辈，登临破郁陶。", 
            "但知狂纵酒，不敢妄题糕。", 
            "捲地惊沙起，鸣霄旅雁高。", 
            "残阳欹远树，天畔落云涛。"
        ], 
        "title": "九日郊宴", 
        "type": "律诗", 
        "yun": "豪"
    }, 
    {
        "author": "鲍皋", 
        "era": "清", 
        "subtype": "五言律诗", 
        "text": [
            "时清休远戍，节暮复哀砧。", 
            "不断千家响，无端万里心。", 
            "候虫声共切，由郭气同阴。", 
            "千下有寒者，那知关塞深。"
        ], 
        "title": "闻砧", 
        "type": "律诗", 
        "yun": "侵"
    }, 
    {
        "author": "鲍皋", 
        "era": "清", 
        "subtype": "七言律诗", 
        "text": [
            "风高海远雁啼声，天末楼台上晚晴。", 
            "山合金焦三割据，江分吴楚两纵横。", 
            "孤城立马寒云阔，绝浦收帆落日平。", 
            "欲作江南秋望赋，少年谁是庾兰成。"
        ], 
        "title": "北固秋望", 
        "type": "律诗", 
        "yun": "庚"
    }, 
    {
        "author": "鲍皋", 
        "era": "清", 
        "subtype": "七言律诗", 
        "text": [
            "三峰尽与一江争，只此中流静不惊。", 
            "天辟海门容大隐，人从石室得长生。", 
            "少微星傍吴分野，太古山传汉姓名。", 
            "尚有鱼龙妒高卧，风涛日夜动秋声。"
        ], 
        "title": "焦山谒汉处士祠", 
        "type": "律诗", 
        "yun": "庚"
    }, 
    {
        "author": "鲍皋", 
        "era": "清", 
        "subtype": "七言律诗", 
        "text": [
            "拊鼓鸣钲万橹齐，小舟凫雁大鲸鲵。", 
            "披襟潮逐雄风上，卷幔天临少海低。", 
            "全楚鱼盐归簿领，一编磊落射珠犀。", 
            "仙舟吟醉邀同济，直到龙门路不迷。"
        ], 
        "title": "奉陪鹾使公泛舟海口", 
        "type": "律诗", 
        "yun": "齐"
    }, 
    {
        "author": "鲍皋", 
        "era": "清", 
        "subtype": "七言律诗", 
        "text": [
            "奇服先生老不衰，堂前弟子为秋悲。", 
            "人今不见如三月，天昔平分此四时。", 
            "海水何尝知冷暖，风飙原自别雄雌。", 
            "清时会有高年问，暂与沈酣读《楚词》。"
        ], 
        "title": "凉秋过雪江丈斋丈方独坐拥褐读离骚相见命酒共酌语入近状不无感概作此用宽其意", 
        "type": "律诗", 
        "yun": "支"
    }, 
    {
        "author": "鲍皋", 
        "era": "清", 
        "subtype": "七言律诗", 
        "text": [
            "詄荡天门望倚松，逶迤柱下羡犹龙。", 
            "河山勃碣趋都会，齐鲁阴阳画岱宗。", 
            "祖道雨回苍水节，仙坛晴启白云封。", 
            "遥知岳顶千峰夜，侧听鲸铿梦省钟。"
        ], 
        "title": "奉和李大夫入觐归途登岱之作", 
        "type": "律诗", 
        "yun": "冬"
    }, 
    {
        "author": "鲍皋", 
        "era": "清", 
        "subtype": "七言律诗", 
        "text": [
            "何人能活李空同，此地名高康武功。", 
            "烟草萋迷三月暮，琵琶偃蹇大江东。", 
            "宦官祸实深倾国，朋友交犹见古风。", 
            "乐府歌鬟争解唱，鸣珂著屐等闲中。"
        ], 
        "title": "康山", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "后起千年树，先来一片山。", 
            "老僧勤导引，颓磴苦跻攀。", 
            "萝薜牵秦月，箴铭勒汉环。", 
            "诸天皆寂灭，何处问无还。"
        ], 
        "title": "古庙", 
        "type": "律诗", 
        "yun": "删"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "暮春偕道侣，春服试初成。", 
            "经雨林花色，衔泥水燕情。", 
            "野风吹面暖，岚气傍衣生。", 
            "浴咏思前哲，遥遥结远盟。"
        ], 
        "title": "过金鱼池 其一", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "违俗原无意，馀生自有涯。", 
            "谈经寻僻地，沽酒就晴沙。", 
            "野日迟菱浦，风泉落涧花。", 
            "但教予性适，谁识世情赊。"
        ], 
        "title": "过金鱼池 其二", 
        "type": "律诗", 
        "yun": "麻"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "野酌无专向，幽寻信屐踪。", 
            "沼鱼晴弄影，沙渚细含风。", 
            "虎仆抽新藻，龙兹藉落红。", 
            "萧然濠濮上，胸境一时空。"
        ], 
        "title": "过金鱼池 其三", 
        "type": "律诗", 
        "yun": null
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "幽思萦新句，奇情恋落晖。", 
            "清风时拂座，空翠偶沾衣。", 
            "疏野真成癖，嬉游未尽非。", 
            "归来天欲暮，乘兴叩僧扉。"
        ], 
        "title": "过金鱼池 其四", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "昨苦泥途滑，今来霁景分。", 
            "诗情随笠屐，林壑绝埃氛。", 
            "白石蒸残雨，青天补漏云。", 
            "往还行径熟，鸥鸟久为群。"
        ], 
        "title": "雨后鱼溪 其一", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "兴来无早暮，放步即邱林。", 
            "拥鼻从人笑，探幽且自吟。", 
            "烟云工变态，鱼鸟识閒心。", 
            "眷恋斜阳下，遥山入望深。"
        ], 
        "title": "雨后鱼溪 其二", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "万汇晴光里，微躯物色俱。", 
            "澄怀亲水石，观化会虚无。", 
            "绿藻鱼遗子，微风燕引雏。", 
            "真机随处得，相赏有吾徒。"
        ], 
        "title": "雨后鱼溪 其三", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "沽酒延清赏，攀荆坐绿丛。", 
            "溪云停宿雨，沙鸟落轻风。", 
            "避俗身耽寂，看山兴不穷。", 
            "疏狂成痼癖，此意复谁同。"
        ], 
        "title": "雨后鱼溪 其四", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "但有开襟处，相将兴不阑。", 
            "路从渔父得，山许野人看。", 
            "素尚虽难遂，幽寻亦自欢。", 
            "乾坤容我放，未肯信衰残。"
        ], 
        "title": "雨后鱼溪 其五", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "形色根于性，虚明照若神。", 
            "检身惭寡过，觌面不惊人。", 
            "岁月诚难假，须眉到老真。", 
            "遐思姑射子，冰雪貌长春。"
        ], 
        "title": "对镜", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "皎洁君能守，真常我不如。", 
            "发须将白尽，愿力未酬初。", 
            "深虑精华铄，频惊岁月虚。", 
            "前途难预鉴，相对一长歔。"
        ], 
        "title": "对镜步张生光模韵", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "散步开荆户，支颐听鸟音。", 
            "断云侵榻冷，小雨过山阴。", 
            "世事终难测，交情不敢深。", 
            "天留閒岁月，遥寄鹿门心。"
        ], 
        "title": "散步", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "生机何所赖，官罢废饔飧。", 
            "不有安贫乐，焉知陋巷尊。", 
            "无谋宜困阨，守死报乾坤。", 
            "应笑皋夔侣，饥来叩富门。"
        ], 
        "title": "廷璋儿以武举效力京营千总秉瑛侄以进士试用户部主事数年资其薄俸以供饘粥今二子前后归班候选生路遂绝赋此见志且励二子固贫之志不可不坚也", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "相逢沽酒肆，混迹亦泉林。", 
            "阅尽尘寰态，无妨栖隐心。", 
            "山光当户列，云色傍檐阴。", 
            "时有观鱼乐，衔杯濠上吟。"
        ], 
        "title": "赠金鱼池酒肆主人 其一", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "车马纷驰地，唯馀此际閒。", 
            "襟怀耽泌水，阛阓即深山。", 
            "庭敞峰争入，池幽鸟去还。", 
            "应嗤茂陵叟，卖赋向人间。"
        ], 
        "title": "赠金鱼池酒肆主人 其二", 
        "type": "律诗", 
        "yun": "删"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "酒肆人间世，幽寻不觉喧。", 
            "千峰奔座榻，一水漱篱根。", 
            "茗椀亲鱼藻，诗情寄鹿门。", 
            "呶呶沈醉客，相顾两无言。"
        ], 
        "title": "过金鱼池酒肆", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "日入众山悄，谷禽时一鸣。", 
            "閒房留半榻，明月上初更。", 
            "云去天无迹，风来树有声。", 
            "根尘何日净，相对说无生。"
        ], 
        "title": "宿卧佛寺精舍", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "夜乏维熊兆，朝闻异雀鸣。", 
            "果能承父业，敢望大家声。", 
            "白首嗟余老，何时见汝成。", 
            "几篇残著作，辛苦历平生。"
        ], 
        "title": "戊辰七月六日举子命名廷璧", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "经月苦淋涝，瀰漫天地昏。", 
            "豁然开暮景，相约出衡门。", 
            "碧水沈云色，青山带雨痕。", 
            "高飞看野鹤，去去没遥村。"
        ], 
        "title": "久雨忽晴", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "短杖策晨露，高天过塞鸿。", 
            "孤云宿危石，幽草生凉风。", 
            "秋色既如此，暮怀相与同。", 
            "徘徊无尽意，举首望长空。"
        ], 
        "title": "秋晓", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "斜日明村巷，商声动暮蝉。", 
            "一年将欲尽，百岁岂徒然。", 
            "坐起草沙际，夷犹云鸟前。", 
            "愁心无处著，随意此留连。"
        ], 
        "title": "秋日溪行", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "望久山无色，苍茫立钓矶。", 
            "豁然高壁露，知是薄云归。", 
            "鹅鸭爱新雨，儿童嬉落晖。", 
            "世情难尽遣，聊且学忘机。"
        ], 
        "title": "雨后看山", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "偶然得聚首，遂尔成知音。", 
            "浊酒冰霜别，故人关塞深。", 
            "东风变芳草，离思结春阴。", 
            "望久无来雁，徒增岑寂心。"
        ], 
        "title": "寄怀单青侅", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "相识未云久，相知觉己深。", 
            "寒风吹别泪，芳树霭新阴。", 
            "漏静发遥思，月明无两心。", 
            "蚕丛西蜀道，魂梦历危岑。"
        ], 
        "title": "寄怀杨子安", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "道义偶然合，绸缪遂至今。", 
            "早知松柏性，不畏雪霜侵。", 
            "阔别三年久，相思此日深。", 
            "徽音如在望，跂睇缈云岑。"
        ], 
        "title": "李廉衣来京己两月矣遍寻不晤感赋 其一", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "几度扶筇出，寻君空复还。", 
            "萧斋肠若结，孤榻梦相关。", 
            "梁苑何能到，青云不可攀。", 
            "窗禽春唤侣，终日语绵蛮。"
        ], 
        "title": "李廉衣来京己两月矣遍寻不晤感赋 其二", 
        "type": "律诗", 
        "yun": "删"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "客境从飘泊，生涯若有无。", 
            "饥寒持岁月，潦草聚妻孥。", 
            "敢谓人情薄，深惭吾道孤。", 
            "谋生原不易，况是老迂儒。"
        ], 
        "title": "客境", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "三伏时方半，炎威势正横。", 
            "哀蝉声忽咽，凉露意潜惊。", 
            "多是穷愁客，易生迟暮情。", 
            "白头孤馆里，偏听尔长鸣。"
        ], 
        "title": "闻蝉", 
        "type": "律诗", 
        "yun": "庚"
    }, 
    {
        "author": "鲍汀", 
        "era": "清", 
        "subtype": null, 
        "text": [
            "终朝面山坐，山远意自亲。", 
            "披云入山中，弥觉所历真。", 
            "漭流震厓谷，仄蹬迷荆榛。", 
            "局步眩反顾，攀援惬前因。", 
            "高岩驻夕景，阴壑无阳春。", 
            "酌彼涧中水，憩此石上茵。", 
            "夙闻乔木末，时有餐霞人。", 
            "古台閟灵迹，石扇空嶙峋。"
        ], 
        "title": "游石门", 
        "type": "古风", 
        "yun": "真"
    }, 
    {
        "author": "鲍台", 
        "era": "清", 
        "subtype": null, 
        "text": [
            "湛湛零露繁，摵摵朔风栗。", 
            "主人惜分携，华钱中宵设。", 
            "玉管声参差，兰肴恣餔啜。", 
            "坐久夜已阑，寒镫半明灭。", 
            "出户霜天高，星斗灿以列。", 
            "方晖透绮窗，明明如可掇。", 
            "对此发欢颜，聊复纾郁结。"
        ], 
        "title": "留别朱愚谷 其二", 
        "type": "古风", 
        "yun": null
    }, 
    {
        "author": "鲍台", 
        "era": "清", 
        "subtype": null, 
        "text": [
            "反辔期诘朝，骚歌何激烈。", 
            "悠悠陌路间，与谁论金铁。", 
            "浮云西忽东，圆景盈复缺。", 
            "知君倜傥人，饮冰忘内热。", 
            "玉树有芳阴，瑶琴无促节。", 
            "愿言加餐饭，努力师前哲。"
        ], 
        "title": "留别朱愚谷 其三", 
        "type": "古风", 
        "yun": "屑"
    }, 
    {
        "author": "鲍冈", 
        "era": "清", 
        "subtype": null, 
        "text": [
            "双屐久不来，花径莓苔长。", 
            "薄雾暝前村，春泉落清响。", 
            "好怀谁共言，枯坐静尘想。", 
            "不知修竹间，朗然明月上。"
        ], 
        "title": "忆棹烟", 
        "type": "古风", 
        "yun": "养"
    }, 
    {
        "author": "鲍之蕙", 
        "era": "清", 
        "subtype": null, 
        "text": [
            "空阶微雨过，高阁销烦暑。", 
            "虹影驾长桥，崩云乱烟屿。", 
            "畦蛙阁阁喧，归鸟喈喈语。", 
            "徘徊动远情，尺素经年阻。", 
            "忆昔垂髫时，深闺日为侣。", 
            "欣看案上书，倦织窗间杼。", 
            "细字写红蕉，新词题白苎。", 
            "星霜催鬓发，聚散消时序。", 
            "怅望竟何如，落霞际沙渚。"
        ], 
        "title": "清娱阁晚眺怀佩芳妹", 
        "type": "古风", 
        "yun": "语"
    }, 
    {
        "author": "鲍之钟", 
        "era": "清", 
        "subtype": null, 
        "text": [
            "峰峰带夕阳，倏已落山背。", 
            "参差楼殿影，远山藤萝外。", 
            "沿缘白石湾，豁开青莲界。", 
            "郁然松桧深，金刹山门大。", 
            "撞钟千指集，洗钵诸天会。", 
            "遂登般若坛，一览众峰最。", 
            "暝色到来迟，苍崖犹可绘。", 
            "寻幽非易竟，日夕亦云愒。", 
            "一觉到僧床，潺潺枕边濑。"
        ], 
        "title": "暮抵潭柘寺", 
        "type": "古风", 
        "yun": null
    }, 
    {
        "author": "鲍之钟", 
        "era": "清", 
        "subtype": null, 
        "text": [
            "山深趣不穷，寺古荒亦妙。", 
            "我来值秋晚，霜叶红如烧。", 
            "径曲遂幽寻，峰明宜远眺。", 
            "坡陀上下竺，历落东西庙。", 
            "白塔出青林，红亭围碧沼。", 
            "苍黄非一状，岩壑各争峭。", 
            "崦外递钟声，云中闻语笑。", 
            "兴余留不尽，佳处求其要。", 
            "返景入空林，濛濛子规叫。"
        ], 
        "title": "历游三山大悲诸寺", 
        "type": "古风", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "天高海阔，任翱翔尘外，白鸥黄鹤。", 
            "蓦地西风吹客袂，湖上莼鲈曾约。", 
            "枫染林丹，葭飞渚雪。", 
            "帆挂斜阳脚。", 
            "蓬窗挥手，碧空烟净云薄。", 
            "遥忆邱水潺湲，叔牙山好，在根盘枝错。", 
            "西晋东川多慷慨，一叶天涯重落。", 
            "十载乡心，三秋归梦，想故窝安乐。", 
            "飞鸿目送，素衣怊怅京洛。"
        ], 
        "title": "百字令 题鲍邱送别图", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "湘岸遗馨。", 
            "托芳根九畹，尺幅丛生。", 
            "素枝自摇绿叶，色秀香贞。", 
            "只合松筠为友，更吹来、林下风生。", 
            "何须畏霜雪，馥郁长依，谢傅阶庭。", 
            "墨痕凝蕙露，写苔苍藓碧，秋芜春荣。", 
            "放怀楚客，千古犹寄幽情。", 
            "可是西风江上，尚依稀、杜若芳汀。", 
            "瑶琴乍成曲，鹤唳长空，石濑泠泠。"
        ], 
        "title": "国香 题九畹芝兰图", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "十风九雨重阳过，秋光更饶篱菊。", 
            "败叶阶除，疏桐院落，秀色一天霜足。", 
            "推黄熨绿。", 
            "自不为春华，不因寒肃。", 
            "野韵幽芳，独开迟暮避尘俗。", 
            "书窗分取一束。", 
            "称诗怀浓淡，瓶水新掬。", 
            "瘦影离披，清灯暗月，添写屏山六幅。", 
            "翛然溪谷。", 
            "伴楚客狂吟，陶家清福。", 
            "爪擘霜螯，冷香沁樽醁。"
        ], 
        "title": "台城路 咏瓶菊", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "井梧秋劲，敞风疏露堪，尘空碧落。", 
            "机杼初停勤荻训，一卷书抽故橐。", 
            "蕙质方柔，焦心独展，幽抱怜闺阁。", 
            "令师贤母，凤雏清和孤鹤。", 
            "休怨伯道无儿，中郎今有女，堪承家学。", 
            "习礼明诗应不愧，舅氏宾王姓骆。", 
            "宝婺光寒，蓼莪篇掩，吹彻江城角。", 
            "琴台音窅，清灯辛苦纱幕。"
        ], 
        "title": "百字令 题骆佩香秋灯课女图", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "红杏枝头春吐。", 
            "不定班班社雨。", 
            "轻暖又轻寒，总把归期耽误。", 
            "何处何处。", 
            "悄立珠帘绣户。"
        ], 
        "title": "如梦令 忆燕", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "芳草池塘，秋千院落。", 
            "旧游回首浑如昨。", 
            "东风吹梦各天涯，诗怀酒兴萦离索。", 
            "归计迢遥，音书耽搁。", 
            "春来春去闲帘幕。", 
            "青梅结子燕营巢，一年又负花前约。"
        ], 
        "title": "踏莎行 春日有怀", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "何处秋深矣。", 
            "望汀洲、萧萧芦苇，秋应在水。", 
            "雪正纷披霞错落，秋在枫林散绮。", 
            "漱泉石、秋声迸齿。", 
            "摇落江南杨柳岸，送燕山九月披裘至。", 
            "饶逸兴，云乡尔。", 
            "有斜阳处西风里。", 
            "小桥横、琴樽逐谢，奚囊从李。", 
            "秋色二分馀几许，秋满寒山诗思。", 
            "正杖倚、推敲一字。", 
            "秋也何心秋著色，更宜人、浓淡谁为此。", 
            "青女力，霜华使。"
        ], 
        "title": "金缕曲  和韵题问秋图", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "芳兰秀菊馨香换，难禁异乡羁旅。", 
            "卧病心情，惜花时节，牵惹愁酲离绪。", 
            "佳人别去。", 
            "恨湘水湘云，将伊留住。", 
            "昨日南风，锦鳞江上寄新句。", 
            "莺花堪占吟谱。", 
            "甚屈原歌辨，宋玉词赋。", 
            "熨去清漪，裁成瘦月，别是采珠俦侣。", 
            "知音几许。", 
            "得怀袖长存，沉疴如愈。", 
            "何日春归，梦中惊杜宇。"
        ], 
        "title": "台城路 病中答方采芝", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "梧井凉生矣。", 
            "喜天上、绛河不隔，一痕秋水。", 
            "衣薄五铢应耐冷，绝胜人间罗绮。", 
            "看鹊驾、遥联雁齿。", 
            "独倚西楼寻句冷，恰灯前袖得云笺至。", 
            "传韵语，良宵尔。", 
            "那堪客里兼愁里。", 
            "向天涯、瓣香遥祝，陈瓜荐李。", 
            "试问长生秋殿里，多少浓情艳思。", 
            "都记取、宫纱红字。", 
            "缥缈空传金钿盒，令人间、长恨频歌此。", 
            "谁更见，蓬莱使。"
        ], 
        "title": "贺新凉 七夕词，侯心斋调秀亭作也，予依韵和之", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "逸句花生管。", 
            "赋离居、西风落叶，乡心自遣。", 
            "红豆从来多写怨，总是啼春莺燕。", 
            "谁画出、碧天凉汉。", 
            "一片宫商云外度，顿铅华洗尽筝琶掩。", 
            "屈宋后，词人见。", 
            "赏心此夕还谁羡。", 
            "想姮娥、白团扇底，佳期暗判。", 
            "抛掷流黄机上锦，十二阑干倚遍。", 
            "也分领、客怀一半。", 
            "何日秦楼联彩凤，续箫声、共待银河绚。", 
            "画屏暖，人无倦。"
        ], 
        "title": "贺新凉 叠韵再和", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "石藓侵裙碧，苔花印屐微。", 
            "西园桃李惜芳菲。", 
            "暗恼无情胡蝶、送春归。", 
            "似梦犹迷草，寻香故绕衣。", 
            "逡巡把扇怕惊飞。", 
            "要扑一双粉本、画屏帏。"
        ], 
        "title": "风蝶令 题春园扑蝶图", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "翠幕风单，晶屏月堕。", 
            "一番凉思中秋过。", 
            "素娥高处不胜寒，合来伴我明窗坐。", 
            "砧杵频催，更筹暗和。", 
            "丁丁搅得声无那。", 
            "料应别梦又难成，兽炉龙脑添些个。"
        ], 
        "title": "踏莎行 坐月", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "梦中冉冉韶华度，情怀迥非畴息。", 
            "命也如何，时哉不与，底事十年为客。", 
            "人情阅历。", 
            "叹火暖冰寒，自怜心迹。", 
            "莫怪东风，岭梅枝各向南北。", 
            "真言不醒顽石。", 
            "纵诗书千卷，何用今日。", 
            "庸福如人，虚名老我，半世穷愁消得。", 
            "青衫泪湿。", 
            "恨瑟柱添胶，琴材被炙。", 
            "厚薄前因，料难增寸尺。"
        ], 
        "title": "台城路 感怀", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "芳草池塘，绿荫阶除，清和暇时。", 
            "有膝前爱子，牵衣问字，闺中博士，习礼明诗。", 
            "暖律调莺，新声啭凤，贤母由来即令师。", 
            "韶华暮、对东君怊怅，忍赋将离。", 
            "人生百岁难期。", 
            "最寒暖、中年费护持。", 
            "叹华胥短梦，霜兰坐萎，春晖寸草，风树含悲。", 
            "合浦明珠，空梁夜月，应有安仁百首词。", 
            "瞻遗照、羡千秋彤管，一代蛾眉。"
        ], 
        "title": "沁园春 题陈夫人遗照", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "别君江上舒梅萼。思君旅邸秋萧索。", 
            "塞雁又南飞。羁人何日归。", 
            "愁心题不得。没个量愁尺。", 
            "消瘦对黄花。应知我怀家。"
        ], 
        "title": "菩萨蛮 寄长姊", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "玉镜鸾新，晶帘燕悄，朝露袭人兰气。", 
            "欲效当年，京兆闺房韵事。", 
            "入时宜、最要长蛾，喜宫样、匀分八字。", 
            "占风流、石黛南都，生花妙笔殷勤试。", 
            "春风吹上眉妩，掩映明眸皓齿，花钿云髻。", 
            "浅笑轻颦，流盼更添娇媚。", 
            "临瘦月、波剪秋痕，带远山、柳舒晴翠。", 
            "祝相庄、鸿雁长齐，孙曾同寿介。"
        ], 
        "title": "绮罗香 题画眉图", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "竹抱孙枝，桐垂美荫，人在小山幽处。", 
            "写出秋心，水镜倒沉天宇。", 
            "劳旧梦、世外烟霞，品新诗、闲中风趣。", 
            "问仙居、丁卯桥边，姓名更续昔时许。", 
            "明珠双换白璧，还似娇梅倩杏，紫云红雨。", 
            "玉管金炉，消遣慧烟香缕。", 
            "正好是、公子归来，莫漫言、诗人老去。", 
            "斗轻盈、燕燕莺莺，嫩凉生白苧。"
        ], 
        "title": "绮罗香 题同里许翁双美图", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "中酒高楼，卖花小巷，一枕春眠初醒。", 
            "镜里惺忪，双脸断霞还晕。", 
            "约纤腰、一幅云拖，扫眉黛、二分月印。", 
            "待妆成、簪上红香，露痕浓染鬓云润。", 
            "风番吹已过半，杨柳青青不隔，天涯芳信。", 
            "料峭馀寒，十二阑干休凭。", 
            "仅关心、莺踏铃声，似相识、燕窥帘影。", 
            "自娇憨、生小无愁，画梁延素颈。"
        ], 
        "title": "绮罗香 题杏楼晓妆图", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "故纸窗棂风雨破。", 
            "几日嫌寒，不敢临窗坐。", 
            "数幅云笺功力大，糊来顿使寒威挫。", 
            "从此书灯添夜课。", 
            "爱惜灯花，不怕风吹堕。", 
            "三五银盘虽隔个，相扶梅影分明过。"
        ], 
        "title": "消寒十咏 临江仙 其一 糊窗", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "夏日常抛，冬时更恋。", 
            "炎凉颠倒殊纨扇。", 
            "年年熨贴绽重缝，春晖肠断馀衣线。", 
            "经纬须分，元黄自辨。", 
            "绨袍故好何心羡。", 
            "黑貂虽敞志犹存，牛衣未必长贫贱。"
        ], 
        "title": "消寒十咏 踏莎行 其二 补裘", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "广庭满贮三冬日。重檐梅蕊香初炙。", 
            "帘幕向阳开。曦晖入户来。", 
            "丹心原自暖。不为红轮转。", 
            "遍体沐恩光。春生荆布香。"
        ], 
        "title": "消寒十咏 菩萨蛮 其三 曝背", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "裘敞山肩叠，惟拥诗肠热。", 
            "宝鸭温香不敌寒，更榾柮、金炉爇。", 
            "酒暖香芬烈，茶熟烟凝结。", 
            "旋贮阳和虚室春，凭它一尺门前雪。"
        ], 
        "title": "消寒十咏 眉峰碧 其四 围炉", 
        "type": "词", 
        "yun": "屑"
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "帘幕朔风寒，冻结毫如刺。", 
            "定国安邦不用伊，何必锋芒利。", 
            "暖气借吹嘘，渐转融和意。", 
            "墨沈方浓酒正酣，挥洒龙蛇势。"
        ], 
        "title": "消寒十咏 卜算子 其五 呵笔", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "窗南砚北。", 
            "凛凛冰坚石。", 
            "脆质难凭敲凿力。", 
            "炉火温黁微炙。", 
            "融融暖玉生烟。", 
            "东风冻解春先。", 
            "顷刻香腾墨海，何能荒我良田。"
        ], 
        "title": "消寒十咏 清平乐 其六 炙砚", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "勺贮寒江。", 
            "瓢倾冻雪，火活铜珰。", 
            "蟹眼翻圆，松涛响彻，一桁烟萦。", 
            "萌芽岕片争清。", 
            "泛碧乳、泉甘露馨。", 
            "暖沁诗脾，浓消酒渴，七碗春生。"
        ], 
        "title": "消寒十咏 柳梢青 其七 烹茶", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "酝酿糟仙学杜康。", 
            "生嫌味烈熟尤芳。", 
            "银屏金鼎谙时煮，黄菊青梅别样香。", 
            "寒可敌，醉堪乡。", 
            "不愁斗费十千偿。", 
            "需时惯把貂裘换，风雪床头一瓮藏。"
        ], 
        "title": "消寒十咏 思佳客 其八 煮酒", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "山光白。", 
            "山光白衬天光黑。", 
            "天光黑。", 
            "沉沉远水，玻璃冻墨。", 
            "羔裘粘满花魂魄。", 
            "芒鞋印满人踪迹。", 
            "人踪迹。", 
            "高低路径，杖藜须策。"
        ], 
        "title": "消寒十咏 忆秦娥 其九 踏雪", 
        "type": "词", 
        "yun": null
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "梦里香生处，窗前月到时。", 
            "晴檐鸟语报南枝。", 
            "定有咏花人已、得先期。", 
            "残雪逡巡踏，清风料峭吹。", 
            "清溪曲处小桥欹。", 
            "一树寒葩掩映、出疏篱。"
        ], 
        "title": "消寒十咏 风蝶令 其十 寻梅", 
        "type": "词", 
        "yun": null
    }, 
    {
        "author": "鲍之兰", 
        "era": "清", 
        "subtype": "七言律诗", 
        "text": [
            "狠石千年指旧名，孙刘霸业若何成。", 
            "平原牧马秋游猎，古木惊风夜整兵。", 
            "天际帆樯沙屿迥，云中台殿暮烟轻。", 
            "微生有幸恣游览，木末楼高坐晚晴。"
        ], 
        "title": "登木末楼有作", 
        "type": "律诗", 
        "yun": "庚"
    }, 
    {
        "author": "鲍之兰", 
        "era": "清", 
        "subtype": "七言律诗", 
        "text": [
            "帘帷风暖暮春初，与古相亲与俗疏。", 
            "几帙残篇尘短榻，半峰晴翠落衡庐。", 
            "愁同溪水流难定，心似窗蕉卷未舒。", 
            "沙鸟群飞空惹恨，何时钓得锦鳞鱼。"
        ], 
        "title": "久不得都中书", 
        "type": "律诗", 
        "yun": "鱼"
    }, 
    {
        "author": "骆绮兰", 
        "era": "清", 
        "subtype": "五言排律", 
        "text": [
            "地肺开金阙，天文应玉晨。", 
            "灵风宵步斗，旭日晓朝真。", 
            "阶净松能扫，门閒鹤自巡。", 
            "碑应镌碧落，路已隔红尘。", 
            "紫诰云边下，《黄庭》案上陈。", 
            "山中陶宰相，世外魏夫人。", 
            "果熟猿知采，丹成虎亦驯。", 
            "华阳仙洞里，好领四时春。"
        ], 
        "title": "玉晨观", 
        "type": "排律", 
        "yun": "真"
    }, 
    {
        "author": "骆起明", 
        "era": "清", 
        "subtype": "七言律诗", 
        "text": [
            "一派松风鹤梦惊，山房僻境暗苔生。", 
            "疏棂让月窥悬榻，宿火留荼拂小铛。", 
            "落寞幸无山鬼笑，摩诃时听木鱼声。", 
            "尘心不比弹心静，夜夜幽栖移我情。"
        ], 
        "title": "游主山", 
        "type": "律诗", 
        "yun": "庚"
    }, 
    {
        "author": "霍双", 
        "era": "清", 
        "subtype": "五言绝句", 
        "text": [
            "东山下林影，西阁日光残。", 
            "脉脉春风里，幽花生暮寒。"
        ], 
        "title": "暮春", 
        "type": "绝句", 
        "yun": "寒"
    }, 
    {
        "author": "霍双", 
        "era": "清", 
        "subtype": "七言绝句", 
        "text": [
            "人倚雕阑竹倚衣，女桑遥听子规啼。", 
            "陌头杨柳休攀折，系住春光不许归。"
        ], 
        "title": "寒食", 
        "type": "绝句", 
        "yun": null
    }, 
    {
        "author": "霍达", 
        "era": "清", 
        "subtype": null, 
        "text": [
            "雨颤风摇，正百花时候，夜截春梢。", 
            "挑灯惊鼠梦，拭泪掩绞绡。", 
            "钗钿冷、佩环遥，玉鉴远山消。", 
            "更可怜、心香烬夜，幼子啼宵。", 
            "当年携手游遨，似丁香思结，心展芭蕉。", 
            "寻花才减绣，话雨暗添膏。", 
            "思往事、付春潮，赚杀旧魂飘。", 
            "誓今生、梦长睡短，暮暮朝朝。"
        ], 
        "title": "意难忘 雨夜", 
        "type": "词", 
        "yun": null
    }, 
    {
        "author": "阎愉", 
        "era": "清", 
        "subtype": "五言律诗", 
        "text": [
            "翛然竹树外，茅屋几人家。", 
            "烟散千峰白，樵通一径斜。", 
            "山花堪入馔，石藓试烹茶。", 
            "父老惊相讯，渔郎何处槎。"
        ], 
        "title": "光黄山行", 
        "type": "律诗", 
        "yun": "麻"
    }, 
    {
        "author": "阎循琦", 
        "era": "清", 
        "subtype": "七言律诗", 
        "text": [
            "梦回何处觅慈亲，白发萧条想像真。", 
            "貌瘦应知缘疾久，心伤仍是为家贫。", 
            "空悲霜露魂千古，虚掇科名子四人。", 
            "五鼎三牲何所益，难从泉下问前因。"
        ], 
        "title": "十一月十四日夜", 
        "type": "律诗", 
        "yun": "真"
    }, 
    {
        "author": "阎锡爵", 
        "era": "清", 
        "subtype": null, 
        "text": [
            "麦黄雨洗白，晴乾面黑苦。", 
            "斗不满十钱，价轻贱如土。", 
            "里长下乡来，狰狞过猛虎。", 
            "茅屋居中坐，探怀出催簿。", 
            "指簿呼姓名，不啻奴与虏。", 
            "小心奉殷勤，酒食犹带怒。", 
            "谓自入公门，多年识规矩。", 
            "非由上官差，谁敢问花户。", 
            "昨日蒙钧帖，上插飞毛羽。", 
            "严行提经承，郡县难作主。", 
            "急索春夏粮，期限不过五。", 
            "东南西北乡，奔波酸两股。", 
            "片刻何有停，四处相讨取。", 
            "离家连今朝，明归恰当午。", 
            "闻言耽时光，迟挨亦何补。", 
            "耕地须输租，向谁诉贫窭。", 
            "圈有子母牛，大小听客估。", 
            "月上深醉行，咆哮动村坞。", 
            "去去莫重来，家家欲悬釜。", 
            "闻君旋井闬，只恐遭其侮。", 
            "情知不可留，聊赠粟一庾。"
        ], 
        "title": "赠粟", 
        "type": "古风", 
        "yun": "麌"
    }, 
    {
        "author": "阎锡爵", 
        "era": "清", 
        "subtype": null, 
        "text": [
            "怪天不合生水多，藏匿蛟龙挟风波。", 
            "寻常聚族如鸡伏，造次凌空变妖魔。", 
            "震雷掣电日月昏，倒海移山禽兽尊。", 
            "得时雨鳖戏高岸，失地松楸泣断魂。", 
            "凤毛五色差堪举，骥蹄千里何由奔。", 
            "神尧当之亦儆予，肯使匪类长儿孙。", 
            "吁嗟蠢动自取灭，诛尽杀完觉转拙。", 
            "明珠珊瑚莫浪求，渊底卧熟泥蟠穴。", 
            "密网钜钩乍浮沈，大小骨肉惊吐舌。", 
            "一自搜索往来频，吞声涕泪几斗血。", 
            "藏身百虑目长盱，无聊走险成下愚。", 
            "扬鬐鼓鬣挥利爪，兴云作雾奋微躯。", 
            "岂能敢与天为仇，不过苟延活斯须。", 
            "崇有山，卑有泉，各得其所应帖然，置膏烈火空熬煎。"
        ], 
        "title": "海波", 
        "type": "古风", 
        "yun": null
    }, 
    {
        "author": "阎循观", 
        "era": "清", 
        "subtype": null, 
        "text": [
            "中山山下竹青青，潞河河外烟冥冥。", 
            "三日好风吹细水，李花开遍峭帆亭。"
        ], 
        "title": "青县竹枝词 其一", 
        "type": "词", 
        "yun": null
    }, 
    {
        "author": "阎循观", 
        "era": "清", 
        "subtype": null, 
        "text": [
            "雨歇渔人集碧潭，蘋风不起静波澜。", 
            "网丝牵动芙蓉叶，鲜螯出水大如盘。"
        ], 
        "title": "青县竹枝词 其二", 
        "type": "词", 
        "yun": "寒"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "炊烟断蜗室，惨雪洒鹅毛。", 
            "沟壑安吾分，饥寒愧汝曹。", 
            "衰残难自诿，奔走亦徒劳。", 
            "此境平生惯，高吟且自豪。"
        ], 
        "title": "壬申正月十一日纪事", 
        "type": "律诗", 
        "yun": "豪"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "就养真阳署，深藏异隐沦。", 
            "薄材安腐朽，同气别风尘。", 
            "不患无知己，终愁逊古人。", 
            "逢君旋复去，相送意逡巡。"
        ], 
        "title": "任东涧访余仪徵县署留话三日赋赠（甲戌仪徵作）", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "来此夫何事，淹留起暮愁。", 
            "江山邻故国，风雨滞行舟。", 
            "白发心多感，他乡月易秋。", 
            "望云挥老泪，魂梦越江游。"
        ], 
        "title": "真州距杭城仅数百里自夏徂秋己历三月不能一省祖墓雨后见月感赋", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "身膺民社寄，民以食为天。", 
            "命棹随流水，觇农遍野阡。", 
            "沙鸥浮远渚，山雨洒平田。", 
            "岂博循良誉，公私望有年。"
        ], 
        "title": "题观稼图", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "契合原非易，分携倍觉难。", 
            "尊醪残腊候，风雪暮江寒。", 
            "白发诗文约，青灯岁月宽。", 
            "回舟梅正发，相待早春看。"
        ], 
        "title": "送金纫芷归全椒即用留别原韵", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "园小依城筑，楼高傍水开。", 
            "春晴一登眺，山色渡江来。", 
            "廉使饶清兴，诸君不易才。", 
            "莺花陪胜宴，衰朽愧新裁。"
        ], 
        "title": "游潘园酬沈沃田江松泉", 
        "type": "律诗", 
        "yun": "灰"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "客斋逢禊日，相约出尘氛。", 
            "花鸟摧淫雨，林亭阻大云。", 
            "春光聊滞我，高致岂虚君。", 
            "待得新晴后，登临意倍欣。"
        ], 
        "title": "乙亥上巳约署中诸友游吴园雨阻不践", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "名园喜初霁，脩禊践幽寻。", 
            "石耸峰峦古，烟生洞壑深。", 
            "和风吹老貌，春水涤烦襟。", 
            "忽忆山阴会，遥遥隔古今。"
        ], 
        "title": "三月八日吴园脩禊", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "缥缈立高楼，新晴豁远眸。", 
            "天垂荒野阔，山夹大江流。", 
            "花鸟三春丽，乾坤一望收。", 
            "苍茫东海外，彷佛见瀛洲。"
        ], 
        "title": "题见山楼", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "时序春光晚，昏埋雨气深。", 
            "水连高岸阔，云涌大江沈。", 
            "岁月淹胥浦，乡关动越吟。", 
            "松楸天际望，展转莫愁侵。"
        ], 
        "title": "晚斋坐雨步纫芷原韵", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "晴色丽朝暾，肩舆出郭门。", 
            "招携酬令节，取次历名园。", 
            "丘壑高人致，烟霞过客魂。", 
            "小山丛桂外，将拟采芳荪。"
        ], 
        "title": "九日游吴园步韵", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "大父真人瑞，文孙亦世贤。", 
            "诗歌垂隐德，扬扢赖洪篇。", 
            "艰苦唯斯道，嗟跎及暮年。", 
            "江淹才欲尽，把卷意茫然。"
        ], 
        "title": "和金仁趾乞任东涧撰大父竹溪先生诗叙原韵", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "残年心易足，回首事多惊。", 
            "岁月崎岖过，文章惨淡成。", 
            "湖山新老眼，梅竹遂平生。", 
            "东望钱塘近，扁舟独往情。"
        ], 
        "title": "乙亥生日书怀", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "断却黄金臂，高秋世外悬。", 
            "未参心即佛，先示指头禅。", 
            "接引空垂相，归依待有缘。", 
            "何人求解脱，稽首问真诠。"
        ], 
        "title": "佛手柑", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "青障回残腊，红梅放早芳。", 
            "折来供几席，生意见冰霜。", 
            "貌古非无色，寒深自有香。", 
            "谁于萧索候，相赏弗相忘。"
        ], 
        "title": "瓶中红梅", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "冰雪双蓬鬓，乾坤两布衣。", 
            "久甘身寂寞，不问世轻肥。", 
            "老益诗情壮，狂憎酒力微。", 
            "百年閒事业，耽此未全非。"
        ], 
        "title": "答东涧老人", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "科头非戾俗，觌面岂惊人。", 
            "顾我才无用，知君笔有神。", 
            "栖崖云自古，采药涧长春。", 
            "他日酬微尚，名山绘始真。"
        ], 
        "title": "熊某为写小照诗以赠之", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "辽海归无日，西泠旧有坟。", 
            "青年频入梦，白首但空闻。", 
            "帆挂长江月，心依故国云。", 
            "裹粮酬夙愿，春景正氤氲。"
        ], 
        "title": "丙子二月二十七日自真州赴杭省祖墓", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "瓜步扁舟晓，金山翠霭澄。", 
            "莺花三月渡，风土百年心。", 
            "地势分南北，江流自古今。", 
            "废兴思往迹，感叹一何深。"
        ], 
        "title": "瓜州渡江", 
        "type": "律诗", 
        "yun": null
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "古岸维舟后，清灯对酒时。", 
            "竹深渔唱晚，江迥雁飞迟。", 
            "无计酬黄石，空怀茹紫芝。", 
            "飘零归故国，惭愧老天涯。"
        ], 
        "title": "晚泊", 
        "type": "律诗", 
        "yun": "支"
    }, 
    {
        "author": "阎修龄", 
        "era": "清", 
        "subtype": "五言律诗", 
        "text": [
            "雪里人归急，踟蹰别友生。", 
            "冲风寻钓港，匹马向台城。", 
            "庙阙非前代，山川叹远征。", 
            "太平堤柳在，萧飒不胜情。"
        ], 
        "title": "走别张文峙、杜于皇、苍略，因登鸡鸣山", 
        "type": "律诗", 
        "yun": "庚"
    }, 
    {
        "author": "阎修龄", 
        "era": "清", 
        "subtype": "五言律诗", 
        "text": [
            "疾风三日吼，一雨逐连江。", 
            "古庙松根老，清钟夜半撞。", 
            "鼠窥寒灶瓮，虫响旅人窗。", 
            "赖有君诗好，愁心且暂降。"
        ], 
        "title": "寓崇福观雨夜怀茶坡", 
        "type": "律诗", 
        "yun": "江"
    }, 
    {
        "author": "阎循观", 
        "era": "清", 
        "subtype": "七言绝句", 
        "text": [
            "落魄旗亭谱竹枝，尘颜憔悴泪成丝。", 
            "七年被酒重看镜，惟有霜毛异旧时。"
        ], 
        "title": "青县", 
        "type": "绝句", 
        "yun": "支"
    }, 
    {
        "author": "阎循观", 
        "era": "清", 
        "subtype": "五言律诗", 
        "text": [
            "山色秋天外，黄昏望不迷。", 
            "中峰残照在，东麓一星低。", 
            "空翠寒衣袂，清风到杖藜。", 
            "平生慕真隐，长揖谢夷齐。"
        ], 
        "title": "望孤山", 
        "type": "律诗", 
        "yun": "齐"
    }, 
    {
        "author": "阎锡爵", 
        "era": "清", 
        "subtype": "七言律诗", 
        "text": [
            "高陵南望碧波流，但见公安水上浮。", 
            "青草蛙鸣骑马路，夕阳客渡钓鱼舟。", 
            "凌风白鸟临前浦，向日红蕖映晚楼。", 
            "怪道神仙来吏隐，更于何地觅瀛洲。"
        ], 
        "title": "送公安令许于磐", 
        "type": "律诗", 
        "yun": "尤"
    }, 
    {
        "author": "骆绮兰", 
        "era": "清", 
        "subtype": "五言律诗", 
        "text": [
            "载酒独登楼，凭阑四望收。", 
            "江光初过雨，山意欲成秋。", 
            "霸业随流水，孤城起暮愁。", 
            "微茫烟树外，帆影落瓜洲。"
        ], 
        "title": "登木末楼", 
        "type": "律诗", 
        "yun": "尤"
    }, 
    {
        "author": "骆绮兰", 
        "era": "清", 
        "subtype": "七言律诗", 
        "text": [
            "羡君福慧有谁如，镇日金闺乐事馀。", 
            "花院养姑春奉酒，篝镫课子夜钞书。", 
            "旧传词翰留名久，新起楼台揽胜初。", 
            "独我他乡飘泊甚，镜中愁见鬓萧疏。"
        ], 
        "title": "寄怀鲍茝香夫人", 
        "type": "律诗", 
        "yun": "鱼"
    }, 
    {
        "author": "骆绮兰", 
        "era": "清", 
        "subtype": "七言绝句", 
        "text": [
            "身在云中不见云，登临忘却日将曛。", 
            "回头欲辨来时路，只有泉声隔树闻。"
        ], 
        "title": "登天平山憩中白云", 
        "type": "绝句", 
        "yun": "文"
    }, 
    {
        "author": "骆绮兰", 
        "era": "清", 
        "subtype": "七言绝句", 
        "text": [
            "维舟重到绿杨城，门巷萧条转眼更。", 
            "邻妪相逢应识我，隔墙曾听读书声。"
        ], 
        "title": "重过扬州旧宅 其一", 
        "type": "绝句", 
        "yun": "庚"
    }, 
    {
        "author": "骆绮兰", 
        "era": "清", 
        "subtype": "七言绝句", 
        "text": [
            "曾将妆阁作诗坛，每日联吟到夜阑。", 
            "十二年前题壁句，一时和泪拂尘看。"
        ], 
        "title": "重过扬州旧宅 其二", 
        "type": "绝句", 
        "yun": "寒"
    }, 
    {
        "author": "鲍之芬", 
        "era": "清", 
        "subtype": null, 
        "text": [
            "眉痕掩映雾绡空，曳影抛烟近绮丛。", 
            "一角斜牵犀划水，半规疑堕月留弓。", 
            "莫惊鱼钥伤春后，镇锁虾须病酒中。", 
            "谁见杏花栏槛里，徘徊欲上怯东风。", 
            "分明擘破玉连环，钗股还敲玳瑁弯。", 
            "有意参差邀半面，无心舒卷任双鬟。", 
            "空闺似掷流黄速，隔院频窥屈戌閒。", 
            "不锁芳春偏锁恨，一声惊恐隔蓬山。"
        ], 
        "title": "帘钩", 
        "type": "古风", 
        "yun": null
    }, 
    {
        "author": "鲍之芬", 
        "era": "清", 
        "subtype": "七言律诗", 
        "text": [
            "风薄湘帘露气侵，碧云满地散桐阴。", 
            "高楼倚月谁家笛，客馆惊秋此夜心。", 
            "塞雁清音应共听，江梅旧韵不堪寻。", 
            "中宵引领浑无寐，况有萧萧万井砧。"
        ], 
        "title": "秋夜闻笛", 
        "type": "律诗", 
        "yun": "侵"
    }, 
    {
        "author": "鲍之钟", 
        "era": "清", 
        "subtype": "五言律诗", 
        "text": [
            "乱山行欲尽，落日大河横。", 
            "水长频移渡，堤高半掩城。", 
            "黄楼迷处所，白塔最分明。", 
            "暝色沙桥路，弓衣数骑行。"
        ], 
        "title": "晚抵彭城渡河", 
        "type": "律诗", 
        "yun": "庚"
    }, 
    {
        "author": "鲍之钟", 
        "era": "清", 
        "subtype": "五言律诗", 
        "text": [
            "天涯此何夕，斜月一钩闲。", 
            "共坐清沅上，回瞻碧汉间。", 
            "鱼龙潜泽国，镫火动江关。", 
            "竟夜看云度，双星带楚山。"
        ], 
        "title": "沅陵七夕同德树堂江上夜坐", 
        "type": "律诗", 
        "yun": "删"
    }, 
    {
        "author": "鲍之钟", 
        "era": "清", 
        "subtype": "七言律诗", 
        "text": [
            "竹西高馆坐披云，霁少阴多客思纷。", 
            "秋到此时刚一半，月从何处得三分。", 
            "镫残别馆和烟湿，叶走空阶杂雨闻。", 
            "似有箫声桥畔路，酒阑惆怅杜司勋。"
        ], 
        "title": "广陵中秋待月", 
        "type": "律诗", 
        "yun": "文"
    }, 
    {
        "author": "鲍之钟", 
        "era": "清", 
        "subtype": "七言律诗", 
        "text": [
            "谢公只爱东山住，未识金焦两点青。", 
            "何似称诗狂御史，相将放棹古中泠。", 
            "天空铙吹惊秋籁，波静鱼龙避使星。", 
            "我自菰蒲惭旧隐，十年孤负草堂灵。"
        ], 
        "title": "题谢芗泉侍御金焦放舟图", 
        "type": "律诗", 
        "yun": "青"
    }, 
    {
        "author": "鲍之钟", 
        "era": "清", 
        "subtype": "七言律诗", 
        "text": [
            "淮南秋杪见飞鸿，萍梗无端接远风。", 
            "海内有情吾辈在，天涯多病几人同。", 
            "殷勤酒盏违官阁，珍重吟笺托钓筒。", 
            "柳色已残梅信早，凭谁折寄慰匆匆。"
        ], 
        "title": "赠严冬友 其一", 
        "type": "律诗", 
        "yun": "东"
    }, 
    {
        "author": "鲍之钟", 
        "era": "清", 
        "subtype": "七言律诗", 
        "text": [
            "丁卯桥边旧有村，维舟相访值黄昏。", 
            "客愁近转山阴棹，乡梦遥连白下门。", 
            "云暗西津分雁影，月明南浦失潮痕。", 
            "林宗此日方游艺，剪韭何人共夕飧。"
        ], 
        "title": "赠严冬友 其二", 
        "type": "律诗", 
        "yun": "元"
    }, 
    {
        "author": "鲍之蕙", 
        "era": "清", 
        "subtype": "七言律诗", 
        "text": [
            "试镫风细夜潮平，曲岸维舟待月生。", 
            "垂柳和烟欹水影，乱鸦如雨入林声。", 
            "山桥客散车尘定，画舫镫红鼓吹清。", 
            "却忆板舆花里过，湖光应识旧时情。"
        ], 
        "title": "扬州湖上迟月", 
        "type": "律诗", 
        "yun": "庚"
    }, 
    {
        "author": "鲍之蕙", 
        "era": "清", 
        "subtype": "七言律诗", 
        "text": [
            "夕阳才下远峰颠，漠漠平芜起暮烟。", 
            "度水一痕疏复密，随风千缕断还连。", 
            "花间杂雾迷归鸟，柳外和云锁客船。", 
            "最是沧江收钓处，溟濛无际晚晴天。"
        ], 
        "title": "晚烟", 
        "type": "律诗", 
        "yun": "先"
    }, 
    {
        "author": "鲍台", 
        "era": "清", 
        "subtype": "五言排律", 
        "text": [
            "阴壑生微烟，阳崖明霁雪。", 
            "抚景感萧森，况与故人别。", 
            "君材如乔松，磥砢多奇节。", 
            "振翰散连珠，粲花矜慧舌。", 
            "示我琳琅篇，碧海紫鲸掣。", 
            "良晤复几时，祖席悲金玦。", 
            "翘首眺飞鸿，高云谢羁绁。"
        ], 
        "title": "留别朱愚谷 其一", 
        "type": "排律", 
        "yun": "屑"
    }, 
    {
        "author": "鲍汀", 
        "era": "清", 
        "subtype": "五言律诗", 
        "text": [
            "垂老难为客，年荒易别家。", 
            "春风三月暮，江路六千赊。", 
            "语久泪痕渍，杯深竹影斜。", 
            "病妻兼弱女，何以慰天涯。"
        ], 
        "title": "别家", 
        "type": "律诗", 
        "yun": "麻"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "策杖缘湖岸，披荆觅墓门。", 
            "望空三酹酒，剪纸一招魂。", 
            "泪洒流泉溢，悲深野日昏。", 
            "欲回天色暮，惆怅立郊原。"
        ], 
        "title": "三月八日桃源岭展祖墓", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "艰难依北塞，生死绝南征。", 
            "古冢荒榛合，悲风薄暮生。", 
            "老亲他日泪，游子百年情。", 
            "幸不先朝露，犹来献一觥。"
        ], 
        "title": "展墓后述哀", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "开尊浇厚土，卜吉妥幽魂。", 
            "远水潆沙岸，群山拱墓门。", 
            "相形宜震巽，表石示儿孙。", 
            "敢妄希荣显，相期笃本原。"
        ], 
        "title": "五月十六日奉窆曾祖母陈太君祖父葭湄公于杭城留下之安乐山（艮山坤向）", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "舟行真自在，风顺不稽程。", 
            "天逐江流转，帆随鸟翼轻。", 
            "越山青未断，吴岫远相迎。", 
            "少泊依沙岸，东冈月色明。"
        ], 
        "title": "五月二十日自杭返仪徵舟中纪行 其一", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "已解嘉禾缆，兼程一叶轻。", 
            "雨收黄歇浦，帆挂吕蒙城。", 
            "未觉劳行役，閒生吊古情。", 
            "忽闻江上笛，悽切作离声。"
        ], 
        "title": "五月二十日自杭返仪徵舟中纪行 其二", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "行李发江东，帆轻御便风。", 
            "几朝同啸咏，千里破空濛。", 
            "天入南徐阔，山经北固雄。", 
            "君才堪利涉，吾道近蓑翁。"
        ], 
        "title": "京口渡江与金孝廉棕亭同作", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "官斋三载住，公事一无闻。", 
            "就养非高隐，劳生且出群。", 
            "性怜娇女慧，学喜幼儿勤。", 
            "犹子循声著，清贫意颇欣。"
        ], 
        "title": "官斋", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "邗水云初散，芜城目暂舒。", 
            "江山通楚越，风俗重盐鱼。", 
            "董相崇祠在，昭明旧阁馀。", 
            "古来繁盛地，歌舞近何如。"
        ], 
        "title": "维扬远眺", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "肩舆出近郭，引缆赴遥岑。", 
            "兴发淩虚棹，心清浴水禽。", 
            "岸沙疏雨润，村路白云深。", 
            "未览林园胜，晴郊已散襟。"
        ], 
        "title": "秋日同金孝廉钟越游新城汪园五首 其一", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "舍舟登彼岸，策杖踏秋原。", 
            "苔滑欹桥路，云生古寺门。", 
            "溪山娱老性，尊斝就名园。", 
            "持此幽偏意，应同静者论。"
        ], 
        "title": "秋日同金孝廉钟越游新城汪园五首 其二", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "入门披竹露，觅胜信芒鞋。", 
            "瑶草潜幽涧，山花坠古厓。", 
            "烟霞如有待，樵牧且相偕。", 
            "眷恋林泉好，经过每畅怀。"
        ], 
        "title": "秋日同金孝廉钟越游新城汪园五首 其三", 
        "type": "律诗", 
        "yun": "佳"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "飞阁淩霄起，登临入望宽。", 
            "江声流槛外，山色扑檐端。", 
            "时序清秋晚，风霜白日寒。", 
            "东西连楚越，乘兴一凭栏。"
        ], 
        "title": "秋日同金孝廉钟越游新城汪园五首 其四", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "景物探幽邃，风光解送迎。", 
            "林峦多变态，登眺屡移情。", 
            "南北身无定，欢娱感易生。", 
            "名山何处卜，归老遂躬耕。"
        ], 
        "title": "秋日同金孝廉钟越游新城汪园五首 其五", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "满座容皆肃，希声入耳清。", 
            "片云江上白，孤月夜深明。", 
            "沧海神龙跃，空山老鹤鸣。", 
            "知君弦指外，怀古有馀情。"
        ], 
        "title": "冬夜听沈江门弹琴", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "风定寒梅发，幽香小室融。", 
            "虚窗弹古调，明月照枯桐。", 
            "山静泉流细，天高鹤唳空。", 
            "曲终群籁寂，心境接洪濛。"
        ], 
        "title": "听琴", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "孤云归远岫，群鸟入寒林。", 
            "天宇澄秋水，江门鼓素琴。", 
            "虚斋人尽后，明月夜方深。", 
            "默坐心如洗，听君弦上音。"
        ], 
        "title": "听沈江门鼓琴步棕亭韵", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "到去南宫捷，君才自不难。", 
            "文章期大用，风雨隔交欢。", 
            "行李残书重，绨袍朔雪寒。", 
            "故人唯念此，蚤晚报平安。"
        ], 
        "title": "送棕亭公车北上", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "淞泖声名久，金阊邂逅新。", 
            "维舟方缱绻，分手忽逡巡。", 
            "湖海千秋业，荣枯百岁身。", 
            "广搜同大厦，古调愧阳春。"
        ], 
        "title": "丙子岁暮得王进士简泉（昶）书却寄 其一", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "斯文欣契合，时序感推迁。", 
            "不朽期今日，论交罄百年。", 
            "众流趋下壑，孤岳耸高天。", 
            "大业非知己，难将此意传。"
        ], 
        "title": "丙子岁暮得王进士简泉（昶）书却寄 其二", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "一鼓塞鸿音，关山雨雪深。", 
            "淩云飞乍起，倾耳韵还沈。", 
            "远戍中宵泪，孤臣万里心。", 
            "听君无尽意，感我欲沾襟。"
        ], 
        "title": "听弹塞上鸿曲", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "秋气森庭户，江声沸几筵。", 
            "何人舟夜泊，沈子坐操弦。", 
            "孤雁鸣沙岸，哀猿吊岭烟。", 
            "归心千里外，听罢泪潸然。"
        ], 
        "title": "听弹秋江夜泊", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "空斋调雁柱，沧海听龙吟。", 
            "弦指风雷聚，波涛栋宇深。", 
            "扬鬐声裂石，坐客昼惊心。", 
            "渐觉音和缓，春膏沛远林。"
        ], 
        "title": "听弹沧海龙吟", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "希音今绝响，古乐独安弦。", 
            "浊俗谁同调，孤鸣忆水仙。", 
            "空江招白鹤，远峤迓成连。", 
            "如共幽人语，灵槎舣日边。"
        ], 
        "title": "听弹水仙操", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "欲变繁华俗，将成弦诵区。", 
            "平山开盛会，都转是名儒。", 
            "士萃东南秀，诗标主客图。", 
            "流传千载后，真不愧欧苏。"
        ], 
        "title": "题观察卢同年雅雨平山高会图", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "旌节来长水，扁舟发夜分。", 
            "官斋同宴饮，天象动星文。", 
            "深涧流甘乳，高松养白云。", 
            "久邀贤地主，相待共清氛。"
        ], 
        "title": "九月四日钱少司寇舟抵维扬同年卢都转雅雨放艇真州邀余往会至即同饮官斋更期九日平山堂登高二首 其一", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "忆弭嘉禾棹，曾登乐顺堂。", 
            "别来霜再白，相见菊初黄。", 
            "诗思增奇崄，交情笃老苍。", 
            "欲窥千顷度，终愧隔微茫。"
        ], 
        "title": "九月四日钱少司寇舟抵维扬同年卢都转雅雨放艇真州邀余往会至即同饮官斋更期九日平山堂登高二首 其二", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "五言律诗", 
        "text": [
            "年老怀知己，相逢每恨迟。", 
            "可堪衰飒候，又是别离时。", 
            "烟雨楼头月，銮江渡口诗。", 
            "美人隔秋水，无计慰相思。"
        ], 
        "title": "送钱司寇香树（陈群）还长水", 
        "type": "律诗", 
        "yun": "支"
    }, 
    {
        "author": "阎若璩", 
        "era": "清", 
        "subtype": null, 
        "text": [
            "汉皇雄略河效灵，《瓠子歌》罢梁楚宁。", 
            "咄哉黄金独不成，算缗四出天下惊。", 
            "乃知二者难合并，何况区区之编氓。", 
            "我曾持锸随堤平，沙黄莫辨银铸城。", 
            "人言河塞田可耕，田耕焉用金满籯。", 
            "我笑此若苍蝇声，世间孰有黄金精。", 
            "朝结壮士任纵横，夜吟华屋罗群英。", 
            "即如仰眠目上瞠，著书欲求后世名，亦须饱饭肠充盈。", 
            "孟郊吃饱僻思生，韩愈牵率笔不停。", 
            "今我一日肠九萦，妇则已矣忧孺婴。", 
            "道士大笑以指令，君书成于我药铛，点化丹澒光荧荧。", 
            "月有寄兮岁有呈，举室欢哗真梦醒。", 
            "且向清江为经营，脂车秣马导之行。", 
            "恍惚如有飙轮迎，天风吹雪花冥冥。"
        ], 
        "title": "送周道士之清江", 
        "type": "古风", 
        "yun": null
    }, 
    {
        "author": "阎炘", 
        "era": "清", 
        "subtype": "七言绝句", 
        "text": [
            "空闺寂寞岁华深，海样秾春何处寻。", 
            "山下麻芜山上李，柳枝曲变白头吟。"
        ], 
        "title": "奇缘吟", 
        "type": "绝句", 
        "yun": "侵"
    }, 
    {
        "author": "阎学淳", 
        "era": "清", 
        "subtype": "七言律诗", 
        "text": [
            "巴西妖气夜传烽，抗节真推一世雄。", 
            "再拜重围臣力竭，回头双阙主恩崇。", 
            "黄沙碧血蚕丛外，白骨丹心马革中。", 
            "蜀国黎民馀痛在，年年泪洒战场风。"
        ], 
        "title": "常理斋殉节诗 其一", 
        "type": "律诗", 
        "yun": "东"
    }, 
    {
        "author": "阎学淳", 
        "era": "清", 
        "subtype": "七言律诗", 
        "text": [
            "遗像萧然江上祠，清流终古照须眉。", 
            "枫林落月飞元鹤，石栈天梯叫子规。", 
            "薄宦生涯存缥帙，佳儿名望重金闺。", 
            "千秋论定銮坡笔，不愧当年读史时。"
        ], 
        "title": "常理斋殉节诗 其二", 
        "type": "律诗", 
        "yun": null
    }, 
    {
        "author": "阎学海", 
        "era": "清", 
        "subtype": "五言律诗", 
        "text": [
            "夜雨过山家，晖晖下日华。", 
            "露葵团宿蝶，风柳见藏鸦。", 
            "邻叟来移竹，儿童学种瓜。", 
            "始知怀葛俗，幽处未全赊。"
        ], 
        "title": "晓起园中", 
        "type": "律诗", 
        "yun": "麻"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "西溪空有梅千树，却向辽东久索居。", 
            "万里关山苏武梦，一床冰雪管宁庐。", 
            "乡心未释庭闱望，逝水空嗟岁月虚。", 
            "樽俎相看人尽醉，龙荒风景独愁予。"
        ], 
        "title": "元日书怀", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "闻说诗坛树帜雄，征尘初拂过邻东。", 
            "到来执简非安道，座上披襟是孔融。", 
            "大麓寒英飘白雪，梅花古韵出焦桐。", 
            "相欢桦烛应嫌短，遮莫天街丙夜风。"
        ], 
        "title": "艾抡元招康东侯叶圣嘉魏文壁艾明德车宜年诗集余远归闻赴同用雄字", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "风裂蓬窗雪暗吹，残灯相对各含悲。", 
            "正当朔漠饥寒日，况是冰霜离别时。", 
            "万里关山从此去，百年骨肉会无期。", 
            "惊魂顷刻同杯酒，又听天街夜漏移。"
        ], 
        "title": "送富氏姊随夫闽南", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "年来辛苦共磋磨，咫尺高斋早暮过。", 
            "贤圣心传悬日月，文章气势走江河。", 
            "扶摇鹏翮清秋健，烂缦琪花上苑多。", 
            "不患明时嗟不遇，寒窗夙愿定如何。"
        ], 
        "title": "送车宜年乡试", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "一缄经岁抵荒陲，惊定将开喜复疑。", 
            "万里身孤艰苦日，十年音断别离时。", 
            "繁言不尽思亲泪，展读如闻觌面悲。", 
            "极目南天空浩叹，角声哀咽朔风吹。"
        ], 
        "title": "接闽南富氏姊书载饥寒甚迫感赋二章 其一", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "万里萧条别塞关，十年魂梦绕烟峦。", 
            "雁回北地肠应断，书望南天泪未乾。", 
            "闽徼饥寒空我报，边荒衣食胜君难。", 
            "行间斑剥啼痕满，不忍临风再展看。"
        ], 
        "title": "接闽南富氏姊书载饥寒甚迫感赋二章 其二", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "经年迢递阻关梁，节物惊心倍感伤。", 
            "远戍霜摧枫岭赤，野塘风起雁沙黄。", 
            "笔佣千里音书少，梦返三更道路长。", 
            "此日知亲忧子切，白头朝夕倚闾望。"
        ], 
        "title": "都门秋", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "鲁夷衅鼓寇边陲，帝子分符过月支。", 
            "万里转输天地迥，十年征伐羽书迟。", 
            "元戎初奏疆场绩，丹陛欣瞻拜舞仪。", 
            "独念渠魁犹未馘，将军何日议班师。"
        ], 
        "title": "西征闻捷三章（康熙庚子） 其一", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "弹丸负固狎天威，新破乌斯捷羽飞。", 
            "荒服舆图收圣版，中原戎马耀神机。", 
            "乾坤且未销金鼓，将士还应卧铁衣。", 
            "只恐九重忧正切，筹边何以静边归。"
        ], 
        "title": "西征闻捷三章（康熙庚子） 其二", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "庙堂喜溢下纶音，草野偏多虑远心。", 
            "鬼啸沙场边月冷，马嘶阵鼓塞云深。", 
            "乘威急绝豺狼衅，捣窟还防出没阴。", 
            "赫怒己加应奏凯，虞廷干羽舞森森。"
        ], 
        "title": "西征闻捷三章（康熙庚子） 其三", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "一朝纶命出彤墀，襁褓随亲徙北陲。", 
            "有识但悲风土异，无才甘弃盛明时。", 
            "白头堂上思乡切，彩服阶前怯岁迟。", 
            "惭愧贤书空蚤窃，桑弧蓬矢怅虚施。"
        ], 
        "title": "生日书怀", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "万里龙沙古战场，荒台残垒望苍苍。", 
            "雪中衰草连天白，塞上愁云匝地黄。", 
            "孤剑临风怀往事，中原回首隔斜阳。", 
            "可怜多少英雄血，化作丹林一夜霜。"
        ], 
        "title": "塞外战场", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "结靷冲寒落日微，昔年烟火望全非。", 
            "空林鸟雀饥啼急，荒碛牛羊晚下稀。", 
            "投宿问年心欲折，探囊呼酒兴还违。", 
            "中宵展转愁难寐，飒飒风声浩雪飞。"
        ], 
        "title": "宿北塔堡（此地歉收）", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "一夕西风起大荒，萧条景物别殊方。", 
            "三韩戍北征鸿急，五国城南塞草黄。", 
            "华表不归丁令鹤，闾山空寄管宁床。", 
            "几声羌笛连云发，杳杳哀音断客肠。"
        ], 
        "title": "边城秋感九首 其一", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "兴王将相奋雄图，此处曾经裂虎符。", 
            "江走乌龙穿紫塞，山开长白障留都。", 
            "遐方貂贝归朝觐，盛世恩膏及朽枯。", 
            "大地重熙歌乐土，故乡风景忆西湖。"
        ], 
        "title": "边城秋感九首 其二", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "心随归雁颉云翔，晓日关山望帝乡。", 
            "忆昔凤池瞻德化，正当龙塞靖妖芒。", 
            "襄平鸡犬新丰社，渤海楼船旧战场。", 
            "羡尔居民安故土，尽销兵甲课农桑。"
        ], 
        "title": "边城秋感九首 其三", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "辽海西陵道路长，提封万里隔严疆。", 
            "百年芳草迷归梦，几处寒砧动早霜。", 
            "云压秦关山叠叠，风驱胡燕海茫茫。", 
            "生还有愿何时遂，沈水西流昼夜忙。"
        ], 
        "title": "边城秋感九首 其四", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "愁绝长因蜡炬消，江南塞北集寒宵。", 
            "庭闱头白乌难白，拜扫人凋墓亦凋。", 
            "泉石心惭绮里季，功名身愧霍嫖姚。", 
            "请看月落天将曙，犹向酸风泣泬寥。"
        ], 
        "title": "边城秋感九首 其五", 
        "type": "律诗", 
        "yun": "萧"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "霜清水落海天空，莽莽云山夕照中。", 
            "故国音书凭旅雁，穷途踪迹类飘蓬。", 
            "黄龙紫塞身长客，越水吴山路不通。", 
            "指点真番临浿郡，古来征戍苦辽东。"
        ], 
        "title": "边城秋感九首 其六", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "风雪连宵走百灵，将军猎队出郊坰。", 
            "呼鹰马去冲云起，射虎人归带血腥。", 
            "刘向有才虚对策，儿宽无遇但横经。", 
            "顿思投笔从戎伍，破虏功成早勒铭。"
        ], 
        "title": "边城秋感九首 其七", 
        "type": "律诗", 
        "yun": "青"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "戍楼冈势郁岧峣，暂一登临破寂寥。", 
            "玄兔群峰环碧海，白狼高浪蹴青霄。", 
            "朝鲜东走诸番近，督亢西连斥堠遥。", 
            "身在异乡归未得，故园松柏亦全凋。"
        ], 
        "title": "边城秋感九首 其八", 
        "type": "律诗", 
        "yun": "萧"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "死生契阔数何奇，南北东西系所思。", 
            "失主精魂同落寞，丧家骨肉久乖离。", 
            "那堪羸病羁愁客，又值严风酷雪时。", 
            "怅望穹苍搔首问，茫茫消息总难知。"
        ], 
        "title": "边城秋感九首 其九", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "辽海悲风接帝京，公车西指泪纵横。", 
            "饥寒正痛亲双老，冰雪何堪子独行。", 
            "回望白云连塞远，愁听乌鸟向人鸣。", 
            "为求禄养轻离膝，魂梦长悬捧檄情。"
        ], 
        "title": "入都会试途中作", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "立身岂必定荣华，计乏娱亲愿渐奢。", 
            "养志实无田可力，望云空有梦还家。", 
            "公车夜渡辽河雪，细雨春开上苑花。", 
            "顾我与君同出处，时清休种邵平瓜。"
        ], 
        "title": "赴试答蔡宗鲁", 
        "type": "律诗", 
        "yun": "麻"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "万里涂膏筑怨年，讵知二世祚随迁。", 
            "界分天地华夷限，计并山河日月绵。", 
            "堠吏千秋仍守钥，戍兵此日正防边。", 
            "风尘寂寞驱车入，望里閒愁起暮烟。"
        ], 
        "title": "入山海关感赋", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "迂儒只合掩荆扉，何事频年苦棘围。", 
            "入世已知经历浅，服官还觉性情非。", 
            "每伤边塞庭闱老，却虑君臣遇合违。", 
            "早使鹿车归故里，临溪数亩伴渔矶。"
        ], 
        "title": "辛丑会试题礼闱号壁", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "塞客同来重作客，客中萧索复分离。", 
            "须知孤馆深愁处，正忆三人共话时。", 
            "爱我定思河朔饮，为君早置建康卮。", 
            "莫因怯暑迟云履，点检风尘更有谁。"
        ], 
        "title": "徐秦二孝廉与余同客南泉寺既去简邀小酌", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "放眼乾坤一笑看，钦君高致隐烟峦。", 
            "功名亲老予难已，出处身轻尔自宽。", 
            "水浸碧天孤月皎，山悬飞瀑落云寒。", 
            "狂吟散发无拘束，不信人间行路难。"
        ], 
        "title": "赠田隐居", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "经年此夕慰相思，徙倚天街漏渐移。", 
            "欢会明看银汉接，深情偏渡鹊桥迟。", 
            "应知顷刻相逢处，便是离魂欲断时。", 
            "旧恨新愁和夜永，人间且谩说佳期。"
        ], 
        "title": "七夕咏牛女", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "百年怀抱竟何成，仓卒羁魂恨未平。", 
            "客里一棺凭友葬，边荒八口仗谁生。", 
            "义当身任无他诿，泪为家贫暗自倾。", 
            "杯酒酹君君有识，九泉应鉴故人情。"
        ], 
        "title": "哭徐五孝廉天柱（名广益戊子科孝廉）", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "秋深景物尽萧条，此日登临兴岂豪。", 
            "风捲黄沙连野阔，鹰抟紫塞振云高。", 
            "闭门不落儒生帽，怀土愁沾客子袍。", 
            "独对茱萸频自酌，醉横孤剑读离骚。"
        ], 
        "title": "九日旅情", 
        "type": "律诗", 
        "yun": "豪"
    }, 
    {
        "author": "阎咏", 
        "era": "清", 
        "subtype": null, 
        "text": [
            "挂席趁长风，转瞬千万里。", 
            "却疑凝立者，终古常如此。", 
            "片影落尊前，何辨远与迩。"
        ], 
        "title": "和王阮亭少司马西城别墅十二咏录二·石帆亭", 
        "type": "古风", 
        "yun": "纸"
    }, 
    {
        "author": "阎咏", 
        "era": "清", 
        "subtype": null, 
        "text": [
            "廊庙与山林，彼此了无异。", 
            "何以空诸缘，惟心持半偈。", 
            "月色上方高，恍悟第一义。"
        ], 
        "title": "和王阮亭少司马西城别墅十二咏录二·半偈阁", 
        "type": "古风", 
        "yun": null
    }, 
    {
        "author": "阎尔梅", 
        "era": "清", 
        "subtype": null, 
        "text": [
            "潞河数百里，家家悬柳枝。", 
            "言自春至夏，雨泽全未施。", 
            "燥土既伤禾，短苗不掩陂。", 
            "辘轳干以破，井涸园菜萎。", 
            "旧米日增价，卖者尚犹夷。", 
            "贫者止垄头，怅望安所之。", 
            "还视釜无烟，束腰相对饥。", 
            "欲贷东西邻，邻家先我悲。", 
            "且勿计终年，胡以延此时？", 
            "树未尽蒙灾，争走餐其皮。", 
            "门外兼催租，官府严呼追。", 
            "大哭无可卖，指此抱中儿。", 
            "儿女况无多，卖尽将何为？", 
            "下民抑何辜，天怒乃相罹。", 
            "下民即有辜，天恕何至斯！", 
            "视天非梦梦，召之者为谁？", 
            "呜乎！雨乎！", 
            "安得及今一滂沱，救此未死之遗黎！"
        ], 
        "title": "沧州道中", 
        "type": "古风", 
        "yun": null
    }, 
    {
        "author": "阎尔梅", 
        "era": "清", 
        "subtype": null, 
        "text": [
            "种桑人家十之九，连绿不断阴千亩。", 
            "年年相戒桑熟时，畏人盗桑晨暮守。", 
            "前年灾水去年旱，私债官租如火锻。", 
            "今春差觉风雨好，可惜桑田种又少。", 
            "采桑女子智于男，晓雾浸鞋携笋篮。", 
            "幼年父母责女红，蚕事绩事兼其中。", 
            "桑有稚壮与瘦肥，亦有蚕饱与蚕饥。", 
            "忌讳时时外意生，心血耗尽茧初成。", 
            "织不及匹机上卖，急偿官租与私债。", 
            "促织在室丝已竭，机抒西邻响不绝。", 
            "残岁无米货入苦，妄意明年新丝补。"
        ], 
        "title": "采桑曲", 
        "type": "古风", 
        "yun": null
    }, 
    {
        "author": "阎尔梅", 
        "era": "清", 
        "subtype": null, 
        "text": [
            "贼臣不自量，称予是故人。", 
            "敢以书招予，冀予与同尘。", 
            "一笑置弗答，萧然湖水滨。", 
            "湖水经霜碧，树光翠初匀。", 
            "妻子甘作苦，昏晓役舂薪。", 
            "国家有废兴，吾道有诎申。", 
            "委蛇听大命，柔气转时新。", 
            "生死非我虞，但虞辱此身。"
        ], 
        "title": "绝贼臣胡谦光", 
        "type": "古风", 
        "yun": "真"
    }, 
    {
        "author": "阎尔梅", 
        "era": "清", 
        "subtype": null, 
        "text": [
            "寒雾封野白，风坚暗霜射。", 
            "黄河枯不奔，停泥清沚泻。", 
            "天远与岸平，渔火或高下。", 
            "日里诸山痕，忽随晚烟嫁。", 
            "舟邻尽商贾，相熟谈物价。", 
            "携赀湖海间，敬慎守长夜。", 
            "念我吴越归，载易冬且夏。", 
            "异国有奇书，所来非圃稼。", 
            "读之月明前，唱叹使人讶。", 
            "素练满蓬窗，江鱼荐犀斝。"
        ], 
        "title": "马陵山步月", 
        "type": "古风", 
        "yun": "祃"
    }, 
    {
        "author": "阎中宽", 
        "era": "清", 
        "subtype": null, 
        "text": [
            "漫向烟霞问子皮，鹖冠栖隐此相宜。", 
            "每逢高士尊频倒，为赏名花座屡移。", 
            "夜雨浮筠添翠箨，夕阳寒蝒噪高枝。", 
            "藤床犹设南窗下，空见龙标壁上诗。"
        ], 
        "title": "秋雨后偶集小园读五公先生壁诗感忆即步原韵", 
        "type": "古风", 
        "yun": "支"
    }, 
    {
        "author": "钱黯", 
        "era": "清", 
        "subtype": "七言律诗", 
        "text": [
            "马蹄得得趁平沙，高下林峦入望赊。", 
            "浅濑过帆回雉堞，淡烟笼竹隐人家。", 
            "亭涵疏雨松涛细，寺俯惊雷夕照斜。", 
            "客路风光在何许，纸窗月影到霜花。"
        ], 
        "title": "过泾县水西寺", 
        "type": "律诗", 
        "yun": "麻"
    }, 
    {
        "author": "钱蘅生", 
        "era": "清", 
        "subtype": null, 
        "text": [
            "浅梦重帘夜半，灯花冷坠琴案。", 
            "白云飞去无痕，明月却来为伴。"
        ], 
        "title": "夜梦身坐小斋，见碧天沉沉，不著纤翳，俄有白云自空而起，屹若两峰，耸秀可爱，凝望久之而觉，盖幻景犹在目也，因系以诗（甲午）", 
        "type": "六言诗", 
        "yun": "翰"
    }, 
    {
        "author": "钱澧", 
        "era": "清", 
        "subtype": null, 
        "text": [
            "霜飙连夜飞，客子待晓发。", 
            "仆夫起秣马，乌叫女墙月。", 
            "荡荡卢龙阙，茫茫右北平。", 
            "古来雄俊人，几辈腾英声。", 
            "书生何足为，往来甘饥疲。", 
            "饥疲不自惜，足以昌吾诗。", 
            "来见菊始黄，去食蟹垂尽。", 
            "日月暗移人，奄忽若旋轸。", 
            "予鬓无多发，变素已三年。", 
            "子眸炯若星，先日明曙天。", 
            "家近海西南，游穷海东北。", 
            "海水自通波，日夕荡胸臆。", 
            "有时忽清发，出声来天风。", 
            "鲲鹏两么䯢，视之若斯螽。", 
            "所惜竹林子，归向故山卧。", 
            "不然竞出奇，迭唱与子和。", 
            "子去余何嗟，相期在桃花。", 
            "何缘写此诗，寄向天之涯。"
        ], 
        "title": "送师荔扉之永平府", 
        "type": "古风", 
        "yun": null
    }, 
    {
        "author": "钱澧", 
        "era": "清", 
        "subtype": null, 
        "text": [
            "龙门蔽洛峥两山，清伊北走经其间。", 
            "一年佳赏惟有雪，尽补缺坏苏枯顽。", 
            "嗟此天生奇妙地，偏遭刳斫丁时艰。", 
            "祸首胡灵继周照，造寺日役千倕般。", 
            "穷极土木意不已，山灵无术免忧患。", 
            "我昨南归值晴霁，周视不禁凋朱颜。", 
            "宾阳洞古尚因势，幽暗故是鬼所寰。", 
            "夺取为佛雕巨像，青螺簇脑千髻鬟。", 
            "露胸袒右尽趺坐，捧以么䯢鬅头蛮。", 
            "门侧力士倚壁立，鳞甲动肘修蛇擐。", 
            "肩差足比尚不一，悉抹金碧填朱殷。", 
            "最后黝黑视不审，高处似是垂花鬘。", 
            "嗟此地乃作俑始，余遂踵事日无闲。", 
            "有如道左一家宅，巨壁凿空成通阛。", 
            "侧倚傍附亦不论，举椎持凿缒或攀。", 
            "一龛工就费几许，径见连车倾府圜。", 
            "就中岂但司农积，恐兼司寇之罚锾。", 
            "氓隶何识亦奔走，金银菽帛输无悭。", 
            "纷纷似中风狂疾，甚有妇女捐钗镮。", 
            "高簇蜂房下狗窦，遍列对岸穷前湾。", 
            "自知奉佛以祈福，豪毛肯恤茕与鳏。", 
            "密文酷网连连起，无辜十九填狴犴。", 
            "当时岂无有识者，目击徒有悲泪潸。", 
            "窃议语未及脱口，已见流血戮谤讪。", 
            "岂料留遗到今日，犹藉只便虱阴奸。", 
            "像设摧折莓苔杂，腥腐熏灼烟煤黫。", 
            "娲皇补天尚有石，谁乞补此初质还。", 
            "又无壮士手巨刃，尽情为我纤悉删。", 
            "懿哉滕六善所职，玉花剪刻一律颁。", 
            "回旋少覆乘巽二，抵隙投闲力尤娴。", 
            "遂使山灵霍然起，亭亭瑶立忘夙瘝。", 
            "我沿濯龙池再往，寒磴滑披冻管。", 
            "鸿雁低下时留爪，高坐惜尾余白鹇。", 
            "疑冰芃狐隐不渡，深罅剩有扑朔跧。", 
            "瑶林玉树各挺挺，未惜埋死幽丛蕳。", 
            "昔者思公守洛日，坦怀待士无防闲。", 
            "留此纵赏属欧谢，酒车载妓来班班。", 
            "我行无侣唱无和，一形一影何孤孱。", 
            "有兄遥阻太行北，极望不见天井关。", 
            "荒店冻杯只独酌，烧残烛泪花斑斓。", 
            "拨灰炙砚送长夜，欹倾纸上千痕斑。", 
            "重缄欲寄待明发，倒身被底如弓弯。", 
            "清伊对户亦识我，寒声丙夜逾淙潺。"
        ], 
        "title": "龙门作寄望峰", 
        "type": "古风", 
        "yun": null
    }, 
    {
        "author": "钱澧", 
        "era": "清", 
        "subtype": null, 
        "text": [
            "有栈之车晨载途，日欲出地烟模糊。", 
            "触轮挂啼冰顽粗，一骃一駮羸且驽。", 
            "登之恟恟百忧俱，御乃欲速鞭而驱。", 
            "驱之遇坎乃下扶，吾兄意色略不殊。", 
            "笑谓此岂遂足虞，自从陊地门悬弧。", 
            "天地中身盘中珠，九龙江瘴如炊炉。", 
            "地厌行人肝脑涂，生还得骑生马驹。", 
            "逾江河暨燕之都，喀尔喀乌里雅苏。", 
            "无冬无夏衣羊狐，没腰积雪冻禾枯。", 
            "窥觇数数来鸢乌，此行还乡实不图。", 
            "更知他日胡底乎，傥从汝意东游吴。", 
            "风狂浪大舟楫孤，舟中人血蛟龙须。", 
            "据鞍之臀久无肤，移置车上亦何输。", 
            "知处身如橛株拘，相与并载何惊吁。", 
            "我闻兄言捋兄须，大块劳生有是夫。", 
            "有如我者信非夫，挽车平地犹趑趄。"
        ], 
        "title": "南阳道中家力堂呼一露车并载疾行因作此诗", 
        "type": "古风", 
        "yun": null
    }, 
    {
        "author": "钱澧", 
        "era": "清", 
        "subtype": null, 
        "text": [
            "代马不忘北，越禽欣南栖。", 
            "游子乍还乡，恍恍意翻迷。", 
            "入门见父母，惜我颜黑黧。", 
            "长跪进致辞，行李实惨凄。", 
            "为言不足忧，吾肠便藿藜。", 
            "诸弟出营食，顾见蓬头妻。", 
            "弟妇拜且却，小妹娇还啼。", 
            "阿长将米归，黑盐手并赍。", 
            "喜传豆角熟，不但食黄齑。", 
            "堂堂七尺躯，壮齿生久齐。", 
            "饥寒上累亲，不如跪乳羝。"
        ], 
        "title": "还家 其一", 
        "type": "古风", 
        "yun": "齐"
    }, 
    {
        "author": "钱澧", 
        "era": "清", 
        "subtype": null, 
        "text": [
            "春云乱漠漠，春草碧萋萋。", 
            "我始至前村，竹根鸣午鸡。", 
            "是维二月初，万生咸已齐。", 
            "人情同念旧，别久见未迷。", 
            "走视太史公，簪笔入金闺。", 
            "岂闻去年水，飘荡家无栖。", 
            "辛苦留性命，还归理故蹊。", 
            "虽无完庐室，幸庇旧锄犁。", 
            "闻此痛五中，热泪千行啼。", 
            "骨肉几不全，功名何足稽。", 
            "死当狐首丘，生当龟曳泥。", 
            "黄昏忽细雨，孤镫照凄迷。", 
            "叩门欣弟归，赤脚踏水泥。", 
            "始知仲已远，或到武昌西。", 
            "叔壮颇复锐，季长与我齐。", 
            "狂喜出赊酒，夜久满瓶携。", 
            "嗔我问生事，杯进不容稽。", 
            "人生固有穷，但恐制行低。", 
            "齐人饕富贵，羞死妾与妻。"
        ], 
        "title": "还家 其二", 
        "type": "古风", 
        "yun": "齐"
    }, 
    {
        "author": "钱澧", 
        "era": "清", 
        "subtype": null, 
        "text": [
            "长风动湖水，黄鹄起飘飘。", 
            "立秋已昨日，岁序逝莫要。", 
            "我有百廿指，难终赖渔樵。", 
            "计更出门去，痛久筋骸凋。", 
            "默卧念京师，长路漫迢遥。", 
            "尚欣人不忌，所志非金貂。"
        ], 
        "title": "长风 其一", 
        "type": "古风", 
        "yun": "萧"
    }, 
    {
        "author": "钱澧", 
        "era": "清", 
        "subtype": null, 
        "text": [
            "细月光隐隐，照我敝床席。", 
            "瘦妻中夜叹，十载久为客。", 
            "未育一男女，聊与慰晨夕。", 
            "更知几何岁，复得同安宅。", 
            "昔日两鬒发，今一已见白。", 
            "从此盥匜中，何堪照颜色。"
        ], 
        "title": "长风 其二", 
        "type": "古风", 
        "yun": null
    }, 
    {
        "author": "钱澧", 
        "era": "清", 
        "subtype": null, 
        "text": [
            "明日具晨饭，盎已无粒米。", 
            "堂上傥复知，分责逮诸弟。", 
            "弟壮各能力，茹荼甘如荠。", 
            "时命有利钝，此意久所体。", 
            "远行堪代耕，私情复何启。", 
            "独有涓涓泪，沾胸濡若洗。"
        ], 
        "title": "长风 其三", 
        "type": "古风", 
        "yun": "荠"
    }, 
    {
        "author": "钱凝烟", 
        "era": "清", 
        "subtype": "七言绝句", 
        "text": [
            "清秋燕子故飞飞，惨淡离情语落晖。", 
            "我亦故山归未得，不禁残泪欲沾衣。"
        ], 
        "title": "秋燕和曹春浦韵", 
        "type": "绝句", 
        "yun": "微"
    }, 
    {
        "author": "钱镈", 
        "era": "清", 
        "subtype": "七言律诗", 
        "text": [
            "以天分界负苍穹，下俯孤城指掌中。", 
            "风送晴岚归别浦，日牵海色驾长虹。", 
            "偶逢浴佛喧钟磬，还与同人叶徵宫。", 
            "杂坐淳于知乐甚，好将沈醉破尘蒙。"
        ], 
        "title": "浴佛日游鼓山寺", 
        "type": "律诗", 
        "yun": "东"
    }, 
    {
        "author": "钱镈", 
        "era": "清", 
        "subtype": "七言律诗", 
        "text": [
            "荒郊绿暗暮烟横，刚被月来一望清。", 
            "花气黏天如积水，竹阴洒地若浮萍。", 
            "却嫌绝顶光偏小，纵过疏林影未平。", 
            "野际徘徊欣有此，漙漙零露不胜情。"
        ], 
        "title": "竹仔门村庄步月", 
        "type": "律诗", 
        "yun": null
    }, 
    {
        "author": "钱豫章", 
        "era": "清", 
        "subtype": "七言律诗", 
        "text": [
            "池阳官罢魏塘栖，网户封尘草没啼。", 
            "破屋风摧梅影失，荒田露泣稗花低。", 
            "谁同韩偓夸雏凤，空忆乔公感只鸡。", 
            "华屋山丘悲自昔，遗篇赖尔手亲题。"
        ], 
        "title": "先外舅查梧冈先生诗集寄园新刻者感题", 
        "type": "律诗", 
        "yun": "齐"
    }, 
    {
        "author": "钱豫章", 
        "era": "清", 
        "subtype": "七言律诗", 
        "text": [
            "绝胜韶光病未知，出门犹喜及芳时。", 
            "苦嗟逝景摧霜鬓，强抑愁怀付酒卮。", 
            "泣雨今朝如送客，惜花昨岁负题诗。", 
            "匆匆又放江城棹，赠药偏萦别后思。"
        ], 
        "title": "次韵馥林病起偕朱梓庐雨中过饮送春之作", 
        "type": "律诗", 
        "yun": "支"
    }, 
    {
        "author": "钱蕙纕", 
        "era": "清", 
        "subtype": null, 
        "text": [
            "归舟顺流轻疾，白鸟眠沙正安。", 
            "惊起却飞何处，随风飘落前滩。"
        ], 
        "title": "江行杂咏 其一", 
        "type": "六言诗", 
        "yun": "寒"
    }, 
    {
        "author": "钱蕙纕", 
        "era": "清", 
        "subtype": null, 
        "text": [
            "远岸连天莫辨，青山似有若无。", 
            "隐隐牧童何许，牛羊閒嚼平芜。"
        ], 
        "title": "江行杂咏 其二", 
        "type": "六言诗", 
        "yun": "虞"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "此生谁料有还期，哭罢相看梦里疑。", 
            "同产仅余三子在，一门犹仗两兄持。", 
            "箧中泪渍游人信，壁上蜗残忆弟诗。", 
            "不是天涯归意懒，归懒原怕到家时。"
        ], 
        "title": "还家杂感", 
        "type": "古风", 
        "yun": "支"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "水夫住在长江边，年年捉送装兵船。", 
            "上水下水不计数，但见船来点夫去。", 
            "十家门派一夫行，生死向前无怨声。", 
            "衣中何有苦搜索，身无钱使夜当缚。", 
            "遭他鞭挞无完肤，行迟还用刀箭驱。", 
            "掣刀在腰箭在手，人命贱同豕与狗。", 
            "射死纷纷满路尸，那敢问人死者谁？", 
            "爷娘养汝才得力，送汝出门倚门泣。", 
            "腐肉已充乌鸢饥，家家犹望水夫归。"
        ], 
        "title": "水夫谣", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "冬已过半夜偏长，愁人不眠独在床。", 
            "寒鸡拥翰不肯叫，老鸱得气山头啸。", 
            "山头有虎伺人行，伥鬼骑虎学鸡鸣。", 
            "鸡在墙根鼓两翅，欲鸣不鸣时未至。", 
            "村南村北闻犬喧，鸡未三唱勿出门。", 
            "窗前山鬼太无赖，低头树下学人拜。", 
            "遥遥古寺打钟声，一声一拜声声惊。", 
            "鸡鸣一声天下白，千状万态从此灭。"
        ], 
        "title": "鸡鸣", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "金陵城东湖孰村，中有隐者开平孙。", 
            "通侯甲第今已矣，意气豪华无复存。", 
            "开平去今凡几代，五王之后惟君在。", 
            "往昔争言青门瓜，如今独数湖孰菜。", 
            "问谁种菜满畦新，一家生计只三人。", 
            "终岁把锄菜畦里，妇能炊饭儿负薪。", 
            "为君妇亦太辛苦，娇贵当年难比数。", 
            "翟珈赐出小侯妻，珠翠里成上公女。", 
            "都人犹记嫁时装，如云妾媵烂生光。", 
            "台前照镜轮梳髻，架上熏衣派管香。", 
            "一朝散去竟何有，相对惟余双白首。", 
            "早从府内厌笙歌，还向村中操井臼。", 
            "村中井臼倚柴扉，卖菜还愁终岁饥。", 
            "衣长不肯燃薪坐，十指侵寒绽故衣。", 
            "东川子孙公主裔，妻孥行汲心常愧。", 
            "闻说君妇尽伤情，无心更拟求奴婢。"
        ], 
        "title": "湖孰种菜歌", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "仲春遘时雨，既雨旋亦晴。", 
            "百草吐生意，众鸟喧新声。", 
            "纷纷群动出，各各有其营。", 
            "孰是形骸具，而怀安居情。", 
            "秉耒赴田皋，叱牛出柴荆。", 
            "耒耜非素习，用力多不精。", 
            "老农悯我拙，解轭为我耕。", 
            "教以驾驭法，使我牛肯行。", 
            "置酒谢老农，愿言俟秋成。"
        ], 
        "title": "田园杂诗 其一", 
        "type": "古风", 
        "yun": "庚"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "今晨放大牛，水田调生犊。", 
            "稚子原上呼，有客访茅屋。", 
            "田乌噪正喧，招手去何速。", 
            "念此为谁欤，有马又有仆。", 
            "舍耕还入门，友谊素云笃。", 
            "田潦湿我衣，泥涂沾我足，且为解袯襫，易我揖让服。", 
            "故人持不听，讶我未免俗。", 
            "呼儿出草堂，敕厨炊脱粟。", 
            "我去送牛来，今夜留客宿。"
        ], 
        "title": "田园杂诗 其二", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "驾牛东皋上，有客问我经。", 
            "我牛依田转，客亦随我行。", 
            "请问大《易》旨，此理不易听。", 
            "乾卦冠潜龙，遁世去其名。", 
            "奇门称遁甲，乃能役九星。", 
            "祇兹无首义，可农亦可兵。", 
            "八卦周天转，六位以时成。", 
            "时哉不可背，亦岂容将迎。", 
            "朝为辇上客，夕为陇上耕。", 
            "斯义如转圜，指出子应聆。", 
            "顾客且安坐，吾牛不肯停。", 
            "东园有嘉树，开花照昏晓。", 
            "一为葛藟萦，遂使枝条槁。", 
            "枝条既以尽，葛藟萦未了。", 
            "我欲解其缠，轇轕死相抱。", 
            "念此不能除，斩断乃为好。", 
            "斩藤树亦伤，藤去树以保。", 
            "今晨心目旷，宿秽净如扫。", 
            "乐哉嘉树柯，且复惜其老。", 
            "寄言种树人，此物去宜早。"
        ], 
        "title": "田园杂诗 其三", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "屋上春鸠鸣，田家谷始播。", 
            "时雨催我还，倚锸檐前坐。", 
            "牧童去未归，雨声听渐大。", 
            "时雨岂不嘉，所虑老牛饿。", 
            "自往唤牧童，牵牛入兰卧。", 
            "我牛既以来，我锸行须荷。", 
            "田畴及时治，况复雨初过。", 
            "亦知冒雨寒，为农焉敢惰。"
        ], 
        "title": "田园杂诗 其四", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "春天不久晴，衣垢及时浣。", 
            "身上何所著，敝襦及骭短。", 
            "家人念我寒，一杯为斟满。", 
            "酒满不可多，农事不可缓。", 
            "奋身田野间，襟带忽以散。", 
            "乃知四体勤，无衣亦自暖。", 
            "君看狐貉温，转使腰肢懒。"
        ], 
        "title": "田园杂诗 其五", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "人生会有尽，行止非自由。", 
            "止亦不可趣，行亦不可留。", 
            "如何柴桑叟，汲汲为此忧。", 
            "终年痛饮酒，冀以忘其愁。", 
            "吾身听物化，化及事则休。", 
            "当其未化时，焉能弃所谋。", 
            "有子亦须教，有田亦望收。", 
            "天心与人事，何息不周流。", 
            "我不离世间，而愿与天游。", 
            "焉能外亲戚，视之同聚沤。", 
            "乃知黄老书，不如孔与周。"
        ], 
        "title": "田园杂诗 其六", 
        "type": "古风", 
        "yun": "尤"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "狂贼昔猖獗，诸藩皆炭涂。", 
            "幸免有几人，亡命窜天隅！", 
            "如何妄男子，乃有非分图。", 
            "诏狱酷锻鍊，一死伏其辜！", 
            "或云福世子，国破民间逋。", 
            "南都新立帝，匍匐趋乘舆。", 
            "徼幸思袭国，冒昧还遭诛！", 
            "不闻隽不疑，叱收黄犊车？", 
            "满朝尽通经，世子来何愚！"
        ], 
        "title": "假亲王", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "福国昔破散，骨肉如飘蓬。", 
            "诸王更衣遁，妃主不得从。", 
            "如何妄妇人，御史扈还宫！", 
            "叩阍不见容，榜掠词已穷。", 
            "愿归掖庭死，得一识重瞳！", 
            "或云世子妇，流落里妇同。", 
            "闻王即帝位，自谓匹圣躬。", 
            "庶几邢夫人，御环得相逢。", 
            "不知今上谁，空死囹圄中！"
        ], 
        "title": "假后", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "昔闻燕京亡，诸王已陷贼。", 
            "挟之左右随，贼去无消息。", 
            "如何妄小儿，憔悴来河北。", 
            "云是旧东宫，脱身今返国！", 
            "宫监无敢认，讲官不相识。", 
            "后云王之明，拷讯已吐实。", 
            "党人为主使，大狱事罗织！", 
            "国亡天子走，群小拥登极。", 
            "与上同被擒，并侍贤王侧。", 
            "贤王偕北还，真伪竟谁测！"
        ], 
        "title": "假太子", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "南渡失国柄，二竖覆皇都。", 
            "武昌兴甲兵，传檄诛奸徒。", 
            "烽火照河北，四镇还相图。", 
            "撤兵防上游，坐视扬州屠。", 
            "所虑楚师下，宁忧胡马驱！", 
            "胡马渡江来，奸臣弃主逋。", 
            "可怜佳丽地，士女成炭涂！", 
            "我友报韩切，义旗倡三吴。", 
            "磨盾草檄文，鬼神泣通衢。", 
            "一战不得当，诸将人人殊。", 
            "书生愤所激，攘臂愿执殳。", 
            "兵力虽不敌，志已无完躯。", 
            "遇难震泽滨，事败志勿渝。", 
            "我友赴深渊，我生聊须臾。", 
            "宛转娇儿女，枕藉江与湖。", 
            "哀号浮水出，涕泣通市俱。", 
            "抚尸哭一声，痛绝还复苏。", 
            "烈士死不悔，妻孥何罪辜！", 
            "首祸者谁子？至今犹缓诛。", 
            "椎心问苍天，苍天安足呼！"
        ], 
        "title": "悲愤诗", 
        "type": "古风", 
        "yun": "虞"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "昔迎戎师至，兵骄马亦疲。", 
            "三吴望风附，弓矢弃不持。", 
            "刘生总戎客，船插使清旗。", 
            "泊船秀水上，奔竞人恐迟。", 
            "刘生不肯仕，心识发且披。", 
            "剃发令朝下，相顾为发悲。", 
            "三吴同时沸，纷纷起义师。", 
            "争言舟楫利，长技不得施！", 
            "刘生奔武水，父子就诛夷。", 
            "陈梧钱唐至，旋登嘉禾陴。", 
            "颇闻黄镇南，驻舟太湖湄。", 
            "楼船号万艘，胜兵焉可知！", 
            "吴兴馈军粮，昼夜相追随。", 
            "壮士争激烈，富室愿蠲赀。", 
            "姑苏城门外，匹马不敢窥。", 
            "可怜陆太学，破产供军炊。", 
            "七月入姑苏，搏战还同嬉。", 
            "此辈本乌合，一溃岂复知。", 
            "赖有吴职方，稍能出计奇。", 
            "伏甲吴江岸，所忌惟在兹。", 
            "诸将无斗志，同舟自相疑。", 
            "日费千黄金，空养摇橹儿。", 
            "嘉禾一夜破，嵩江累卵危。", 
            "乞师镇南垒，摇手不可为！", 
            "如何十万兵，曾无一矢遗！", 
            "括饷既以饱，海口潜奔驰。", 
            "海口窄不出，铁骑追及之。", 
            "可怜熊虎姿，尽为鱼腹尸！", 
            "三吴遍焚戮，试问戎首谁？"
        ], 
        "title": "三吴兵起纪事，答友人问", 
        "type": "古风", 
        "yun": "支"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "吴生，尔是州来季子裔，我为吴越钱王孙。", 
            "我父少年负豪气，尔祖髫龀称弟昆。", 
            "尔能下笔风雨惊，我亦有文金石声。", 
            "上媲枚、马下李、杜，乡人笑骂两狂生。", 
            "狂生挟策天下走，卖赋时人人不受。", 
            "武水公子横才名，一听黄钟碎瓦缶。", 
            "场前惯赌凉州词，座下频使周颙酒。", 
            "诗成笑傲如牛吼，吴侬满前谁开口！", 
            "我遭网罗君在疚，海内气数逢阳九。", 
            "奸雄坏国国祚移，江南风尘戎马嘶。", 
            "子已弃家长千里，我犹浮宅浙水西。", 
            "公子倾家建义旗，磨盾草檄鬼神啼。", 
            "博浪一椎竟何用，使我妻子并鲸鲵！", 
            "鸟惊鱼骇东西逝，我独何辜困吴市！", 
            "蒺藜两脚望星奔，子犹待诏金马门。", 
            "厨烟萧条雪拥户，相逢一恸怪我存。", 
            "以手拭泪泪不止，问我南来何所恃？", 
            "赋就难遇狗监荐，粒绝莫送胡奴米。", 
            "踉跄导我谒贵人，贵人高卧朝不起。", 
            "出门赠我一缗钱，愧彼黔娄反袂死！", 
            "吴生、吴生何数奇，我不学入关上书市井儿。", 
            "古来圣贤几得志，我死子殡铭我碑！", 
            "铭曰「龙眠酒徒湖海士，有才无命如赵岐」。"
        ], 
        "title": "放歌，赠吴鉴在", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "汉家天子重故人，南阳耆旧衣冠新。", 
            "羊裘已随安车至，钓滩寂寞谁垂纶！", 
            "滹沱麦饭芜蒌粥，黄金大郡报不足。", 
            "共称天子笃恩私，努力云台慰主知。", 
            "请君试看冯异赐，不是滹沱才过时！"
        ], 
        "title": "故人行", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "淮南华橘柚，朱实涵芬香。", 
            "得因君子力，委身玉阶旁。", 
            "美人出璇户，攀条摘朝霜。", 
            "珍盘覆锦绣，置我黄金床。", 
            "娇爱不见御，岁宴空自芳。", 
            "日闻椒榝充，如何不心伤！"
        ], 
        "title": "古诗 其一", 
        "type": "古风", 
        "yun": "阳"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "苍苍长安陌，郁郁罗青槐。", 
            "曜灵生东隅，明堂旦正开。", 
            "钟鼓天子坐，冠盖公卿来。", 
            "子侯何少年，次第相追陪！", 
            "红颜映紫绶，金貂立玉阶。", 
            "朝罢骑马还，道旁尽称佳。"
        ], 
        "title": "古诗 其二", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "日落平阳里，王侯相经过。", 
            "车马如云屯，葆盖似星罗。", 
            "门前列钟鼓，堂上陈笙歌。", 
            "华灯灿绮席，珠帘出青娥。", 
            "流离曾几时，娱乐何其多！", 
            "朝困沙中鳞，夕兴江上波。", 
            "得志须尽欢，安能长轗轲？"
        ], 
        "title": "古诗 其三", 
        "type": "古风", 
        "yun": "歌"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "端坐不得志，出门横朱轮。", 
            "辉光盈道路，车上意气新。", 
            "孙弘起牧豕，买臣方负薪。", 
            "一言当天子，遂据要路津。", 
            "叱吒奔风雷，顾盼生阳春。", 
            "如何贾谊才，终老长沙滨。", 
            "丈夫有时命，岂必终苦辛！"
        ], 
        "title": "古诗 其四", 
        "type": "古风", 
        "yun": "真"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "步出城东门，遥望江南道。", 
            "江南何所思？佳人委秋草。", 
            "灵衣张空房，流尘积輀旐。", 
            "穗帐明月来，岂若平生好！", 
            "葱葱玉树枝，凋摧亦已早。", 
            "朝为艳阳花，夕暮成枯槁。", 
            "人生少得意，得意难竟保。", 
            "弃置勿复思，忧伤徒自老！"
        ], 
        "title": "古诗 其五", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "朝逢游侠儿，鞲靫插羽箭。", 
            "放马长楸间，射飞左右便。", 
            "气若凌公侯，有技无人善。", 
            "上书自请缨，天子不召见。", 
            "烽火入萧关，誓与单于战。", 
            "白马驮鞍回，霜蹄碧血溅。", 
            "生还应无功，死去复谁羡？", 
            "少年勇轻生，使我泪流霰。"
        ], 
        "title": "少年行", 
        "type": "古风", 
        "yun": "霰"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "牙旗鼓角报军门，日午传唤谒至尊。", 
            "碧眼横刀还控马，帐前诸将半西番。"
        ], 
        "title": "侯家行乐词（为郑氏作） 其一", 
        "type": "古风", 
        "yun": "元"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "鲸波万里入侯封，绝域奇珍大舶供。", 
            "漫把黄金沈海底，时教水鬼护蛟龙。"
        ], 
        "title": "侯家行乐词（为郑氏作） 其二", 
        "type": "古风", 
        "yun": "冬"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "十里香车尽内妆，侯家小女嫁亲王。", 
            "雕鞍宝盖明珠络，幔挂珊瑚五尺长。"
        ], 
        "title": "侯家行乐词（为郑氏作） 其三", 
        "type": "古风", 
        "yun": "阳"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "甲第笙歌早放衙，捲帘深坐尽如花。", 
            "专房更数夷王女，閒指扶桑是我家。"
        ], 
        "title": "侯家行乐词（为郑氏作） 其四", 
        "type": "古风", 
        "yun": "麻"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "福州腊月天气佳，迎春看春人如花。", 
            "福州女儿好颜色，皎若朝雪衬轻霞。", 
            "宛转蛾眉楼上出，回身却用珠帘遮。", 
            "街头小儿喧笙鼓，锦棚对对倡家女。", 
            "珠衫宝髻百样装，尽按梨园歌曲谱。", 
            "逾梁出卷观者多，却扇亭亭娇不语。", 
            "此日梅花满地飞，此时柳色弄春晖。", 
            "公子停鞭牵玉勒，佳人对镜换罗衣。", 
            "罗衣袅袅细腰身，令人却忆白门春。", 
            "白门春在长乾里，钿阁青楼夹道起。", 
            "侯家珠翠半天中，外戚帘栊香雾里。", 
            "三条九陌车骑纷，人影花光何处是！", 
            "杨柳溪边岁岁新，射雕今已遍城闉。", 
            "秋千院下穹庐帐，蹴鞠场飞铁马尘。", 
            "可怜日暮吹笳动，风杂鸦声愁杀人！"
        ], 
        "title": "福州迎春歌", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "夙昔同枝鸟，猋如浮尘散。", 
            "何意天涯身，与子复同难！", 
            "念我掌中娇，对面相糜烂。", 
            "咫尺不得救，空使肝肠断。", 
            "馀命锋刃残，分飞互零乱。", 
            "我寻闽峤烟，子矫越水翰。", 
            "冉冉孤云行，杳杳子规唤。", 
            "相望不相闻，因风发长叹！"
        ], 
        "title": "寄孙克咸 其一", 
        "type": "古风", 
        "yun": "翰"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "黄星耀闽海，紫盖辉越东。", 
            "思君兄与弟，冥若云中鸿。", 
            "诏书屡慇勤，高尚讵能同！", 
            "俊杰识时务，君子凛固穷。", 
            "君闻在幕府，颇立文若功。", 
            "鄙志循斗筲，抱关息微躬。", 
            "愧尔百炼钢，秃首甘从戎！"
        ], 
        "title": "寄孙克咸 其二", 
        "type": "古风", 
        "yun": "东"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "艰难雪窖向南奔，万里惊看双笔存。", 
            "却幸荐由文举牍，更怜身出陆公门。", 
            "浮名海内今谁在？吏道中朝久不尊。", 
            "啸傲半生成小草，好持冰蘖报师恩。"
        ], 
        "title": "授官后，呈黄石斋、曾二云两师", 
        "type": "古风", 
        "yun": "元"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "万里依刘表，天涯渡汉年。", 
            "海灯千帐静，画鼓一更传。", 
            "花媚江南客，杯衔渭北筵。", 
            "与君皆只影，益羡二难贤！"
        ], 
        "title": "入虔次芋园驿，同方蕴修守岁刘中丞远生昆仲寓中", 
        "type": "古风", 
        "yun": "先"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "海驿逢新岁，椒畅万里情。", 
            "朝元随幕府，庆节听班声。", 
            "小吏朱衣试，戈船画帜更。", 
            "还瞻葱郁气，正满建安城。"
        ], 
        "title": "丙戌元旦，同远生芋园驿作", 
        "type": "古风", 
        "yun": "庚"
    }, 
    {
        "author": "钱慧珠", 
        "era": "清", 
        "subtype": null, 
        "text": [
            "闺阁少清游。", 
            "今朝破积愁。", 
            "九龙遥、风送兰舟。", 
            "听罢松涛茶斗品，如画景、小亭收。", 
            "字减与声偷。", 
            "蛮笺韵各搜。", 
            "羡前贤、石壁题留。", 
            "难道山名分慧好，偏巾帼、柳苏羞。"
        ], 
        "title": "唐多令（见《昭代词选》）", 
        "type": "词", 
        "yun": null
    }, 
    {
        "author": "钱慧珠", 
        "era": "清", 
        "subtype": null, 
        "text": [
            "男儿尚怕饥驱，奈何吾母传经远。", 
            "平安虽报，主贤弟慧，老怀可遣。", 
            "犹恐慈亲，或怜幼女，慰辞宛转。", 
            "只六桥花柳，三春赏遍，添吟兴、眉应展。", 
            "但是宵来梦见，怎愁容、数声长叹。", 
            "痛椿早萎，伤萱遥隔，冷闺肠断。", 
            "欲诉离情，吴山越水，寡鱼稀雁。", 
            "待何时，再得绕娘膝下满，将雏愿。"
        ], 
        "title": "水龙吟 忆家慈客武林", 
        "type": "词", 
        "yun": null
    }, 
    {
        "author": "钱澄之", 
        "era": "清", 
        "subtype": "五言排律", 
        "text": [
            "出关吾意放，落日畏途偏。", 
            "岂有戴渊念，应无李涉贤！", 
            "风尘新白发，灯火旧青毡。", 
            "多难淹三载，为贫验一肩。", 
            "宦悲游子薄，装动健儿怜。", 
            "野寺寻鞍马，空山乱卷篇。", 
            "琴书留啸咏，枕被失安眠。", 
            "江路今如此，前程意惘然！"
        ], 
        "title": "熊村被掠", 
        "type": "排律", 
        "yun": "先"
    }, 
    {
        "author": "钱澄之", 
        "era": "清", 
        "subtype": "五言排律", 
        "text": [
            "异域疑终老，生归吾岂望！", 
            "谁怜灰劫后，重见曜灵光！", 
            "祗讶魂超越，犹愁梦渺茫。", 
            "饥寒来北海，涕泪睹南阳。", 
            "日出明宫阙，云低抱苑墙。", 
            "朝廷遂礼乐，我辈竟冠裳！", 
            "诸将鸣鞭锐，千官佩玉锵。", 
            "避车多豸绣，骑马有貂珰。", 
            "访旧勋俱大，逢儿我并长！", 
            "去珠还入掌，断雁再随行。", 
            "趋陛肘时露，陈书指欲僵。", 
            "故人相问讯，童仆转凄凉！", 
            "发向僧居保，颜从虎穴苍。", 
            "赖将诗过日，但忆笋堪肠。", 
            "濯足通身暖，寻医百节伤。", 
            "屩穿知步履，肩袒验刀疮。", 
            "已慰玉关愿，宁劳属国偿！", 
            "解装存笔砚，纪事足篇章。", 
            "钓艇三人酒，茅庵一月粮。", 
            "此生依辇跸，歌咏六龙傍。"
        ], 
        "title": "喜达行在二十韵", 
        "type": "排律", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "五言排律", 
        "text": [
            "蛮乡淹瘴疠，闽海共艰难。", 
            "皮骨殊方老，神情白昼寒。", 
            "辞荣求远使，破格拜天官。", 
            "报国时甘忤，思亲泪未乾！", 
            "九原留鬓发，万古葬衣冠。", 
            "久蓄南还橐，开箱不忍看！"
        ], 
        "title": "哭董紫𢃑（嘉兴人，讳云骧）", 
        "type": "排律", 
        "yun": "寒"
    }, 
    {
        "author": "钱澄之", 
        "era": "清", 
        "subtype": "七言排律", 
        "text": [
            "翠盖霓旌常在眼，三湘、百粤久无闻。", 
            "羽书快捧江西捷，露布惊传岭表文。", 
            "雾散庾关开汉月，风清瘴海失妖氛。", 
            "荆、湖义勇声全壮，章、贡孤穷力又分。", 
            "遂使桂林腾紫气，坐看端水捧黄云。", 
            "门前履错星辰客，帐下威生虎豹群。", 
            "身著戎衣迎御辇，手披仙仗拜明君。", 
            "金阶独对边机密，铁券频辞诏使勤。", 
            "处处农歌沽酒庆，家家官路瓣香焚。", 
            "早趋南浦烧攻具，直下金陵洗战裙。", 
            "雁塞烽消无斥堠，王庭犁罢尽耕耘。", 
            "中兴大写功臣貌，返正应推第一勋！"
        ], 
        "title": "闻岭南信志喜", 
        "type": "排律", 
        "yun": "文"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "露白烟消欲夜天，冰轮却向马头圆。", 
            "此时见月唯行客，一路人家尽早眠。"
        ], 
        "title": "马上看月", 
        "type": "绝句", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "十首诗成尽可怜，怜他只影小窗前。", 
            "也知岭外归来客，独宿松间十七年。"
        ], 
        "title": "和方有怀孤鸳鸯诗", 
        "type": "绝句", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "此生交颈梦难成，愧煞人间伉俪情。", 
            "唤作鸳鸯单不得，时时顾影怕呼名。"
        ], 
        "title": "和方有怀孤鸳鸯诗", 
        "type": "绝句", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "已闻骠骑援兵至，髵䰄遥见探马还。", 
            "夜半火行营尽动，一时移帐过西山。"
        ], 
        "title": "从军口号 其一", 
        "type": "绝句", 
        "yun": "删"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "日落沙飞战鼓嚣，过河犹听马蹄骄。", 
            "前山探卒宵来报，三两胡雏学射雕。"
        ], 
        "title": "从军口号 其二", 
        "type": "绝句", 
        "yun": "萧"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "伏弩缘堤间炮台，天骄十骑渡河来。", 
            "同时水陷埋沙渍，不肯乘危放尔回。"
        ], 
        "title": "从军口号 其三", 
        "type": "绝句", 
        "yun": "灰"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "西山入夜起歌声，掠得佳人酒压惊。", 
            "醉卧帐前浑似死，曾无一将说偷营！"
        ], 
        "title": "从军口号 其四", 
        "type": "绝句", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "胡雏饮马傍江汀，炮火雷轰似不听。", 
            "骑马欲回还下坐，山颠去放海东青。"
        ], 
        "title": "从军口号 其五", 
        "type": "绝句", 
        "yun": "青"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "连朝鼓角震山阿，一夜沙场鬼火多。", 
            "月照汉家营悄悄，隔河拍手唱夷歌。"
        ], 
        "title": "从军口号 其六", 
        "type": "绝句", 
        "yun": "歌"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "方帅穷归应藁竿，更诛马相七闽欢。", 
            "严州阁老降何事，白首同悬黯淡滩！"
        ], 
        "title": "黯淡滩", 
        "type": "绝句", 
        "yun": "寒"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "六龙空驻禁城傍，铁骑宫前射锦珰。", 
            "隆准奇姿人尽识，谁为纪信代君王？"
        ], 
        "title": "鄞江怨词 其一", 
        "type": "绝句", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "此日君王行路难，穷庐犹献八珍盘。", 
            "金钟玉箸髵䰄进，岂似伊蒲出大官！"
        ], 
        "title": "鄞江怨词 其二", 
        "type": "绝句", 
        "yun": "寒"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "日落三山烽火迷，乘舆说共左贤栖。", 
            "长安不作青衣恨，夜半微闻杜宇啼。"
        ], 
        "title": "鄞江怨词 其三", 
        "type": "绝句", 
        "yun": "齐"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "龙旗何处久淹留，手诏频传催大侯。", 
            "今日蒙尘栖毳幕，元勋先已著毡裘！"
        ], 
        "title": "鄞江怨词 其四", 
        "type": "绝句", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "内使承恩新置机，诏传大布织龙衣。", 
            "六宫罗绮无人著，敕与元戎绣将旗。"
        ], 
        "title": "宫词六首 其一", 
        "type": "绝句", 
        "yun": null
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "光禄虚闻进八珍，君王蔬食已多春。", 
            "黄门小竖閒锄地，御苑时供菜甲新。"
        ], 
        "title": "宫词六首 其二", 
        "type": "绝句", 
        "yun": "真"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "宫漏沈沈迥未眠，大家秉烛在甘泉。", 
            "遥瞻御笔珠帘里，夜半频闻手诏传。"
        ], 
        "title": "宫词六首 其三", 
        "type": "绝句", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "旌旗十万护乘舆，二圣军中共起居。", 
            "长信宫人骑马出，从龙祗有五车书。"
        ], 
        "title": "宫词六首 其四", 
        "type": "绝句", 
        "yun": "鱼"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "外廷章奏晚犹通，侍史开封五夜同。", 
            "传道君王看不及，黄罗亲裹送中宫。"
        ], 
        "title": "宫词六首 其五", 
        "type": "绝句", 
        "yun": "东"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "朝看佛院有辉光，敕使传烧内殿香。", 
            "日午宫中双辇出，金莲影里拜空王。"
        ], 
        "title": "宫词六首 其六", 
        "type": "绝句", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "光禄无家寄一舟，香炉茗碗坐江头。", 
            "沈沙不是骑鲸去，好共湘累结伴游！"
        ], 
        "title": "昭江三首 其一", 
        "type": "绝句", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "艰辛海外远趋庭，咫尺音容痛未聆。", 
            "匍匐祗拚收骨去，却衔哀恨滞幽囹！"
        ], 
        "title": "昭江三首 其二", 
        "type": "绝句", 
        "yun": "青"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "失路孤臣何处奔，仙回洞里故人存。", 
            "孙嵩复壁谁分义，榜掠甘心誓不言。"
        ], 
        "title": "昭江三首 其三", 
        "type": "绝句", 
        "yun": "元"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "望见梧云路不通，西来贯甲引弓雄。", 
            "邻船烧尽榜人窜，独树孤舟系晚风。"
        ], 
        "title": "行路难 其一", 
        "type": "绝句", 
        "yun": "东"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "夜黑山深暴雨催，虎狼队里脱身来。", 
            "孝廉认得同行伴，映竹茅斋为我开。"
        ], 
        "title": "行路难 其二", 
        "type": "绝句", 
        "yun": "灰"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "竹屋初糊未稳眠，山猺窃发又纷然。", 
            "滩头便是焚舟处，仍杂村氓上渡船。"
        ], 
        "title": "行路难 其三", 
        "type": "绝句", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "斗柄横参冬已残，蛮方天气不知寒。", 
            "梅花一树牛栏外，每日扶藜两度看。"
        ], 
        "title": "行路难 其四", 
        "type": "绝句", 
        "yun": "寒"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "谁传邸诏到山扃，信是乘舆驻朗宁。", 
            "愁绝浔州江路断，致身那得奋飞翎！"
        ], 
        "title": "行路难 其五", 
        "type": "绝句", 
        "yun": "青"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "穷山雨闭吏人呼，缯缴漫漫何处逋？", 
            "几度被兵装已尽，倾家急难是苍梧！"
        ], 
        "title": "行路难 其六", 
        "type": "绝句", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "经旬守渡坐江头，典尽春衣问小舟。", 
            "偏遇买粮船正过，弯弓停楫在中流。"
        ], 
        "title": "行路难 其七", 
        "type": "绝句", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "多难逢君事已迟，偷生到此岂宜悲！", 
            "可怜身外无长物，留取孤臣一卷诗！"
        ], 
        "title": "行路难 其八", 
        "type": "绝句", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "憔悴累囚生意微，思归应是梦中归。", 
            "山头却望摩空鸟，那得凌风学尔飞！"
        ], 
        "title": "行路难 其九", 
        "type": "绝句", 
        "yun": "微"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "孤儿相失已三年，万死蛮烟觅汝还。", 
            "日夕牵衣今又散，乱山何处哭苍天！"
        ], 
        "title": "行路难 其十", 
        "type": "绝句", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "日落孤村数已穷，摩刀相向忽开笼。", 
            "草间一夜成甘寝，病骨何曾解怕风。"
        ], 
        "title": "行路难 其十一", 
        "type": "绝句", 
        "yun": "东"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "近关怕见北军装，掩面叉胸避道旁。", 
            "忽说姓名惊改色，声音认得是同乡。"
        ], 
        "title": "行路难 其十二", 
        "type": "绝句", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "十日无栖此夜偏，故人布被拟同眠。", 
            "那知难后贫如我，抵足牛衣剧可怜！"
        ], 
        "title": "行路难 其十三", 
        "type": "绝句", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "乞假辞朝去未回，伤心囚服此时来！", 
            "龙舟驻处江声急，辇路荒残马矢堆。"
        ], 
        "title": "行路难 其十四", 
        "type": "绝句", 
        "yun": "灰"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "五更起坐自温经，还似书声静夜听。", 
            "梵唱自矜能仿佛，老僧本色是优伶。"
        ], 
        "title": "行路难 其十五", 
        "type": "绝句", 
        "yun": "青"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "刺史乡情荷已多，艰危无奈故人何！", 
            "才从虎穴全巢卵，又送穷鱼脱网罗。"
        ], 
        "title": "行路难 其十六", 
        "type": "绝句", 
        "yun": "歌"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "寄语西村老布袍，旧时笥箧等閒抛。", 
            "新诗一字浑忘却，壁上留题为我抄！"
        ], 
        "title": "行路难 其十七", 
        "type": "绝句", 
        "yun": "肴"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "赤脚敲门是再生，痴儿留得故人情。", 
            "邻妪辍泣来相废，笑指今晨有哭声！"
        ], 
        "title": "行路难 其十八", 
        "type": "绝句", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "惭负当年博奥声，车裘已尽听君行。", 
            "三更病渴思涓滴，错唤獠奴阿段名。"
        ], 
        "title": "行路难 其十九", 
        "type": "绝句", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "望见星岩泪已潸，稽呵有吏认愁颜。", 
            "端州太守曾相识，一字包羞许过关。"
        ], 
        "title": "行路难 其二十", 
        "type": "绝句", 
        "yun": "删"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "郡阁相邀揖罢还，传心御幄敢跻攀。", 
            "使君莫怪频流涕，原是螭头旧侍班。"
        ], 
        "title": "行路难 其二十一", 
        "type": "绝句", 
        "yun": "删"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "阛阓烧残遍垝垣，徘徊难觅旧居门。", 
            "老兵病卧前相问，为指孤吟阁尚存。"
        ], 
        "title": "行路难 其二十二", 
        "type": "绝句", 
        "yun": "元"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "吾乡幕客老天隅，为拟东还结伴趋。", 
            "难后赤身行不得，重怜觅渡向苍梧！"
        ], 
        "title": "行路难 其二十三", 
        "type": "绝句", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "转眼佣奴便作威，解骖属望故人非。", 
            "同乡好友输金足，惭愧全家尽赎归！"
        ], 
        "title": "行路难 其二十四", 
        "type": "绝句", 
        "yun": "微"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "好事潘生剧可怜，从龙身丧左江边！", 
            "僮奴掠卖胡军里，说著低声泪点悬！"
        ], 
        "title": "行路难 其二十五", 
        "type": "绝句", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "难后同年尚几存，惠州高蹈早为髡。", 
            "闭门野史犹堪葺，莫负临轩特典恩！"
        ], 
        "title": "行路难 其二十六", 
        "type": "绝句", 
        "yun": "元"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "连朝水长过山腰，村市填波波怒号。", 
            "估客一时牵缆去，榜人呼我共撑篙。"
        ], 
        "title": "行路难 其二十七", 
        "type": "绝句", 
        "yun": "豪"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "准拟龙车尔定随，那期雁字又参差。", 
            "老兄愿让「生还集」，乞与同门标近诗。"
        ], 
        "title": "行路难 其二十八", 
        "type": "绝句", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "维舟崖寺试追攀，却说飞来自皖山。", 
            "乡国十年归未得，暂留此地算生还。"
        ], 
        "title": "行路难 其二十九", 
        "type": "绝句", 
        "yun": "删"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "城上钟鸣作吼声，旧传此物是龙精。", 
            "城亡一夜摩空去，不与人间报五更。"
        ], 
        "title": "行路难 其三十", 
        "type": "绝句", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "寄语茅坪跛阿师，故人过岭也披缁。", 
            "追寻万里门生谊，莫老蛮方负所思！"
        ], 
        "title": "行路难 其三十一", 
        "type": "绝句", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "双脚蹒跚卧路陲，客来相慰漫兴悲！", 
            "乘舆何处吾归去，可是高车驷马时？"
        ], 
        "title": "行路难 其三十二", 
        "type": "绝句", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "严城背日客心哀，往事凄凉对劫灰。", 
            "江右、岭南千古恨，不堪回首郁孤台！"
        ], 
        "title": "行路难 其三十三", 
        "type": "绝句", 
        "yun": "灰"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "逆旅逢亲意转迷，无家归去傍人栖。", 
            "出门斜指芦帘内，说是同乡别驾妻。"
        ], 
        "title": "行路难 其三十四", 
        "type": "绝句", 
        "yun": "齐"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "寄去家书到未曾，烦君口信字难凭！", 
            "故园兄弟休痴望，头白归来是老僧。"
        ], 
        "title": "行路难 其三十五", 
        "type": "绝句", 
        "yun": "蒸"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "江村初夏树阴阴，望去禾新客途深。", 
            "跋涉最怜孺子苦，麻鞋破脚暗伤心！"
        ], 
        "title": "行路难 其三十六", 
        "type": "绝句", 
        "yun": "侵"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "刚是行年四十来，不堪人事首重回！", 
            "只今出世毋嫌晚，便算兹辰降母胎。"
        ], 
        "title": "行路难 其三十七", 
        "type": "绝句", 
        "yun": "灰"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "江村竞渡鼓声新，卧病惊闻初度辰。", 
            "莫道五丝难续命，看予几度再生身！"
        ], 
        "title": "行路难 其三十八", 
        "type": "绝句", 
        "yun": "真"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "三年习气已消磨，曾约东还此再过。", 
            "古寺烧残老僧死，留予一顶教谁摩？"
        ], 
        "title": "行路难 其三十九", 
        "type": "绝句", 
        "yun": "歌"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "急水回舟认此村，两株榕树覆山门。", 
            "诗笺壁上张如旧，犹带伤秋泪点存！"
        ], 
        "title": "行路难 其四十", 
        "type": "绝句", 
        "yun": "元"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "铁屩磨穿海上来，仙师有约到蓬莱。", 
            "黑风一夜三山失，却望沧波痛哭回！"
        ], 
        "title": "行路难 其四十一", 
        "type": "绝句", 
        "yun": "灰"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "移居深巷叩柴荆，问姓开门半日惊。", 
            "更说与君惊绝事，痴儿寻得已随行。"
        ], 
        "title": "行路难 其四十二", 
        "type": "绝句", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "此地招寻独有君，惊看须鬓雪纷纷。", 
            "姓名祗许孙嵩识，莫遗通村父老闻！"
        ], 
        "title": "行路难 其四十三", 
        "type": "绝句", 
        "yun": "文"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "自逃方外久忘机，特访名山入翠微。", 
            "谷鸟相猜有何意，避人穿过隔溪飞？"
        ], 
        "title": "行路难 其四十四", 
        "type": "绝句", 
        "yun": "微"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "萧寺炊烟渐欲无，僧堂粥饭敢嫌粗！", 
            "苦瓜未熟米、盐绝，吃尽山头雨后菇。"
        ], 
        "title": "行路难 其四十五", 
        "type": "绝句", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "天堂山上人来稀，天堂山僧去不归。", 
            "归时托钵予亦去，回听钟声隔翠微。"
        ], 
        "title": "行路难 其四十六", 
        "type": "绝句", 
        "yun": "微"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "扶筇晓上最高峰，岚海平铺四面同。", 
            "此际下方人未醒，茫茫都在白云中。"
        ], 
        "title": "行路难 其四十七", 
        "type": "绝句", 
        "yun": "东"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "峚峰关主本同乡，禅寂多年不下床。", 
            "为指蒲团相对坐，沙弥初点一枝香。"
        ], 
        "title": "行路难 其四十八", 
        "type": "绝句", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "头白山僧旧说名，早年持律晚尤精。", 
            "客来旋摘新锄菜，打水亲烧折脚铛。"
        ], 
        "title": "行路难 其四十九", 
        "type": "绝句", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "吾师托钵事终南，死后依然守一龛。", 
            "说著钳锥随堕泪，旁人不信是同参。"
        ], 
        "title": "行路难 其五十", 
        "type": "绝句", 
        "yun": "覃"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "老僧多病苦修偏，课诵行禅夜不眠。", 
            "更荷慈悲留过客，为怜单被自装绵。"
        ], 
        "title": "行路难 其五十一", 
        "type": "绝句", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "死关侍者老千峰，苦行年深有病容。", 
            "见我橐中衣未制，亲携刀尺与裁缝。"
        ], 
        "title": "行路难 其五十二", 
        "type": "绝句", 
        "yun": "冬"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "此生已信付寒灰，物外惊疑何处来？", 
            "自是禅心死未尽，尚留俗相与人猜。"
        ], 
        "title": "行路难 其五十三", 
        "type": "绝句", 
        "yun": "灰"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "望去山腰一缕烟，到来钟梵肃诸天。", 
            "道人已习头陀行，为乞蓑衣与种田。"
        ], 
        "title": "行路难 其五十四", 
        "type": "绝句", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "朝搥钟磬礼袈裟，惭愧男儿始出家！", 
            "胡跪阶前求剃草，可能选佛似丹霞？"
        ], 
        "title": "行路难 其五十五", 
        "type": "绝句", 
        "yun": "麻"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "招寻有伴入松关，我自栖山尔自还。", 
            "别后望云无过念，团瓢只在数峰间。"
        ], 
        "title": "行路难 其五十六", 
        "type": "绝句", 
        "yun": "删"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "自是多生风障深，才抛稚子又关心。", 
            "出山送尔寻舟去，指与江头枫树林。"
        ], 
        "title": "行路难 其五十七", 
        "type": "绝句", 
        "yun": "侵"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "自别松关苦溯流，更堪烟雨滞孤舟。", 
            "竹房无限萧疏兴，来作篷窗万种愁！"
        ], 
        "title": "行路难 其五十八", 
        "type": "绝句", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "祇园劫后再来兴，耿耿犹存塔院灯。", 
            "三市绕完无认得，出门唯识饭头僧。"
        ], 
        "title": "行路难 其五十九", 
        "type": "绝句", 
        "yun": "蒸"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "为指芒鞋更向前，匡庐深处许安禅？", 
            "前身应是山居客，说著峰头意惘然！"
        ], 
        "title": "行路难 其六十", 
        "type": "绝句", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "头白浔阳老楫师，江村邻舍半相知。", 
            "故园桂树闻名久，可识如今剩几枝？"
        ], 
        "title": "行路难 其六十一", 
        "type": "绝句", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "放棹中流恨短篷，江山如旧恨无穷！", 
            "邻船不识伤心事，打鼓鸣锣赛晚风。"
        ], 
        "title": "行路难 其六十二", 
        "type": "绝句", 
        "yun": "东"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "为指孤松问路行，到门应是举家惊！", 
            "明晨便逐东风去，屋里平安寄一声！"
        ], 
        "title": "行路难 其六十三", 
        "type": "绝句", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言绝句", 
        "text": [
            "惊喜吴江旅榇还，岂期儿女镜团圆！", 
            "伤心更有鸰原痛，那得忘情竟放船！"
        ], 
        "title": "行路难 其六十四", 
        "type": "绝句", 
        "yun": "先"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "近水山都小，穿湖路尽通。", 
            "帆低归浦雨，伞敌到家风。", 
            "门绣苍苔涩，堤号老树空。", 
            "全家生活计，都在淼茫中。"
        ], 
        "title": "水村即事示诸从子", 
        "type": "律诗", 
        "yun": "东"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "自来生计少，难后更何营？", 
            "襆被让寒女，稻粱分老兄。", 
            "儿知盐米贵，天与利名轻。", 
            "得饱殊非易，明年我欲耕。"
        ], 
        "title": "江村杂述", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "老屋江皋近，兵船上下愁。", 
            "只求连夜过，怕被斗风留。", 
            "烽火沿村放，鸡豚比户搜。", 
            "芦中多难妇，莫劝土人收。"
        ], 
        "title": "江村杂述", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "何处花先放，向南三两村。", 
            "未春天似梦，彻夜月无言。", 
            "且喜昏鸦散，毋嫌翠羽喧。", 
            "众芳久寂寞，赖汝照乾坤。"
        ], 
        "title": "梅花 其一", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "离离压残雪，脉脉照溪滨。", 
            "一任夜无月，何妨天不春。", 
            "芳华凭俗赏，风味与谁亲。", 
            "祇觉闭门后，徘徊似有人。"
        ], 
        "title": "梅花 其二", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "坠响空阶静，辞柯一叶乾。", 
            "无风吹地走，不雨打帘寒。", 
            "已觉扫堪惜，还怜踏欲残。", 
            "掩门深坐听，山路正漫漫。"
        ], 
        "title": "叶声", 
        "type": "律诗", 
        "yun": "寒"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "何处堪乘月，沈家楼最明。", 
            "晚来江更大，秋到水初清。", 
            "远火移时隐，孤舟犯夜行。", 
            "市门催客去，早是起更声。"
        ], 
        "title": "月夜过沈氏江楼", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "出街别孙楚，驴背独成眠。", 
            "客影瘦残照，人声喧渡船。", 
            "鱼罾争闸口，牛路指墟烟。", 
            "念尔柴关掩，初抄《秒水》篇。"
        ], 
        "title": "别孙不害途中有怀", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "秋风依废寺，拥被听江声。", 
            "僧饭临朝绝，梵钟过午鸣。", 
            "片烟村树出，一雨板桥平。", 
            "赖得漆园叟，摇舟送我行。"
        ], 
        "title": "震泽 其一", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "烽过村村破，叩门我自憎。", 
            "平生不信佛，难后每逢僧。", 
            "野庙难寻火，深芦时吐灯。", 
            "小舟天黑夜，飘泊旁渔罾。"
        ], 
        "title": "震泽 其二", 
        "type": "律诗", 
        "yun": "蒸"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "辛苦南奔客，宵征寄野航。", 
            "作霜片雨住，过水一星长。", 
            "人语近溪灭，渔灯出浦藏。", 
            "前山闻有火，相戒勿鸣榔！"
        ], 
        "title": "夜渡", 
        "type": "律诗", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "万里双芒屩，千峰五尺藤。", 
            "水村朝听雨，山店夜留灯。", 
            "客病途中健，乡愁久后增。", 
            "平生不尽意，辛苦望南兴。"
        ], 
        "title": "睦州道上，示新安穆秀才修玄 其一", 
        "type": "律诗", 
        "yun": "蒸"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "屈指闽中路，瞻星去转赊。", 
            "古桥生石菌，细草结冰花。", 
            "绝岭惊人挂，空村怪鸟哗。", 
            "吞声是国恨，原不悔倾家！"
        ], 
        "title": "睦州道上，示新安穆秀才修玄 其二", 
        "type": "律诗", 
        "yun": "麻"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "落魄三衢市，风尘绝泪痕。", 
            "对人声尽变，怪我发犹存。", 
            "生死浑閒事，衣冠是圣恩。", 
            "吴江血已碧，犹是问王孙。"
        ], 
        "title": "衢州遇韦剑威", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "汾湖两绝句，一市共悲伤。", 
            "难后嗟零落，南来见表章。", 
            "黄泉谁寄慰！青史且输香。", 
            "属和篇篇好，吾将罢悼亡。"
        ], 
        "title": "酬朱润生", 
        "type": "律诗", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "去住凭神决，君侯鉴我诚。", 
            "如何今再问，不放与同行！", 
            "客路吾谁仗？他乡别太轻。", 
            "故人兹独往，惭愧远来情！"
        ], 
        "title": "送别穆修玄入大安关", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "海日埋荒雾，严关已放晨。", 
            "行随磨镜客，吟逐讽诗人。", 
            "堠草才经火，岩花误作春。", 
            "香灯明半岭，争拜五通神。"
        ], 
        "title": "同韦剑威、徐钦玉度仙霞关 其一", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "霞关今重地，度险客心惊。", 
            "戍废行人歇，楼荒野雀争。", 
            "残虹收鸟外，吼瀑断猿声。", 
            "过尽萧条路，将军驻浦城。"
        ], 
        "title": "同韦剑威、徐钦玉度仙霞关 其二", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "万里南奔意，趑趄赴阙初。", 
            "功臣营大内，边吏望乘舆。", 
            "建武元先改，澶渊诏似虚。", 
            "难馀饶涕泪，羞上贾生书！"
        ], 
        "title": "初达行在 其一", 
        "type": "律诗", 
        "yun": "鱼"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "叩阍书勿信，奇策是虚闻。", 
            "我遇出关将，还同霸上军。", 
            "吴民真望雨，胡骑尚连云。", 
            "莫倚溪山险，端居误圣君！"
        ], 
        "title": "初达行在 其二", 
        "type": "律诗", 
        "yun": "文"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "谁失方干意，愁吟动地哀！", 
            "言将蹈海去，怪我踏冰来。", 
            "威庙怒犹在，孝陵云不开。", 
            "伤心是庾信，白发被君催！"
        ], 
        "title": "酬方蕴修", 
        "type": "律诗", 
        "yun": "灰"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "同人不得意，旅食共荒台。", 
            "忽有寻梅兴，来衔司李杯。", 
            "官清衙吏懒，客散署门开。", 
            "独去然灯坐，羡予携手回。"
        ], 
        "title": "同鉴在、蕴修饮徐闇公司李署", 
        "type": "律诗", 
        "yun": "灰"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "吾怜徐孺子，亦是英雄人。", 
            "爱子殡江寺，故妻还海滨。", 
            "都无儿女泪，独有友朋亲。", 
            "愧我与同难，终年涕泗新！"
        ], 
        "title": "又示闇公", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "为诉吴民痛，终言家难婴。", 
            "君王重节义，匹妇有褒荣。", 
            "萤火光犹灿，鸿毛死未轻。", 
            "更怜诸烈妇，谁与更陈情！"
        ], 
        "title": "亡妇方氏得恤", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "廿年湖海士，一卧鬓华新。", 
            "雅好陈遵客，羞言原宪贫。", 
            "天涯离别夜，辇下病残身。", 
            "章、贡邮传便，毋难讯字频！"
        ], 
        "title": "饮陈道掌留别", 
        "type": "律诗", 
        "yun": "真"
    }, 
    {
        "author": "钱蕙纕", 
        "era": "清", 
        "subtype": null, 
        "text": [
            "凉飙日夜至，落叶满平原。", 
            "敷荣艳春节，萎脱馀秋根。", 
            "客心易感物，岂不思故园。", 
            "别离经万里，愁苦难具言。", 
            "昔为掌中珍，锦幄施华轩。", 
            "今作路旁草，稀逢雨露恩。", 
            "飘零每自惜，患害仍朝昏。", 
            "内养学玄豹，外术惭白猿。", 
            "湘江有馀恨，纨扇多愁怨。", 
            "黾勉修令德，迁延弭众冤。", 
            "归云拥昃日，昏鸟向林翻。", 
            "独立久延伫，忧伤谁与论。"
        ], 
        "title": "秋感", 
        "type": "古风", 
        "yun": "元"
    }, 
    {
        "author": "钱蕙纕", 
        "era": "清", 
        "subtype": null, 
        "text": [
            "遥夜不成寐，披襟坐前扉。", 
            "凉月下庭砌，北风吹罗帏。", 
            "花阴纷倚薄，潭影相含辉。", 
            "人幽境逾寂，心定无是非。", 
            "有衣聊自著，有笔聊自挥。", 
            "顾影即为伴，閒吟亦疗饥。", 
            "疏慵存我拙，傲慢任人诽。", 
            "失足良可悯，坚志谁能违。", 
            "盈满易倾覆，荣枯同所归。", 
            "迟明园径熟，浥露摘芳薇。"
        ], 
        "title": "夜坐", 
        "type": "古风", 
        "yun": "微"
    }, 
    {
        "author": "钱蕙纕", 
        "era": "清", 
        "subtype": null, 
        "text": [
            "江村时纵目，情景似瀼西。", 
            "地让群山曲，天临旷野低。", 
            "浮云连远树，飞瀑接前溪。", 
            "安得襄阳笔，摊笺一品题。"
        ], 
        "title": "江村", 
        "type": "古风", 
        "yun": "齐"
    }, 
    {
        "author": "钱蕙纕", 
        "era": "清", 
        "subtype": null, 
        "text": [
            "半生作宦世相违，隐退匆匆返旧扉。", 
            "一路云山都不带，满船惟载月明归。", 
            "西粤曾经宦辙驰，金陵住久岁频移。", 
            "归来自检行囊里，赢得钟山数首诗。"
        ], 
        "title": "或问翁归有所积否作诗答之", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "挟策艰难献帝阍，冀邀升斗赡朝昏。", 
            "那堪孤客天涯境，尽是双亲梦里魂。", 
            "刺眼寒花三次发，惊心白露九秋繁。", 
            "望乡时倚庭前树，冷雁哀笳满蓟门。"
        ], 
        "title": "留馆京师", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "高原原上暮横烟，辽海燕山路几千。", 
            "霜介树头催落叶，衣寒天畔未装绵。", 
            "砌蛩凄语深更月，风□寒敲欲曙天。", 
            "展转寸心摧已折，秋来终夜不成眠。"
        ], 
        "title": "旅情", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "衰草离披白露凉，草根蟋蟀近匡床。", 
            "支颐恍惚闻残□，欹枕迢遥到故乡。", 
            "悴貌入庐惊弟妹，高堂挥泪诘行藏。", 
            "一声梦断南归雁，月照寒窗秋夜长。"
        ], 
        "title": "病中秋夜梦归", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "万水千山信使稀，书传艰苦到边迟。", 
            "谩言绝粒真难拯，即便多金岂易赍。", 
            "目断武夷云起处，魂迷沙漠月沈时。", 
            "两乡怅望乾坤末，泪洒悲风总未知。"
        ], 
        "title": "接闽南富氏姊书", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "百年超识慕樵渔，牢落长随万卷书。", 
            "震世声名归艺苑，出尘踪迹寄僧庐。", 
            "黄沙蔽目燕山道，白草连天塞上居。", 
            "潦倒逢君应一醉，高楼呼酒雨晴初。"
        ], 
        "title": "酬屈北雄", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "久钦道范甫追随，旋送文旌出凤池。", 
            "易水沙清霜落后，燕台风急雁来时。", 
            "暮云遥忆孤村暝，晓露寒思匹马迟。", 
            "立雪心依归路杳，前途应见别离诗。"
        ], 
        "title": "代门人赵玉送前师夏晴江归里", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "高城吹角满江楼，楼上登临动客愁。", 
            "陵谷参差随去鸟，河山迢递任归舟。", 
            "凋零书剑谁青眼，缥缈乡关忆白头。", 
            "极目那堪风景暮，云峰天外写高秋。"
        ], 
        "title": "秋日登通州城楼", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "放眼城端万里分，雨馀苍翠涤尘氛。", 
            "霞飞峻岭晴烧石，天入澄波净浴云。", 
            "野树远连山色暝，清砧凄杂雁声闻。", 
            "蹉跎岁月成何事，空使归心望里殷。"
        ], 
        "title": "雨后复登通州城楼", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "西风吹雨过燕城，茂草芳丛踏已平。", 
            "介树严霜看未落，穿云归雁听无声。", 
            "碎琴久绝王门操，归梦长牵故国情。", 
            "此日高堂闻画角，遥知清泪为儿倾。"
        ], 
        "title": "初秋郊望", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "螴蜳心境日悬空，臧谷亡羊事总同。", 
            "书带草摧连夜雨，洛如花死一秋风。", 
            "屠龙有技虚成巧，澼絖微长亦建功。", 
            "翘首西溪明月下，芰荷衣对绿蓑翁。"
        ], 
        "title": "螴蜳", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "紫陌商飙扑面吹，天涯王粲倚楼悲。", 
            "凤城景物凋零日，龙塞冰霜酷烈时。", 
            "望子老亲情正切，傍人孤客梦空驰。", 
            "填胸羁绪何能遣，慷慨留君且赋诗。"
        ], 
        "title": "秋日与友人分得时字", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "月碾高天万象开，寒光清夜逼人来。", 
            "金盘玉露凝仙掌，沧海明珠结蚌胎。", 
            "顾兔养年空想像，嫦娥窃药久疑猜。", 
            "聊凭瓜果倾𨤍醁，一任乾坤有劫灰。"
        ], 
        "title": "中秋望月", 
        "type": "律诗", 
        "yun": "灰"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "薜萝窗下命如丝，翼鼓寒音字字悲。", 
            "花影扶疏风静夜，砧声断续月明时。", 
            "惊心顿觉宜归早，絮语如闻说岁迟。", 
            "潦倒羁人愁不寐，斗疑霜雪鬓边垂。"
        ], 
        "title": "蛩", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "纸田墨稼稔收难，时序催人岁复残。", 
            "压塞冻云含雪暗，失林孤雀堕风寒。", 
            "马融旧拥笙歌帐，薛令长吟苜蓿盘。", 
            "惭愧程门曾立雪，长安落魄笑儒冠。"
        ], 
        "title": "岁暮馆阿员外宅", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "凤城风鼓夜声悲，此日鸡栖无尽思。", 
            "豺祭空山驱虎豹，珠潜沧海抱龙螭。", 
            "金丸弹雀己轻用，腐鼠惊鹓却太疑。", 
            "乡国但能归款段，双柑斗酒听黄鹂。"
        ], 
        "title": "秋日与姜孝廉华圃赋感怀诗得鹂字", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "春日膏车逐塞尘，淹留京国复逢春。", 
            "惊看凤历开新岁，愁忆龙沙惜别辰。", 
            "树剪繁花虚焕彩，盘陈杂馔总成辛。", 
            "和风未布冰霜满，回首魂消潞水滨。"
        ], 
        "title": "都门立春", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "敢云才识出人群，羁滞愁心空自焚。", 
            "春色晓瞻天路迥，钟声遥隔帝城闻。", 
            "嗣宗谩洒穷途泪，贾谊能传治世文。", 
            "家望扶桑归路远，碧霄遮断海东云。"
        ], 
        "title": "留京教习", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "捧檄卢江空有愿，一身京国怅閒留。", 
            "彩衣未遂阶前舞，白发重增塞上愁。", 
            "碧草何心荣客径，黄莺底事唤晴洲。", 
            "百年马首终无角，出处频伤岁月流。"
        ], 
        "title": "春日书怀", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "碧霄云净树无烟，此日相思倍黯然。", 
            "好鸟有情皆唤侣，雄边不尽远连天。", 
            "排江画鹢催潮急，背郭哀笳向晚偏。", 
            "兄弟他乡如我问，生涯犹拥旧青毡。"
        ], 
        "title": "春晴郊望怀诸兄弟", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "蜗角深惭拔十名，长安旅食寄浮生。", 
            "曲成流水谁新赏，诗和寒窗忆旧盟。", 
            "日落暮云横远塞，春来朝雨暗边城。", 
            "何时归去重携手，点检清樽对月明。"
        ], 
        "title": "寄怀艾明德", 
        "type": "律诗", 
        "yun": "庚"
    }, 
    {
        "author": "钱蕙纕", 
        "era": "清", 
        "subtype": "五言绝句", 
        "text": [
            "江干诸姊妹，此夕正相思。", 
            "那信寒闺内，孤镫独赋诗。"
        ], 
        "title": "寒夜吟 其一", 
        "type": "绝句", 
        "yun": "支"
    }, 
    {
        "author": "钱蕙纕", 
        "era": "清", 
        "subtype": "五言绝句", 
        "text": [
            "天涯沦落久，能免怨离群。", 
            "赋尽伤心句，何由寄汝闻。"
        ], 
        "title": "寒夜吟 其二", 
        "type": "绝句", 
        "yun": "文"
    }, 
    {
        "author": "钱蕙纕", 
        "era": "清", 
        "subtype": "七言绝句", 
        "text": [
            "几回惆怅叹蛾眉，寂处深闺未有师。", 
            "但使一朝通妙义，不妨人唤女书痴。"
        ], 
        "title": "闺友戏呼余为女书痴偶成一绝聊以见志", 
        "type": "绝句", 
        "yun": "支"
    }, 
    {
        "author": "钱蕙纕", 
        "era": "清", 
        "subtype": "五言律诗", 
        "text": [
            "往事休重省，时来且自强。", 
            "男儿能作健，蓬筚亦辉光。", 
            "旅食风霜苦，离居岁月长。", 
            "傥成苏季志，惟望早还乡。"
        ], 
        "title": "送外之广陵", 
        "type": "律诗", 
        "yun": "阳"
    }, 
    {
        "author": "钱澧", 
        "era": "清", 
        "subtype": "七言绝句", 
        "text": [
            "脱木西风日夜飞，中庭月白见星稀。", 
            "琼楼高更知霜早，已进《豳风》问授衣。"
        ], 
        "title": "八月十七同徐镜秋望月", 
        "type": "绝句", 
        "yun": "微"
    }, 
    {
        "author": "钱澧", 
        "era": "清", 
        "subtype": "五言律诗", 
        "text": [
            "漳水冬犹浊，黎城晚更孤。", 
            "冻烟迷短景，积雪漫荒途。", 
            "衣薄烦人问，筋羸仗酒扶。", 
            "向来宵寐少，不恨树啼乌。"
        ], 
        "title": "蒋沟用壁间诗韵", 
        "type": "律诗", 
        "yun": "虞"
    }, 
    {
        "author": "钱澧", 
        "era": "清", 
        "subtype": "五言律诗", 
        "text": [
            "小筑成何岁，清尊共此时。", 
            "白鸥回露渚，黄蝶飏风枝。", 
            "凿智文章酷，全生畎亩宜。", 
            "几知麟阁画，空负鹿门期。"
        ], 
        "title": "过李氏饮", 
        "type": "律诗", 
        "yun": "支"
    }, 
    {
        "author": "钱澧", 
        "era": "清", 
        "subtype": "五言律诗", 
        "text": [
            "野寺秋花满，闲僧不出门。", 
            "修篁通别径，流水自前村。", 
            "瀹茗新瓷洁，焚香丈室温。", 
            "未堪留白首，聊得坐黄昏。"
        ], 
        "title": "野寺", 
        "type": "律诗", 
        "yun": "元"
    }, 
    {
        "author": "钱澧", 
        "era": "清", 
        "subtype": "七言律诗", 
        "text": [
            "半壁苍烟拥薜萝，江禽啼处晚船过。", 
            "树交危磴盘青霭，天纵飞楼纳白波。", 
            "夜不分明花气冷，春将狼藉雨声多。", 
            "愁中不暇耽幽兴，佳水佳山奈尔何。"
        ], 
        "title": "宿太华寺", 
        "type": "律诗", 
        "yun": "歌"
    }, 
    {
        "author": "钱澧", 
        "era": "清", 
        "subtype": "七言律诗", 
        "text": [
            "杨柳西风起暮涛，独将鞍马去江皋。", 
            "燕台客到黄花满，楚泽书回白雁高。", 
            "善药旧怜洴澼絖，繁声新度《郁轮袍》。", 
            "鸳鸯湖水多明月，知有愁心忆大刀。"
        ], 
        "title": "江南送客", 
        "type": "律诗", 
        "yun": "豪"
    }, 
    {
        "author": "钱澧", 
        "era": "清", 
        "subtype": "七言律诗", 
        "text": [
            "马鸣夜火戒征车，北出居庸去路余。", 
            "云势九边临塞惨，雪痕三月冒沙虚。", 
            "民耕断碛时登粟，官坐空衙或艺蔬。", 
            "隔面十年家万里，莫惊相视鬓斑如。"
        ], 
        "title": "送辅臣宗兄赴平鲁兼寄望峰", 
        "type": "律诗", 
        "yun": "鱼"
    }, 
    {
        "author": "钱澧", 
        "era": "清", 
        "subtype": "七言律诗", 
        "text": [
            "联舫已传逾大别，之官几日到随州。", 
            "故乡水没碧鸡市，客子风吟黄鹤楼。", 
            "岂有奇方能缩地，空凭素札一将愁。", 
            "镫昏墨淡雾遮眼，木落堂空霜在头。"
        ], 
        "title": "得万荔村王宜泉书", 
        "type": "律诗", 
        "yun": "尤"
    }, 
    {
        "author": "钱蘅生", 
        "era": "清", 
        "subtype": null, 
        "text": [
            "疏疏雨滴。", 
            "杨柳含春色。", 
            "小立空阶人语寂。", 
            "隐约谁家玉笛。", 
            "莺啼为报花红。", 
            "阑干十二玲珑。", 
            "几阵风吹帘动，卖花声过墙东。"
        ], 
        "title": "清平乐 春日", 
        "type": "词", 
        "yun": null
    }, 
    {
        "author": "钱蘅生", 
        "era": "清", 
        "subtype": null, 
        "text": [
            "空庭皓月娟娟白。虫声叫到三更急。", 
            "萧飒起西风。吹开帘一重。", 
            "倚栏心耿耿。窗外秋声并。", 
            "侬是怯寒人。风来先闭门。"
        ], 
        "title": "菩萨蛮 秋夜", 
        "type": "词", 
        "yun": null
    }, 
    {
        "author": "钱蘅生", 
        "era": "清", 
        "subtype": null, 
        "text": [
            "风散一天暑，夕照池塘隐。", 
            "淡淡蕊含香，娟娟花弄影。", 
            "鱼游水起波，蝶戏叶黏粉。", 
            "晚露滴新枝，莲房明月引。"
        ], 
        "title": "池荷", 
        "type": "古风", 
        "yun": null
    }, 
    {
        "author": "钱蘅生", 
        "era": "清", 
        "subtype": null, 
        "text": [
            "一钩挂云端，向夕光囧囧。", 
            "帘捲碧窗明，纤纤上高岭。", 
            "弯环似修眉，扫出春山影。", 
            "团圞待三五，朗照秋天迥。"
        ], 
        "title": "新月", 
        "type": "古风", 
        "yun": null
    }, 
    {
        "author": "钱蘅生", 
        "era": "清", 
        "subtype": "五言绝句", 
        "text": [
            "月上池塘冷，微波浸碧莲。", 
            "香风吹不断，凉意似秋天。"
        ], 
        "title": "池上纳凉", 
        "type": "绝句", 
        "yun": "先"
    }, 
    {
        "author": "钱蘅生", 
        "era": "清", 
        "subtype": "五言绝句", 
        "text": [
            "晓风帘自捲，春信占梅先。", 
            "腊蕊雪中破，清香小院前。"
        ], 
        "title": "腊梅", 
        "type": "绝句", 
        "yun": "先"
    }, 
    {
        "author": "钱蘅生", 
        "era": "清", 
        "subtype": "五言绝句", 
        "text": [
            "月移花影动，风送绣帘斜。", 
            "夜冷人声寂，萤火透碧纱。"
        ], 
        "title": "秋夜", 
        "type": "绝句", 
        "yun": "麻"
    }, 
    {
        "author": "钱蘅生", 
        "era": "清", 
        "subtype": "五言绝句", 
        "text": [
            "人静月轮高，月高人意消。", 
            "人邀月共语，人月两无聊。"
        ], 
        "title": "月夜（戊戌）", 
        "type": "绝句", 
        "yun": "萧"
    }, 
    {
        "author": "钱蘅生", 
        "era": "清", 
        "subtype": "五言绝句", 
        "text": [
            "临别翻无语，深闺静掩扉。", 
            "潇潇风雨夜，打点客中衣。"
        ], 
        "title": "送外（庚子）", 
        "type": "绝句", 
        "yun": "微"
    }, 
    {
        "author": "钱蘅生", 
        "era": "清", 
        "subtype": "五言绝句", 
        "text": [
            "不尽思亲泪，那堪又别离。", 
            "雁行分几处，何日慰相思。"
        ], 
        "title": "送吉卿三姊回梨花里（庚子）", 
        "type": "绝句", 
        "yun": "支"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "晚来小立向风前，细雨微风绝可怜。", 
            "疏放一枝浑似雪，湘帘月上影婵娟。"
        ], 
        "title": "茉莉花", 
        "type": "绝句", 
        "yun": "先"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "小窗避暑拂轻罗，静倚阑干凉意多。", 
            "好似团圞天上月，握中何处著嫦娥。"
        ], 
        "title": "团扇", 
        "type": "绝句", 
        "yun": "歌"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "避暑池亭抚玉琴，阶前一鹤卧松阴。", 
            "寻诗不把珠帘捲，只恐莲花笑苦吟。"
        ], 
        "title": "夏日", 
        "type": "绝句", 
        "yun": "侵"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "人静风微凉满天，一轮明月浸池莲。", 
            "倚栏玉露沾衣袖，遥听松间响石泉。"
        ], 
        "title": "夏夜玩月", 
        "type": "绝句", 
        "yun": "先"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "晚来独倚静生凉，隔却花光风送香。", 
            "竹影萧疏依录曲，赚他明月到回廊。"
        ], 
        "title": "咏阑干", 
        "type": "绝句", 
        "yun": "阳"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "小舟风送荡微波，女伴相携笑语和。", 
            "月照花开香满袖，折花低唱采莲歌。"
        ], 
        "title": "采莲曲", 
        "type": "绝句", 
        "yun": null
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "桃花如面染胭脂，秋水含情不语时。", 
            "一种风流谁写出，对人似欲诉相思。"
        ], 
        "title": "画美人", 
        "type": "绝句", 
        "yun": "支"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "窗前帘捲挹微凉，花放池塘露亦香。", 
            "晓色含清人寂寂，看花先我有鸳鸯。"
        ], 
        "title": "晓起看荷", 
        "type": "绝句", 
        "yun": "阳"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "风吹一叶报秋来，天送新凉云影开。", 
            "今夜月明光倍好，娟娟如水照池台。"
        ], 
        "title": "迎秋", 
        "type": "绝句", 
        "yun": "灰"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "凉雨初过蟋蟀鸣，梧桐落叶带风轻。", 
            "不知玉露沾衣袖，倚遍阑干句乍成。"
        ], 
        "title": "秋夜", 
        "type": "绝句", 
        "yun": "庚"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "露下天高三径秋，东篱花放满枝头。", 
            "西风吹急疏帘捲，人倚诗屏月射楼。"
        ], 
        "title": "菊花", 
        "type": "绝句", 
        "yun": "尤"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "玉箫吹彻画堂前，兰室生香笑并肩。", 
            "如此秋光良夜永，灯光红夺月华鲜。"
        ], 
        "title": "贺衡卿弟新婚三首 其一", 
        "type": "绝句", 
        "yun": "先"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "问字宵分莲漏迟，新声唱出合欢词。", 
            "明朝厨下羹汤作，姊妹同看洗手时。"
        ], 
        "title": "贺衡卿弟新婚三首 其二", 
        "type": "绝句", 
        "yun": "支"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "隔篱犹记听经时，雏凤于今韵渐清。", 
            "从此挑灯人伴读，窗前赓和是书声。"
        ], 
        "title": "贺衡卿弟新婚三首 其三", 
        "type": "绝句", 
        "yun": "庚"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "春雨丝丝润小庭，梅花初放柳含青。", 
            "嫩寒天气添衣否，一度相思午梦醒。"
        ], 
        "title": "寄梨花里吉卿三姊二首 其一", 
        "type": "绝句", 
        "yun": "青"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "盈盈一水怅离群，几日东风别绪纷。", 
            "斜揭绣帘鹦鹉语，暂抛针线为思君。"
        ], 
        "title": "寄梨花里吉卿三姊二首 其二", 
        "type": "绝句", 
        "yun": "文"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "隔帘粉蝶舞参差，树影低垂绿满池。", 
            "几阵微风书幌静，北窗高卧落花时。"
        ], 
        "title": "春日", 
        "type": "绝句", 
        "yun": "支"
    }, 
    {
        "author": "钱蘅生", 
        "era": "清", 
        "subtype": "五言律诗", 
        "text": [
            "帘捲湘波细，梧桐凉意生。", 
            "架存书几卷，地敞屋三楹。", 
            "石砌苔痕满，风窗竹影清。", 
            "回头问明月，应记主人情。"
        ], 
        "title": "舫斋感怀", 
        "type": "律诗", 
        "yun": "庚"
    }, 
    {
        "author": "钱蘅生", 
        "era": "清", 
        "subtype": "五言律诗", 
        "text": [
            "高树能遮暑，斜阳照绿阴。", 
            "阶前寒漠漠，庭下峭森森。", 
            "细雨清香散，微凉小院深。", 
            "风吹疏叶响，静坐听蝉吟。"
        ], 
        "title": "梧桐", 
        "type": "律诗", 
        "yun": "侵"
    }, 
    {
        "author": "钱蘅生", 
        "era": "清", 
        "subtype": "五言律诗", 
        "text": [
            "风送帘钩响，凉生枕簟清。", 
            "灯摇如一豆，梦醒正三更。", 
            "窗外萧萧雨，檐前滴滴声。", 
            "此时人语静，绕砌乱蛩鸣。"
        ], 
        "title": "秋夜听雨", 
        "type": "律诗", 
        "yun": "庚"
    }, 
    {
        "author": "钱蘅生", 
        "era": "清", 
        "subtype": "七言律诗", 
        "text": [
            "三载天涯各一方，今朝相见倍情长。", 
            "参差桐影消烦暑，断续荷香纳晚凉。", 
            "窗启微风清簟席，帘开明月浸衣裳。", 
            "夜深细语当年事，玉漏声声乐未央。"
        ], 
        "title": "喜伯姊自闽中归（庚寅）", 
        "type": "律诗", 
        "yun": "阳"
    }, 
    {
        "author": "阎尔梅", 
        "era": "清", 
        "subtype": "七言绝句", 
        "text": [
            "娄江桥畔采芙蓉，俯仰金华旧鼎钟。", 
            "怪道主人常避客，应惭无泪哭神宗。"
        ], 
        "title": "太仓过王文肃旧第", 
        "type": "绝句", 
        "yun": "冬"
    }, 
    {
        "author": "阎尔梅", 
        "era": "清", 
        "subtype": "七言绝句", 
        "text": [
            "子夜歌残玉树尘，江南花月变金鳞。", 
            "孤帆直挂沧洲去，不吊乌衣巷里人。"
        ], 
        "title": "太仓过王文肃旧第", 
        "type": "绝句", 
        "yun": "真"
    }, 
    {
        "author": "阎尔梅", 
        "era": "清", 
        "subtype": "七言绝句", 
        "text": [
            "早岁狂歌晚岁僧，名山赏过几千层。", 
            "沧桑风景随时幻，兀坐荒林对一灯。"
        ], 
        "title": "杏堆庄杂咏", 
        "type": "绝句", 
        "yun": "蒸"
    }, 
    {
        "author": "阎尔梅", 
        "era": "清", 
        "subtype": "五言律诗", 
        "text": [
            "君妇持家政，于归尔在前。", 
            "蕙兰题姓氏，荆布择姻缘。", 
            "正色常忠谏，平心每善全。", 
            "嗟乎真畏友，一夕径飘然。"
        ], 
        "title": "再哭樊氏", 
        "type": "律诗", 
        "yun": "先"
    }, 
    {
        "author": "阎尔梅", 
        "era": "清", 
        "subtype": "五言律诗", 
        "text": [
            "板屋隐松颠，高栖遂有年。", 
            "逢人无姓字，留客是山川。", 
            "厓冱千寻雪，峰开十丈莲。", 
            "乍登奇绝处，搔首问青天。"
        ], 
        "title": "题岫云羽士阁", 
        "type": "律诗", 
        "yun": "先"
    }, 
    {
        "author": "阎尔梅", 
        "era": "清", 
        "subtype": "五言律诗", 
        "text": [
            "幽居宾客谢，门设乃常关。", 
            "秋雁云中阵，春莺画里山。", 
            "竹移新雨后，花落乱流间。", 
            "不解时人好，柯枰共我闲。"
        ], 
        "title": "山庄", 
        "type": "律诗", 
        "yun": "删"
    }, 
    {
        "author": "阎尔梅", 
        "era": "清", 
        "subtype": "七言律诗", 
        "text": [
            "繁华速老是春天，花极浓时落更先。", 
            "遁野有情看拾翠，封侯无相写凌烟。", 
            "心悲晚景歌皆痛，士遇奇才恨亦怜。", 
            "我去君留仍暂事，成功者退记他年。"
        ], 
        "title": "戊申人日", 
        "type": "律诗", 
        "yun": "先"
    }, 
    {
        "author": "阎尔梅", 
        "era": "清", 
        "subtype": "七言律诗", 
        "text": [
            "万里风闻海上兵，江南消息未分明。", 
            "行藏唯恐惭师友，离乱无因问死生。", 
            "再返皋桥迷旧庑，重逢市倅失真名。", 
            "潜踪直入趺堂拜，错愕相看忾一声。"
        ], 
        "title": "访姚文初于绛趺堂，遂哭现闻师", 
        "type": "律诗", 
        "yun": "庚"
    }, 
    {
        "author": "阎尔梅", 
        "era": "清", 
        "subtype": "七言律诗", 
        "text": [
            "武昌城下竞舟时，恰好相逢正则祠。", 
            "阻暑聊为无赖饮，游山喜作不情诗。", 
            "甘陵自昔多君子，江夏于今诵小儿。", 
            "北去有人如问我，但云僧矣尚须眉。"
        ], 
        "title": "孟传是携其长郎北游，余于九江遇之喜赠", 
        "type": "律诗", 
        "yun": "支"
    }, 
    {
        "author": "阎尔梅", 
        "era": "清", 
        "subtype": "七言律诗", 
        "text": [
            "四野红霜牧笛愁，悲风蹈厉卷河流。", 
            "高阳里在无人醉，广武坟凋几树秋。", 
            "作客长眠芦絮榻，寻僧闲坐菊花楼。", 
            "田家不解神何氏，操一豚蹄祝满篝。"
        ], 
        "title": "游高阳里", 
        "type": "律诗", 
        "yun": "尤"
    }, 
    {
        "author": "阎尔梅", 
        "era": "清", 
        "subtype": "七言律诗", 
        "text": [
            "万死余生守敝籯，母将休咎质君平。", 
            "家移橘子枰中住，人在梅花市里行。", 
            "别有衣冠非近见，疑传踪迹故难明。", 
            "天高雁渡留空响，迟和阶前落叶声。"
        ], 
        "title": "答龚孝升", 
        "type": "律诗", 
        "yun": "庚"
    }, 
    {
        "author": "阎尔梅", 
        "era": "清", 
        "subtype": "七言律诗", 
        "text": [
            "雁后花前七日春，晴宵围坐百禽茵。", 
            "向平犹未完婚嫁，贾谊徒能说鬼神。", 
            "遍考名山多得意，覃思佳句必惊人。", 
            "朝来闻道修《明史》，洪武元年纪戊申。"
        ], 
        "title": "戊申人日孝升招饮与周鄮山陆冰修朱锡鬯纪伯紫分韵", 
        "type": "律诗", 
        "yun": "真"
    }, 
    {
        "author": "阎尔梅", 
        "era": "清", 
        "subtype": "七言律诗", 
        "text": [
            "晋王辽主会云中，遗迹沙南石井东。", 
            "在昔战场成遇礼，于今兵气满寒空。", 
            "地高天近星辰大，春少秋多草木穷。", 
            "白豹黄狼随处猎，桑乾叠浪鼓西风。"
        ], 
        "title": "云中东城怀古", 
        "type": "律诗", 
        "yun": "东"
    }, 
    {
        "author": "阎尔梅", 
        "era": "清", 
        "subtype": "七言律诗", 
        "text": [
            "绛云楼外凿山池，剪烛春宵念夕时。", 
            "鼎甲高题神庙榜，先朝列刻党人碑。", 
            "邵侯无奈称瓜叟，沈令何言答妓师。", 
            "大节当年轻错过，闲中提说不胜悲。"
        ], 
        "title": "钱牧斋招饮池亭", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "潦到文场二十秋，难馀偶被药宠收。", 
            "朝廷多故官难择，科举成名志已休！", 
            "小草愧虚知己望，铅刀妄拟圣恩酬。", 
            "即今匹马青烽外，惭负先生绛帐留！"
        ], 
        "title": "奉别朱文园先生入虔", 
        "type": "古风", 
        "yun": "尤"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "张将军、张将军，身长七尺面如银。", 
            "裲裆绣髯蛮靴窄，于阗腰带方麒麟。", 
            "登坛年才二十春，号令三军若鬼神。", 
            "霜戈雪戟貔虎队，角声三绝寂无人。", 
            "旌旗展动开八门，青龙朱雀五方分。", 
            "五方壁立人如植，匹马周巡不起尘。", 
            "红旗一点兵纷纷，有若风起旋秋云。", 
            "东西羽毛倏改色，蛇鸟变化一时新。", 
            "此是鸳鸯阵，忽成鹅鹳群。", 
            "颐指目动列校奔，将军据地声不闻。", 
            "鼓声既绝金钲鸣，阵色次第收霞纹。", 
            "张将军，良苦辛！", 
            "棘门、灞上久儿戏，中原坐视沧海沦。", 
            "子有纪律兵必精，为我出兵收两京！", 
            "关内耀兵有诸君，子奏云台第一勋！"
        ], 
        "title": "张将军蒐乘歌", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "石牛驿破存两楹，鸟雀满地无人声。", 
            "客子入门风淅淅，停车下马不得行。", 
            "隔墙叫怒如哮虎，银铛锁吏出废堵。", 
            "鞭笞乱下冤不闻，良久叩头诉其苦。", 
            "自从江、楚纷用兵，分符秉钺输蹄横。", 
            "已愁宾客多需索，更苦刁阉难逢迎。", 
            "朝啼卖女夕卖妇，饥肤戕毁复何有！", 
            "供顿王官职所当，白板公卿费奔走。", 
            "昨日负薪者竖儒，挽牛入关窃上书。", 
            "此辈宁有安刘计，今来驰驿事恣睢。", 
            "官家但识遣使臣，那知驿吏多苦辛！", 
            "朝廷克敌须庙算，岂在多用虚言人！"
        ], 
        "title": "石牛驿（在汀州宁化县）", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "母声求子妻求夫，雨中藉藉走且呼。", 
            "沙边老人叩头诉，言是四营兵过城东隅。", 
            "四营萑苻小盗贼，窜伏溪洞逃天诛。", 
            "自下黄纸招降诏，召集乡里千百俱。", 
            "昔掠村野不近郛，今移全营逼通都。", 
            "又闻受抚不受约，白昼带刀街头趋。", 
            "街头公然掠小儿，劫夺不与盗贼殊。", 
            "满郊耕牛脯作饭，官家秋来宁蠲租！", 
            "往时交战被我俘，今名「激叛」罹罪辜。", 
            "梅林截渡不放过，室庐遭毁人遭屠。", 
            "谁为朝廷画此策，云欲招抚收两湖？", 
            "此辈小丑何足战，徒虐乡里荣其躯！", 
            "老人不必涕交须，绿林青犊古来用，功成不扰理所无！", 
            "尔不闻诏书久悬晋贤爵，乘舆早晚跸洪都？", 
            "尔诉所痛何区区！"
        ], 
        "title": "沙边老人行", 
        "type": "古风", 
        "yun": "虞"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "北风吼江江怒旋，巨舰山齐万锁连。", 
            "牙旗百丈飏天半，相公秉钺坐楼船。", 
            "楼船鹢首排霜戟，吹铙击鼓辕门辟。", 
            "裘带逍遥如意閒，顾盼神明髭半白。", 
            "相公年才四十强，当时对策擅明光。", 
            "集贤学士争辟易，上书请缨何慨慷！", 
            "子云嗜奇羞节义，伯起强项愧文章。", 
            "渔阳马尘飞左右，十二城郭尽拱手。", 
            "褒衣大颡奋袖呼，吉安夜复临江走。", 
            "捷奏灵武叹奇勋，黄麻诏下五华云。", 
            "锋车屡趣不肯入，仍请节钺领三军。", 
            "敕兼将相三军喜，相公终岁楼船里。", 
            "呱呱幼子托门人，爱妾山中饥冻死！", 
            "家信从来不敢传，秋灯霜鬓独筹边。", 
            "暇时自写铙歌曲，鸾翔凤翥势翩跹。", 
            "如今幂府无成策，望公开阁延奇客！", 
            "如今诸将有先声，望公勿用绿林兵！", 
            "楼船一出恢江国，直下石头收旧京！"
        ], 
        "title": "楼船行，赠杨清江相公", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "杨子流三吴，烟尘罹家患。", 
            "泛海入闽来，涕泣授给谏。", 
            "衔诏赴荆南，憔悴衣履绽。", 
            "何意章、贡烽，竟阻衡阳雁！", 
            "攘袂誓登陴，甲冑亲自擐。", 
            "壮士勇为鼓，戎器徐亦办。", 
            "屡战摧敌锋，咬指西山瞷。", 
            "守将弃城奔，保障属游宦。", 
            "乃知将军印，古来书生绾！"
        ], 
        "title": "赠杨幼于给谏", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "中庭有佳树，两鸟鸣高枝。", 
            "毛羽既相类，声音亦参差。", 
            "摇尾踯躅鸟心乐，刘生听之心伤悲。", 
            "刘生关西游侠子，兄为中丞弟御史。", 
            "中丞开府亲握兵，生也谢病卧虔城。", 
            "渔阳马飞章贡城，胡兵百战汉兵新。", 
            "江右诸将少节制，廉颇空思用赵人！", 
            "鼓声才接列校奔，按剑独有中丞存。", 
            "楚师乘胜得知武，宋人弃甲失华元。", 
            "朝廷是非竟安在，守城论功战者罪。", 
            "赐印益令逃将骄，蠲躯徒使英雄悔！", 
            "刘生、刘生哭勿哀，友恭自是天性胎。", 
            "泣血常知寝处湿，上书屡为时相猜！", 
            "尔不闻信国被擒航海脱，李广遭缚夺马回？", 
            "忠孝自获神明助，中丞不死突围来！"
        ], 
        "title": "鹡鸰行，赠刘客生", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "吾家有仲文，风流擅文赋。", 
            "横被党人名，钩校同我锢。", 
            "吴江举义师，竟被楼船误。", 
            "脱身西入关，上书蒙奇遇。", 
            "片言赐豸冠，宰相苦见妒。", 
            "吾兄勇报恩，有怀无不吐。", 
            "会稽初入国，冀马方东渡。", 
            "恤邻宜见哀，况乃唇齿傅！", 
            "如何元子诞，封爵遍𩎠䪒。", 
            "称觞拜新恩，举朝懵不寤？", 
            "一疏破迷群，遂使主人惧。", 
            "谏章满皂囊，兹当推独步。"
        ], 
        "title": "读开少御史谏章漫书", 
        "type": "古风", 
        "yun": "遇"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "中兴圣人重文墨，取士耻循旧资格。", 
            "上书召对无奇才，储贤有馆空自开。", 
            "庭试诸生本故事，亲拔明经称萃士。", 
            "木天教习随庶常，梧垣径授宠莫当。", 
            "传闻馆课兼风雅，可怜萃士无知者！", 
            "羽书已报东吴失，萃士初学调音律。", 
            "为语萃士学勿迟，关外需君退虏诗！"
        ], 
        "title": "萃士歌", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "行宫门外人纷纷，争传看杀陈将军。", 
            "郑家勋侯上殿救，天子两耳塞不闻。", 
            "天子英明文且武，勋侯难挽雷霆怒。", 
            "必罚用惩东向心，伤恩岂顾北道主。", 
            "自从登极行天诛，西市骈首阿大夫。", 
            "今年二竖冒官职，即时赐死冤谁呼！", 
            "从来乱国用重典，将军观望那得免！", 
            "君不见郑家出抱将军尸，颈血淋漓亲为吮？"
        ], 
        "title": "陈将军", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "当今天子高皇孙，鲁国同是至亲藩。", 
            "改元本非利天下，域内原宜奉一尊。", 
            "越东君臣殊可笑，誓死不开登极诏。", 
            "天子洒笔亲致书，相期先谒高皇庙！", 
            "闽中恃越为藩篱，如今越破闽亦危。", 
            "往时纷争不足论，与国既失应同悲！", 
            "昨夜室中诞元子，通侯鹊印何累累！", 
            "中兴所重在边疆，恩泽滥冒同烂羊。", 
            "唇亡齿寒古所忌，君不闻元子之诞唇先亡？"
        ], 
        "title": "越东破", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "大运岂遽非，哲人遂云徂！", 
            "我见谋国臣，太息无良图！", 
            "岂意匹马来，开门纵长驱。", 
            "争降何纷然，常恐后至诛！", 
            "贤哉二千石，从容捐厥躯！", 
            "夫子庄而简，薄官初剖符。", 
            "不谓贞松姿，临难表所殊！", 
            "独湔嵇绍血，莫污温序须。", 
            "我生既已幸，我志宁可渝！", 
            "乘舆咫尺间，岂复辞崎岖！", 
            "回脰望延津，吁嗟烈丈夫！"
        ], 
        "title": "贡川闻王郡伯死，为位哭之", 
        "type": "古风", 
        "yun": "虞"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "广文先生老且贤，角巾已破乌皮穿。", 
            "执板折腰殊不谙，见人木强无周旋。", 
            "盘桓苜蓿风尘陡，招降使者声如吼。", 
            "箕踞学宫召诸生，问渠广文不开口。", 
            "振袖大骂杯掷空，区区头颅复何有！", 
            "宣圣昔却莱夷戈，子羔肯由狗窦走？", 
            "君不闻鬷蔑一语叔向倾，毛遂捧槃平原惊？", 
            "丈夫意气临危见，岂在人貌与荣名！"
        ], 
        "title": "广文歌", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "南山有猛虎，端坐岩穴间。", 
            "南山石齿齿，岩穴谁跻攀！", 
            "世人未睹爪牙利，惊传猛虎色斑斑。", 
            "五陵少年素趫捷，见虎不出知虎怯。", 
            "腰弓插羽鞲苍鹰，凌冬却上南山猎。", 
            "玄猿青兕蹴踏平，虎昔无迹今无穴。", 
            "苍苍落日满山谷，欲行取虎畏虎伏。", 
            "牵羊为牲犬豕随，前往虎穴饲虎饥。", 
            "虎饥求食出何急，少年一麾生致之。", 
            "嗟哉虎何痴！", 
            "蛟龙勿失江湖波，虎豹势在深山阿。", 
            "深山盘盘守尔拙，少年趫捷奈尔何！"
        ], 
        "title": "痴虎行", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "烟冥冥，雨啾啾，黄昏鬼火遍城头。", 
            "行人白昼不敢过，问之乃是昔虔州。", 
            "虔州地形控江、楚，关税兼通闽、越贾。", 
            "船上珍珠不值钱，城中养女能歌舞。", 
            "闾阎扑地楼插天，家家日暮喧笙鼓。", 
            "渔阳白马动地来，中原十城九城开。", 
            "吉安已破皂口失，孤城水上空崔嵬！", 
            "铁骑连山风雨集，炮火塌天城不摧。", 
            "城头壮士不畏死，夜半缒城砍敌垒。", 
            "腰间夺得乌孙刀，背上插来白羽矢。", 
            "紫髯将军不敢逼，立马西山时咋指。", 
            "城悬粮绝无援兵，四面尽是吹笳声。", 
            "初犹食马后食人，登楼击鼓鼓不鸣。", 
            "朔风吹雪酒盏大，守陴人病三日饿。", 
            "遥见营火渡河来，一半传更一半卧。", 
            "兵声暗绝风雨声，五更未醒虔州破。", 
            "闭城刈人人莫逃，马前血溅成波涛。", 
            "朱颜宛转填眢井，白骨撑拄无空壕！", 
            "自从司马誓城守，老弱登陴谁敢走！", 
            "清江、龙泉居上游，突围入城今在否？", 
            "诸君磊落忠义人，死去名节千秋新。", 
            "可怜虔州十万户，日暮飞作沙与尘！"
        ], 
        "title": "虔州行", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "太宰四朝遗，清风三十载。", 
            "一秉南渡铨，期月遂得罪。", 
            "既遭党人摈，还嗟国事殆。", 
            "虏至阖城奔，公也入城待。", 
            "所耻临难免，庶无见危悔。", 
            "衣冠殉家庙，十日颜不改。", 
            "忠义及仆夫，哀歌动横海。", 
            "谁谓伯道孤？神明故长在！"
        ], 
        "title": "哀江南 其一", 
        "type": "古风", 
        "yun": "贿"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "天下刘夫子，节义岂所论！", 
            "直道朝廷黜，绝学海内奔。", 
            "东南人才薮，贤者游其门。", 
            "绝粒殉国难，七日息犹存。", 
            "王生本高足，振袖赴清源。", 
            "上书促夫子，先期于九原。", 
            "三叹亦殒命，无愧知己言。", 
            "王生义诚烈，夫子道益尊！"
        ], 
        "title": "哀江南 其二", 
        "type": "古风", 
        "yun": "元"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "詹事秀吴阊，扁舟拂袖早。", 
            "诗酒怡良朋，丝竹娱遐抱。", 
            "如何峰、泖间，不问入山道！", 
            "胡尘渡江昏，姱修闭门保。", 
            "辫发号国门，洁身赴池岛。", 
            "腥风虽满城，沈沙独皓皓。", 
            "人生足荣名，得死乃为宝。"
        ], 
        "title": "哀江南 其三", 
        "type": "古风", 
        "yun": "皓"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "侯公薄仕宦，闭户天伦笃。", 
            "介弟振南金，令子森昆玉。", 
            "桃李遍江城，文章化风俗。", 
            "狄氛一朝狂，名德苦见辱。", 
            "仗节哲人先，象贤清白续。", 
            "宁为芝兰摧，不同萧艾蓐。", 
            "阖户以成仁，孤忠向谁告！"
        ], 
        "title": "哀江南 其四", 
        "type": "古风", 
        "yun": "沃"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "磊落祁中丞，骨鲠豪强避。", 
            "謇谔西台简，澄清东吴辔。", 
            "东吴借开府，苦被党人忌。", 
            "解组渡钱唐，胡马长驱至。", 
            "膻氛虽未侵，洁身早为智。", 
            "儿女空攀号，莫慰哲人意。", 
            "浩浩托身澜，乘间乃得遂。", 
            "袍笏俨平生，真气犹高视。"
        ], 
        "title": "哀江南 其五", 
        "type": "古风", 
        "yun": "寘"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "学士好禅定，报国亦讲武。", 
            "木天请缨出，志抗城下虏。", 
            "厥功虽不成，天子髀尝拊。", 
            "归田颇寓兵，还遭绛灌怒。", 
            "义旗倡天都，严关飞鸟阻。", 
            "一呼百万饷，侠哉新安贾。", 
            "奸人半夜回，公志竟中沮。", 
            "可怜江文学，奋身赴死所！", 
            "大义激孤忠，肯为甘言取！", 
            "一死报里人，不负平生许。"
        ], 
        "title": "哀江南 其六", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "考功人伦表，名德冠东南。", 
            "物望被钩校，时议早抽簪。", 
            "潜居泖水滨，轩户临清潭。", 
            "与我开轩坐，羡此碧于蓝。", 
            "曰予效怀沙，魂魄亮所甘！", 
            "秋风马嘶急，斯言果不惭。", 
            "贞白贻千秋，泖波同湛湛。"
        ], 
        "title": "哀江南 其七", 
        "type": "古风", 
        "yun": "覃"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "吏部武肃裔，通籍甫弱冠。", 
            "请养旋居庐，风雅窥周、汉。", 
            "岂意永嘉徒，顿召戎狄乱！", 
            "家世荷深恩，誓与国同难。", 
            "破产壮士归，努力相国赞！", 
            "诸将非战才，财匮师亦散！", 
            "独有三儒生，对泣汾湖畔。", 
            "田税蠲勿收，家书烧不看。", 
            "震泽仓卒行，死生顷刻判！", 
            "我来号其尸，从容出湍澜。", 
            "小竖死持裾，截流随登岸。", 
            "市人相聚观，啧啧发长叹！"
        ], 
        "title": "哀江南 其八", 
        "type": "古风", 
        "yun": "翰"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "职方雅学武，临敌辄身先。", 
            "芦中伏犀甲，时时夺戈船。", 
            "大运既以非，孤军岂独全！", 
            "阖门罹锋刃，栖身穷山巅。", 
            "如何同袍友，机阱构宾筵！", 
            "所悲壮志尽，宁惜一躯捐！", 
            "亦有孙公子，帷幄共周旋。", 
            "事败誓同归，难至耻苟全。", 
            "面数负恩酋，言之罪通天。", 
            "义气两无负，哀哉此二贤！", 
            "昔有卢司马，才气当代雄。", 
            "身骑生力驹，手挽五石弓。", 
            "群贼奉首窜，命在破竹中。", 
            "朝廷用不专，草草殒厥躬。", 
            "介弟早登第，毅然哲兄风。", 
            "弃家阳羡山，树帜太湖东。", 
            "跃马亲搏战，斩获屡建功。", 
            "马疲兵亦散，大命乃遽终！", 
            "可怜司马家，一门著双忠。", 
            "兄弟死国难，信与二颜同！"
        ], 
        "title": "哀江南 其九", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "我昔游钱塘，缟纻何缤纷。", 
            "大行赋豪气，顾盼凌青云！", 
            "呜呼钱塘破，抗义无一闻！", 
            "吾子先几决，超然绝尘氛。", 
            "临决亦有约，一死真伪分。", 
            "贤偶殉所天，闺阁同清芬。", 
            "哲兄奉寡母，抚尸悲且欣。", 
            "闭门养亲志，饥寒甘卖文。", 
            "卓哉此二陆，机、云安足云！"
        ], 
        "title": "哀江南 其十", 
        "type": "古风", 
        "yun": "文"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "黄子气萧瑟，颇悟微言旨。", 
            "举业冠本朝，先辈谁可比！", 
            "一第归著书，十年期读史。", 
            "痛绝鼎湖髯，南渡徵不起！", 
            "虏氛暗吴来，义旗空复指。", 
            "侯氏何多仁，慷慨同日死！", 
            "难弟亦捐躯，与子成连理。", 
            "为谢经术儒，通经固如此！"
        ], 
        "title": "哀江南 其十一", 
        "type": "古风", 
        "yun": "纸"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "我闻章孝廉，罗源政不朽。", 
            "簿书终日烦，琴书尚在手。", 
            "去县三年馀，清风今满口。", 
            "里居自乘城，胡来通国走。", 
            "登陴者何人，一死誓所守！", 
            "端坐待兵加，临锋引颈受。", 
            "微躯许桑梓，吁嗟竟不负！"
        ], 
        "title": "哀江南 其十二", 
        "type": "古风", 
        "yun": "有"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "顾侯尹钱塘，才气素英果。", 
            "骄虏渡吴江，誓往邀其惰。", 
            "中丞已郊迎，欲袒谁当左！", 
            "妻孥笑指波，版籍泣投火。", 
            "两膝屈不得，踞向穷庐坐。", 
            "举幡士女号，请元门人裹。", 
            "拜舞迎阶墀，独行庶不颇！"
        ], 
        "title": "哀江南 其十三", 
        "type": "古风", 
        "yun": "哿"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "孝廉素游侠，六艺兼文武。", 
            "楼船驻太湖，敌至骤风雨。", 
            "髵䰄满船头，羽箭大如柱。", 
            "壮哉葛孝廉，一呼双睛努。", 
            "手刃四、五人，群胡舌为吐。", 
            "力尽乃自刭，既殁有馀怒。", 
            "埋骨秋草中。", 
            "千年长不腐！"
        ], 
        "title": "哀江南 其十四", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "节义遍江东，皖人殊可丑。", 
            "岂知刘广文，临难竟不苟！", 
            "捧檄署泾县，胡来誓死守。", 
            "城破何从容，赴井还携妇。", 
            "又闻周广文，敢战敌为走。", 
            "仓卒殒学宫，绝命刃在手。", 
            "拔刃手不开，殉之庶无负。", 
            "如何泾县亡，一时有二叟！"
        ], 
        "title": "哀江南 其十五", 
        "type": "古风", 
        "yun": "有"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "麻生伟须眉，顾盼肃孤高。", 
            "身长七尺馀，意气为人豪。", 
            "置酒召宗族，誓不污腥臊。", 
            "宗族数千人，一一勇带刀。", 
            "宣城城尽闭，泾溪将屡逃。", 
            "势去身见俘，衣冠赴市曹。", 
            "绝命咏诗篇，慷慨色无挠。", 
            "有志竟不成，吁嗟命所遭！"
        ], 
        "title": "哀江南 其十六", 
        "type": "古风", 
        "yun": "豪"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "吴王鸡坛雄，崛起树赤帜。", 
            "学术虽非淳，才气岸然异。", 
            "里人兴义兵，共推季子智。", 
            "攘臂事从戎，空拳当铁骑。", 
            "始愿岂捐躯，临危勇就义。", 
            "头颅姜竿悬，巾帻俨未坠！", 
            "生乎苦好名，一死庶无愧！"
        ], 
        "title": "哀江南 其十七", 
        "type": "古风", 
        "yun": "寘"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "新安初不守，仗节司李独。", 
            "岂意衔须人，近出乌程族！", 
            "妻女手自屠，终焉一剑伏。", 
            "脰断不肯殊，抉吭以瞑目。", 
            "尸听府吏裹，义动酋长哭！", 
            "昔闻潘生言，凛焉毛发肃。", 
            "我歌江南哀，哀绝为君续。"
        ], 
        "title": "哀江南 其十八", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "汉、唐中兴誇将业，司徒仿佛尚父同。", 
            "我朝诸将何寂寞，海内独数长沙公。", 
            "长沙僻处湖南郡，能修甲兵控江东。", 
            "此公忠勇不世出，谋略似有鬼神通。", 
            "武昌跋扈劫不得，倒流七日浮波中。", 
            "扶持阴蒙上帝力，应知炎祚非遽终。", 
            "绿林青犊势淘淘，旌旗十万渡江红。", 
            "单骑驰壁拊其背，叩头请死愿输忠。", 
            "荆、樊铜马百馀万，闻声纳款来趋风。", 
            "连城带甲跨江、汉，胡儿不敢南弯弓。", 
            "貂蝉铁券灵武锡，屡请天仗临元戎。", 
            "迟回竟使至尊误，乘舆莫返咸阳宫！", 
            "只臂再扶汉社稷，整顿湖湘驭群雄。", 
            "野人讹传焉足信，捷书狎至耳欲聋。", 
            "或言楼船下章、贡，浔阳千里尽艨艟。", 
            "又言杉关传檄上游定，铁骑莽莽八闽空。", 
            "我闻豫章诸将久思汉，昔在门下受恩隆。", 
            "蜡书阴结理宜有，江右郡县岂待攻！", 
            "古来童谣有天意，望公早出成大功！"
        ], 
        "title": "望长沙", 
        "type": "古风", 
        "yun": "东"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "蹻腾绿林雄，杀人何草草！", 
            "长技在掠夺，迅若疾风扫。", 
            "窟宅莲子峒，官军漏征讨。", 
            "今来张义旗，出入恣所扰。", 
            "得志倾巢来，卷地欲未饱。", 
            "已觉井邑空，转帐市廛小。", 
            "千队忽出城，沙飞城南道。", 
            "四郊无人居，田荒屋亦倒。", 
            "骨肉尽为俘，蹂躏何时了！", 
            "杀气瘦浮云，长戟阻飞鸟。", 
            "安得主帅明，散尔归田早！"
        ], 
        "title": "莲子峒", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "男儿不合生慨慷，皮骨欲尽项仅强。", 
            "游戏虎穴此危道，何苦锋刃相激昂！", 
            "万事转轴谁能料，褒衣大冠迂可笑。", 
            "昨日皂隶今乘舆，公然抗礼争容貌。", 
            "狺狺肝人盗蹠雄，堂堂杀气怪生风。", 
            "血肉淋漓罗几席，一言相失双睛红。", 
            "昨日语难瞋目久，霜刃霍霍掣在手。", 
            "从容理夺路人惊，鸡肋何心脱虎口！", 
            "归来返顾气转索，七尺相看何太薄！", 
            "男儿躯命有时轻，杆把隋珠浪抵鹊。"
        ], 
        "title": "不合行", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "沙县昔富盛，苦遭墨吏虐。", 
            "开门揖义兵，如何反驱掠！", 
            "银铛遍郊原，旌帜塞城郭。", 
            "谁怜富家儿，出门行带索。", 
            "富人何罪辜，累累马前缚！", 
            "大麦死沟塍，抱饥不得获。", 
            "贾贩乘朱幡，倡优充铃阁。", 
            "王侯递称尊，笙歌相间作。", 
            "戎马百田间，居者自云乐。", 
            "如彼鱼游鼎，如彼鳦巢幕。", 
            "欲谏反见嗤，哀哉泪潸落。"
        ], 
        "title": "哀哉行", 
        "type": "古风", 
        "yun": "药"
    }, 
    {
        "author": "阎咏", 
        "era": "清", 
        "subtype": "五言律诗", 
        "text": [
            "自笑臂鹰手，还为书榜人。", 
            "雕虫原小技，刻叶亦非春。", 
            "君故凌云笔，余今随路尘。", 
            "吾家所欣赏，倍与阿咸亲。"
        ], 
        "title": "寄顾山容学士", 
        "type": "律诗", 
        "yun": "真"
    }, 
    {
        "author": "阎若璩", 
        "era": "清", 
        "subtype": "五言律诗", 
        "text": [
            "垂白李昭阳，经秋忽报章。", 
            "焚余周石鼓，劫后汉灵光。", 
            "道大宁从阙，知深转觉伤。", 
            "何年荀氏子，御罢更登堂。"
        ], 
        "title": "镜月归余以先朝典故数事送难于令兄映碧先生先生以为闻所未闻有侨札之誉感赋一律敬寄", 
        "type": "律诗", 
        "yun": "阳"
    }, 
    {
        "author": "阎若璩", 
        "era": "清", 
        "subtype": "五言律诗", 
        "text": [
            "是夕雁初至，高斋秋气清。", 
            "筚门掩半启，萝径扫还成。", 
            "就案齐缃卷，临池涤玉觥。", 
            "已储下酒物，因见老人诚。"
        ], 
        "title": "待紫函", 
        "type": "律诗", 
        "yun": "庚"
    }, 
    {
        "author": "阎若璩", 
        "era": "清", 
        "subtype": "七言律诗", 
        "text": [
            "朝饮新丰酒未残，惊开捷径五云端。", 
            "侍臣自信无媒易，圣主应教有梦难。", 
            "手校银钩呈玉几，家沾仙馔出金盘。", 
            "人间止得赓歌迹，一德由来契若兰。"
        ], 
        "title": "寄赠高澹人舍人", 
        "type": "律诗", 
        "yun": "寒"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "入关魂未定，挟策更从军。", 
            "影去鹓鸾队，声迷鹅鹳群。", 
            "旌旗山雾避，铙吹海神闻。", 
            "聚米谈兵夜，边才合让君。"
        ], 
        "title": "同远生中丞入虔道上杂作 其一", 
        "type": "律诗", 
        "yun": "文"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "鹢首乘潮上，旗门映日飏。", 
            "家僮传画鼓，剑客挽牙樯。", 
            "星宿缠营火，鱼龙趁甲光。", 
            "晚来亲出射，夹岸列鸳鸯。"
        ], 
        "title": "同远生中丞入虔道上杂作 其二", 
        "type": "律诗", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "山深物候早，一路莽春声。", 
            "谷鸟迎人立，岩花问客名。", 
            "驿疲军使缓，县远戍灯明。", 
            "庙议忧江、楚，慇勤此路行。"
        ], 
        "title": "同远生中丞入虔道上杂作 其三", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "磨盾非吾事，看山似夙游。", 
            "笋舆千壑转，官路万松稠。", 
            "雾散溪声骤，鸟鸣新雨收。", 
            "无劳讯候吏，风物是汀州。"
        ], 
        "title": "同远生中丞入虔道上杂作 其四", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "虔州天下险，今见郁孤台。", 
            "甲仗排云出，戈船挟雨来。", 
            "戍楼旗尽变，驿路草新开。", 
            "军吏班声远，争知陆逊才。"
        ], 
        "title": "同远生中丞入虔道上杂作 其五", 
        "type": "律诗", 
        "yun": "灰"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "建瓴章、贡水，一雨两江通。", 
            "列舰冲潮乱，孤城听吼雄。", 
            "响高天上怒，波急月中红。", 
            "此际楼船发，乘风好奏功！"
        ], 
        "title": "江涨", 
        "type": "律诗", 
        "yun": "东"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "万里南奔客，捐躯已一年！", 
            "可怜遗稿在，犹荷故人编。", 
            "佳句风尘得，穷途意气偏。", 
            "平生文散尽，留取姓名传。"
        ], 
        "title": "客生梓石映昆遗稿成，属予为序。因题其后 其一", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "北阙上书罢，梦魂空入关！", 
            "正逢南渡日，羞厕进贤班。", 
            "童仆依人在，家乡望汝还。", 
            "江头殡旅榇，谁与返秦山！"
        ], 
        "title": "客生梓石映昆遗稿成，属予为序。因题其后 其二", 
        "type": "律诗", 
        "yun": "删"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "暂驻青骢马，虔州我近过。", 
            "大都堪将少，无取调兵多。", 
            "万幛缠西岭，孤城阻尺波。", 
            "诸军非百战，此去欲如何！"
        ], 
        "title": "会昌遇姚二存御史，与谈虔事", 
        "type": "律诗", 
        "yun": "歌"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "时事竟难论，秋来悔此行。", 
            "一官叨半刺，万乘倚孤城。", 
            "井邑声朝杂，关门火夜明。", 
            "知君悲海市，游戏笑狂生。"
        ], 
        "title": "延平寄客生、鉴在", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "钟报御门早，朝趋受命初。", 
            "府僚班苦后，天语听全疏。", 
            "庭宣迎驾表，帕覆出关书。", 
            "中使传烧却，君王度有馀。"
        ], 
        "title": "初见朝恭纪", 
        "type": "律诗", 
        "yun": "鱼"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "江潭新叶落，庾信迥添愁。", 
            "门掩千家雨，寒归万井秋。", 
            "戈船横浙水，铁骑绕虔州。", 
            "昨夜金章下，传封恩泽侯。"
        ], 
        "title": "延平书怀", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "不讯孙嵩久，疑君变姓还。", 
            "关门人渐至，死丧信初传。", 
            "血化空山火，魂依子夜鹃。", 
            "平生谈侠气，草草一躯捐！"
        ], 
        "title": "得孙克咸死难信 其一", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "怜君多绝艺，未乱喜从戎。", 
            "死夫人为戒，招来鬼尚雄。", 
            "老妻能咏絮，爱子善弯弓。", 
            "玉树同摇落，飘零何处风？"
        ], 
        "title": "得孙克咸死难信 其二", 
        "type": "律诗", 
        "yun": "东"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "回忆同游地，东门路可悲！", 
            "闺人传道蕴，天坏笑凝之。", 
            "兴在江湖短，情因儿女痴。", 
            "谢家兄弟好，几处哭新诗！"
        ], 
        "title": "得孙克咸死难信 其三", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "吴江同难后，闽、越各天奔。", 
            "巢卵悲予破，掌珠羡尔存。", 
            "两年重落魄，万里一游魂。", 
            "地下逢殇子，通家有旧恩。"
        ], 
        "title": "得孙克咸死难信 其四", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "半年庾信梦，消息竟全虚！", 
            "百粤应难去，双峰从此居。", 
            "也闻称正朔，何计觅乘舆！", 
            "羡尔云中翼，因风寄帛书。"
        ], 
        "title": "人来说岭南事，怅然述怀", 
        "type": "律诗", 
        "yun": "鱼"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "「不走」黄端伯，居然揖左贤。", 
            "忘生缘学佛，骂敌反称颠。", 
            "岂有头皮硬，还期心血溅！", 
            "帐前新辫发，可悔罪通天！"
        ], 
        "title": "南京六君咏 其一", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "回首钟山树，伤心计部书。", 
            "寝园闻渐废，宫殿早为墟。", 
            "即拟收京捷，还怜死国疏。", 
            "忠襄墓前柏，荣悴定何如！"
        ], 
        "title": "南京六君咏 其二", 
        "type": "律诗", 
        "yun": "鱼"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "颇闻张吏部，不减邓攸贫。", 
            "海内存清节，朝端累党人。", 
            "死生翻易决，同异底难泯！", 
            "雪涕鄘城令，千言状正新。"
        ], 
        "title": "南京六君咏 其三", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "铮铮杨御史，阉党共推君。", 
            "「要典」三朝据，同流一死分。", 
            "漫嗟遮锦被，转恨杂鸡群！", 
            "可信髯司马，投降最早闻。"
        ], 
        "title": "南京六君咏 其四", 
        "type": "律诗", 
        "yun": "文"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "传道城南乞，蓬头发正多。", 
            "羞他中国变，屡被市人呵。", 
            "入夜语还泣，沿街骂且歌。", 
            "沟渠绝粒死，此志是如何？"
        ], 
        "title": "南京六君咏 其五", 
        "type": "律诗", 
        "yun": "歌"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "痛哭桥边卒，临河羡独清。", 
            "世徼明主饩，肯荷敌人兵！", 
            "中国谁称帝，元勋竟献城！", 
            "可知徐久爵，尽室向燕行！"
        ], 
        "title": "南京六君咏 其六", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "龙眠君领袖，一第早飘零。", 
            "身命同磨蜴，诙谐本岁星。", 
            "姓名行屡变，医卜试偏灵。", 
            "菁峒穷栖处，哀吟谁与听！"
        ], 
        "title": "忆龙眠 其一", 
        "type": "律诗", 
        "yun": "青"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "短檠孤咏夜，憔悴忆方干。", 
            "族大辞人熟，身羸苦夏寒。", 
            "诗书经乱废，车马隔篱看。", 
            "故里田荒尽，悲君去住难。"
        ], 
        "title": "忆龙眠 其二", 
        "type": "律诗", 
        "yun": "寒"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "零落山中伴，艰难乱后身。", 
            "交游连党祸，亡命困风尘！", 
            "慎勿惭名父，惟宜养寡亲。", 
            "三都孤馆夜，风雨共何人？"
        ], 
        "title": "忆龙眠 其三", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "十年同出处，乱后数偏奇。", 
            "作吏君先达，从龙我后时。", 
            "艰难千里共，心迹两人知。", 
            "扈跸挥毫夜，雄文更忆谁！"
        ], 
        "title": "忆龙眠 其四", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "难馀谁共事，对酒忆刘生。", 
            "祸以交亲累，名因与党成。", 
            "举家啼海岸，四壁阻江城。", 
            "念尔同门友，殷勤乱后情。"
        ], 
        "title": "忆龙眠 其五", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "兵起收群盗，溪边夜可行。", 
            "泊舟秋草市，卖酒旧瓜棚。", 
            "远寨传鸡唱，中流乱马声。", 
            "渡头灯火绝，孤月坐来生。"
        ], 
        "title": "永安舟次", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "闽海春三度，何年此夜晴。", 
            "孤灯然客恨，片雨入乡情！", 
            "野庙求神语，空山见火行。", 
            "病馀眠不著，泪满晓钟声！"
        ], 
        "title": "元宵", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "三年两遇难，时势岂全非！", 
            "文物从今盛，坚贞自古稀。", 
            "几人辞马革，何处问乌衣？", 
            "血碧江南草，离离未可归！"
        ], 
        "title": "续哀 其一", 
        "type": "律诗", 
        "yun": "微"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "节义云间盛，陈登志更悲。", 
            "九旬存大母，五世得孤儿！", 
            "意气同人尽，株连一死迟。", 
            "虏廷无血溅，长啸逐鸱夷。"
        ], 
        "title": "续哀 其二", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "惆怅阊门路，鸡林手泽新。", 
            "不容汉处士，宁禁宋遗民！", 
            "道在乱离见，交从钩党亲。", 
            "可知名义重，还是旧同人！"
        ], 
        "title": "续哀 其三", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "昔岁疁城破，君家死丧多。", 
            "此心终不改，天意欲如何！", 
            "道貌冰壶映，佳儿玉树罗。", 
            "一时摧折尽，回首剧悲歌！"
        ], 
        "title": "续哀 其四", 
        "type": "律诗", 
        "yun": "歌"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "抗节钱塘令，湔衣血尚红。", 
            "宁知三载后，又著一门忠！", 
            "阖室容张俭，谁人释孔融！", 
            "夜台应不恨，吾道泣何穷！"
        ], 
        "title": "续哀 其五", 
        "type": "律诗", 
        "yun": "东"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "泉明闻又殒，不愧裹尸亲。", 
            "竟死忠臣绝，争传孝子真。", 
            "从容公就义，激烈尔成仁！", 
            "坐笑求生者，空劳涕泪频。"
        ], 
        "title": "续哀 其六", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "孺子渥洼种，早龄特好奇。", 
            "论年刑可免，取义死妨迟！", 
            "笑改夏侯色，羞称潘岳诗！", 
            "考功讵不祀，应有腹孤遗。"
        ], 
        "title": "续哀 其七", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "入暮刘公干，元戎奉指挥。", 
            "帐中机不密，海上约偏违！", 
            "祗怪人谋失，谁言天意非！", 
            "君看吴地败，江岭已全归。"
        ], 
        "title": "续哀 其八", 
        "type": "律诗", 
        "yun": "微"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "将军兵未散，何事欲捐生！", 
            "尽室沈沧海，单车指旧京。", 
            "衣冠老父泣，意气敌人惊。", 
            "西市风沙起，天心正不平！"
        ], 
        "title": "广哀 其一", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "七十犹倡义，谁能惜此生！", 
            "莫悲赍志殁，原不望功成。", 
            "诗咏游仙乐，死传坐化名。", 
            "争知尸解去，底用哭真卿！"
        ], 
        "title": "广哀 其二", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "中丞初战死，祠庙宛陵新。", 
            "谁窃王綝首！", 
            "还完重捷身，藁竿无不可，合葬亦随人。", 
            "近说忠魂附，家家祀作神。"
        ], 
        "title": "广哀 其三", 
        "type": "律诗", 
        "yun": null
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "报国詹公子，麾兵战不还。", 
            "空传云雾险，竟死大安关！", 
            "马忆长干瘦，衣怀京兆斑。", 
            "西溪双血泪，洒滴遍闽山。"
        ], 
        "title": "广哀 其四", 
        "type": "律诗", 
        "yun": "删"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "谁怜王录事，竟死婺州围！", 
            "抗节江东盛，殉城大吏稀！", 
            "坚持太守篆，还著幕僚绯。", 
            "一死南朝重，毋言职最微！"
        ], 
        "title": "广哀 其五", 
        "type": "律诗", 
        "yun": "微"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "华亭多节义，死丧及师儒。", 
            "题壁留谁看，升堂笑独迂！", 
            "特书「明命永」，果兆汉兴符。", 
            "正朔鬼神奉，忠魂得慰无？"
        ], 
        "title": "广哀 其六", 
        "type": "律诗", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "痴肠吴太学，国破早捐生！", 
            "莫听呼天诉，聊明报汉情。", 
            "鬼神应有恨，劫运恐难争！", 
            "近喜威灵见，南昌虏数惊。"
        ], 
        "title": "广哀 其七", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "抗节师儒事，坚贞似尔稀。", 
            "为纾雷泽难，竟著杲卿衣！", 
            "幽梦期当践，家书付未归。", 
            "三闾虚庙待，并祀志无违！"
        ], 
        "title": "广哀 其八", 
        "type": "律诗", 
        "yun": "微"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "吾乡吴季子，猿臂喜弯弓。", 
            "空有捐家志，莫抒报国忠！", 
            "泪沾三诏湿，梦拟七闽通。", 
            "莫笑龙眠弱，孙、吴算两雄！"
        ], 
        "title": "广哀 其九", 
        "type": "律诗", 
        "yun": "东"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "戴渊起陈墓，事败竟降胡。", 
            "谁信李陵志，真成伯约图！", 
            "汝惟拚一死，天欲祸三吴。", 
            "地下精灵聚，犹为厉鬼无？"
        ], 
        "title": "广哀 其十", 
        "type": "律诗", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "举国争披发，危冠尔独悲。", 
            "鱼虾皆马革，天地一鸱夷！", 
            "节义乡邦讳，姓名估客知。", 
            "会稽江上水，千里接鸠兹。"
        ], 
        "title": "广哀 其十一", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "留都兵散日，节帅几人亡！", 
            "祗怪南朝弱，犹怜蜀将强！", 
            "江山千载恨，清白一门香。", 
            "拟作招魂赋，遥投北固旁。"
        ], 
        "title": "广哀 其十二", 
        "type": "律诗", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "三年啼已罢，万里尔犹存。", 
            "把袖天涯梦，伤弓闽海魂！", 
            "语音乡国变，长大故人恩。", 
            "欢剧嗟苏武，还家乏子孙！"
        ], 
        "title": "到端州得儿法祖志慰 其一", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "丧乱今逢汝，艰难望尔贤！", 
            "毋烦谋鹤俸，便欲买渔船。", 
            "避难须贫贱，佣生只卷篇。", 
            "有儿扶几杖，恣意老江天！"
        ], 
        "title": "到端州得儿法祖志慰 其二", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "三年沦异域，一命重同官。", 
            "以我栖山苦，羡君渡海安！", 
            "图书随宦失，生死诉人难。", 
            "近奉新功令，休称两鬓完！"
        ], 
        "title": "酬汪辰初", 
        "type": "律诗", 
        "yun": "寒"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "海南城破日，殉难独雷州。", 
            "大节同时抗，孤忠一死优！", 
            "铅山家早破，蛮郡骨谁收？", 
            "知己恩难负，如君志已酬！"
        ], 
        "title": "哭费司理死难雷州（名长紞，铅山人）", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "间道延津出，生还意惘然！", 
            "雁行寻万里，虎穴足三年。", 
            "公道朝端少，威名蜀吏传。", 
            "惠连经岁至，芒屩竟空穿！"
        ], 
        "title": "寄开少（时按蜀未返）", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "故人天末宦，异地得通家。", 
            "草入郎官舍，山深刺史车。", 
            "庞眉烟际锁，双鬓瘴边华。", 
            "西送阿咸路，相思蛮树遮！"
        ], 
        "title": "送刘通候返黔，寄乃叔晋仲刺史都匀", 
        "type": "律诗", 
        "yun": "麻"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "衡门咫尺隔微波，乘兴朝来暮复过。", 
            "花觅深春诗句富，坐邀明月酒杯多。", 
            "别来佳会谁重续，想到同心欲浩歌。", 
            "我已风尘增旅困，故人消息近如何。"
        ], 
        "title": "寄蔡宗鲁", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "麻姑仙驭出昆崙，海上方蓬海市吞。", 
            "苍狗吠来天入梦，素娥奔去月消魂。", 
            "筳篿虽设灵氛远，椒醑空陈帝阙尊。", 
            "一自瑶池巡幸后，祇今飘泊有龙孙。"
        ], 
        "title": "巢大司寇书斋畅观名画索题长句", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "片帆曾访暮秋天，采药游踪去未还。", 
            "久步园林看竹罢，犹瞻云鹤向河边。", 
            "迷茫归棹愁中境，忽谩同舟梦里仙。", 
            "已判疏狂留信宿，平分风月入诗篇。"
        ], 
        "title": "重访范兰亭喜晤即同泛舟得天字（去秋曾访不遇）", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "天光水色两澄清，孤月含秋傍艇生。", 
            "逐浪千寻无定影，悬空中夜为谁明。", 
            "烟波不尽诗人意，云树偏多故国情。", 
            "画角又吹黄叶落，可堪千里咏残更。"
        ], 
        "title": "秋日偕诸友人舟中望月得更字", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "一夜枝头玉露浓，晓看花柳作秋容。", 
            "自伤燕市红尘客，空羡缑山白鹤峰。", 
            "张敏梦迷高惠路，退之云附孟郊龙。", 
            "寸心直可同千古，为忆君为岁暮松。"
        ], 
        "title": "秋日寄怀叶圣嘉", 
        "type": "律诗", 
        "yun": "冬"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "遐霄有愿畏摧颓，蛮触虚名却早灰。", 
            "花径只容明月到，松关唯见白云来。", 
            "误人圭组看笼鸟，避地衣冠傍钓台。", 
            "闻得罗浮寻旧约，不知亲折几枝梅。"
        ], 
        "title": "范兰亭索赠限梅岑送潘问奇原韵（兰亭好道术） 其一", 
        "type": "律诗", 
        "yun": "灰"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "林园寂历绕烟洲，岸帻披襟出世求。", 
            "苍竹吟风栖老鹤，玉箫吹月下高楼。", 
            "人间谁是青云侣，天上空怀紫府游。", 
            "自我溪山乘逸兴，应抛丹鼎共渔舟。"
        ], 
        "title": "范兰亭索赠限梅岑送潘问奇原韵（兰亭好道术） 其二", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "临流背郭结精庐，十顷良田及雨锄。", 
            "晓簟侵云无俗梦，夜杯入馔有佳鱼。", 
            "香风石鼎烹梅蕊，明月蕉窗读道书。", 
            "何事閒中不可乐，一邱一壑尽扶舆。"
        ], 
        "title": "范兰亭索赠限梅岑送潘问奇原韵（兰亭好道术） 其三", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "纳纳乾坤任尔狂，搜罗今古入奚囊。", 
            "千峰翠涤三秋雨，孤鹤长鸣万仞冈。", 
            "乍听霓裳歌月殿，忽惊沧海走风樯。", 
            "纵横六合谁同调，杯酒多君许细商。"
        ], 
        "title": "范兰亭索赠限梅岑送潘问奇原韵（兰亭好道术） 其四", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "堂堂祖烈旧知名，海立分符各讨征。", 
            "三楚寇招宗泽骑，八闽星堕武侯营。", 
            "功垂竹帛身堪祀，忠在乾坤死亦生。", 
            "纂述前徽凭杰士，如君端不堕家声。"
        ], 
        "title": "范兰亭索赠限梅岑送潘问奇原韵（兰亭好道术） 其五", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "龙沙万里隔烟云，地北天南望不分。", 
            "乌未白头悲二老，魂招紫塞哭孤坟。", 
            "哀笳背日吹荒戍，野马迷空战夕曛。", 
            "谁可开诚倾肺腑，风尘历尽喜逢君。"
        ], 
        "title": "范兰亭索赠限梅岑送潘问奇原韵（兰亭好道术） 其六", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "严风驱雁尽南飞，枯坐萧斋怅落晖。", 
            "凤阙恩沾桑落赐，龙山兴与菊花违。", 
            "难期地缩壶公杖，却忆尊开靖节扉。", 
            "深荷主人情缱绻，天涯欢笑亦如归。"
        ], 
        "title": "九日饮同年何公南书斋", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "不忍慈眸见世人，烟霞深处寄閒身。", 
            "崖悬飞瀑惊风雨，月落深潭聚鬼神。", 
            "一指臞禅来鹤听，六时枯偈有云亲。", 
            "避人踪迹应如此，飘泊深惭席上珍。"
        ], 
        "title": "赠无厓上人", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "腐烂文章仗琢磨，饥驱万里逐风波。", 
            "长安亲见知交少，南粤还愁瘴疠多。", 
            "家返钱塘身又去，书传梅岭雁难过。", 
            "却伤无计留琴剑，挥泪离亭一浩歌。"
        ], 
        "title": "送杨澍三之粤东 其一", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "新州竻竹有荒城，一夕西风吊古情。", 
            "旧址沙沈文献宅，高标苔没马援名。", 
            "天涯亭上征鸿断，梦觉关头夜月明。", 
            "回首那堪家万里，思君祇此亦魂惊。"
        ], 
        "title": "送杨澍三之粤东 其二", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "正苦寒风吹欲死，忽惊阛阓祝融驰。", 
            "谩誇席夺谈经日，却忆霖垂噀酒时。", 
            "谏爵谁当开白兽，恩纶曾遍锡丹墀。", 
            "临轩彩笔如相授，不献椒花灿丽词。"
        ], 
        "title": "甲辰元日纪事", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "雨后天高道路清，征车西指趁新晴。", 
            "金台骥过风生鬣，桂殿花开月有情。", 
            "一榜云龙标杰士，双辉珠玉竞芳名。", 
            "南宫再捷应簪笔，莫但随班听漏鸣。"
        ], 
        "title": "送康东侯门人高宏同赴乡试", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "高斋花暖夜归迟，几日长安对酒时。", 
            "别梦尚迷芳草绿，征鸿忽背晓烟驰。", 
            "燕山雨过金台暮，辽海云深画角悲。", 
            "两地秋风人不见，几回珍重寄来诗。"
        ], 
        "title": "秋日寄怀都门友人", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "玄兔城头夜雨过，黄龙冈下水增波。", 
            "离披塞草纡行径，咫尺仙舆缈绛河。", 
            "叫露寒螀孤月白，惊霜征雁北风多。", 
            "重阳沽酒登高处，我欲题诗藉薜萝。"
        ], 
        "title": "雨后简叶圣嘉", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "风捲黄云浪捲沙，风晴浪息起边笳。", 
            "奚囊久废寻山句，篱菊偏开索酒花。", 
            "自许携尊倾箧笥，虚疑遣使报烟霞。", 
            "踟蹰令节终难负，斟酌旗亭傍晚赊。"
        ], 
        "title": "叶圣嘉许九日倾囊沽酒届期不果诗以嘲之", 
        "type": "律诗", 
        "yun": "麻"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "四君丰格旧同俦，才子瑶篇扫壁留。", 
            "笔挟风云腾彩凤，槎回星汉忆牵牛。", 
            "岩间苍鼠穿松过，石上寒泉带月流。", 
            "我暇欲追诸子胜，丹峰翠巘一囊收。"
        ], 
        "title": "步马秀才原韵赠徐叶张王四子 其一", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "云鸿海鹤忆同俦，胜事空悲去不留。", 
            "久慑风涛甘守兔，每思圭组鉴牺牛。", 
            "盍簪盛友皆名辈，扛鼎雄才绝俗流。", 
            "欲吐胸怀谋一醉，黄龙冈上雨初收。"
        ], 
        "title": "步马秀才原韵赠徐叶张王四子 其二", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "百年空有事功期，和叶埙篪不竟吹。", 
            "鵩赋长沙终作祟，刀无王览更谁遗。", 
            "峥嵘气向丹霄尽，迢递魂归故国迟。", 
            "书閟石函何日启，一生怀抱独兄知。"
        ], 
        "title": "哭坦居五弟 其一", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "穷边犹幸得团圆，几载微名各一天。", 
            "京国人深遥别恨，衡门相聚未盈年。", 
            "箦移仓卒疑难释，医视分明病己痊。", 
            "冥默穹苍高莫问，空挥热泪朔风前。"
        ], 
        "title": "哭坦居五弟 其二", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "如君真是克家郎，静念平生事可伤。", 
            "雁塞穷愁羁骨肉，鸡窗健志敌冰霜。", 
            "市燕骐骥宜高价，瑞国鸾凰竟不翔。", 
            "自是衰微兴尚早，斯人空作一门祥。"
        ], 
        "title": "哭坦居五弟 其三", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "双亲垂白隶真番，艰苦襟怀讵可言。", 
            "砥砺正期成国士，文章端可大寒门。", 
            "一朝玉树埋荒草，终古黄沙吊旅魂。", 
            "摊卷伤心孤烛夜，芸窗铁砚复谁论。"
        ], 
        "title": "哭坦居五弟 其四", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "三十才过命已隳，天生大器竟何为。", 
            "谁咨孔坦临终略，不愧曾参启足时。", 
            "野寺一棺荒荠合，破篱三径夜乌悲。", 
            "何堪把臂论文地，衰草寒花寂寞滋。"
        ], 
        "title": "哭坦居五弟 其五", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "荆树庭前叶正森，忽惊风雨折浓阴。", 
            "望云应堕思亲泪，残卷空馀教子心。", 
            "一室孤灯寒欲烬，数声哀雁月初沈。", 
            "知君魂魄时来往，风雨灵旗每夜深。"
        ], 
        "title": "哭坦居五弟 其六", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "死后经营恨未申，间关千里逐风尘。", 
            "情同毛义膺徵檄，事异王尊叱御轮。", 
            "樽酒倘知来一奠，泉台应起问双亲。", 
            "显扬柩下孤儿望，黄卷青灯代尔身。"
        ], 
        "title": "将赴河间教授任奠别五亡弟高", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "雨歇风微雁阵斜，扬舲击汰荡晴沙。", 
            "波光白捲千寻日，山色红烧一片霞。", 
            "过眼云峰奔岸树，近村烟火失渔家。", 
            "旗亭前路堪沽酒，暂一停桡问杏花。"
        ], 
        "title": "雨后由保定县放舟抵省", 
        "type": "律诗", 
        "yun": "麻"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "文章髫龀压临城，仙籍芳名震玉京。", 
            "潜邸儒臣周睿简，飞龙天敕授文衡。", 
            "心倾殿陛葵同赤，日辨珉矼鉴逊明。", 
            "荒署寒毡沾化育，泰山北斗望峥嵘。"
        ], 
        "title": "赠同年吴学使七云 其一", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "忆昔同攀月桂枝，金山玉海识丰仪。", 
            "大鹏奋翮淩霄劲，孤雀翔风接翅迟。", 
            "养志莫酬甘旨愿，怀亲空诵蓼莪诗。", 
            "青云已作帡幪覆，锡类应捐紫陌悲。"
        ], 
        "title": "赠同年吴学使七云 其二", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "大梁廉宪握军机，皂盖朱幢奖德辉。", 
            "才赡雄韬销壁垒，身膺殊渥彻□帏。", 
            "扬威万□貔貅励，恤法三章狴犴稀。", 
            "吏治兵储归赤腹，彝尊象勺锡黄扉。"
        ], 
        "title": "赠河南兵备道署臬司朱某", 
        "type": "律诗", 
        "yun": "微"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "嫩绿苔痕绕砌添，落花无赖雨纤纤。", 
            "烟笼深院春无语，燕子归来风捲帘。"
        ], 
        "title": "暮春", 
        "type": "绝句", 
        "yun": "盐"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "丝丝杨柳弄新晴，绿树阴中鸟自鸣。", 
            "梦醒檐前闻铁马，叮咚声里卖花声。"
        ], 
        "title": "春晴", 
        "type": "绝句", 
        "yun": "庚"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "连绵小病累亲忧，乍起梳头静倚楼。", 
            "燕子不来帘不捲，落花无语也知愁。"
        ], 
        "title": "病起", 
        "type": "绝句", 
        "yun": "尤"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "微风起处落桐花，为爱清凉坐碧纱。", 
            "静听蝉声声远近，曲栏面面绿阴遮。"
        ], 
        "title": "碧桐清暑图", 
        "type": "绝句", 
        "yun": "麻"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "小院声声玉漏稀，遥知清露湿柴扉。", 
            "微濛曙色鸡声乱，人静窗纱鸟影来。"
        ], 
        "title": "秋晓", 
        "type": "绝句", 
        "yun": null
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "作羹厨下手调甘，善事尊章性久谙。", 
            "大厦忽倾君复逝，北堂抚念更何堪。"
        ], 
        "title": "挽星娥二姊四首（丙申） 其一", 
        "type": "绝句", 
        "yun": "覃"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "米盐料量记年时，念我孱躯事独支。", 
            "痛绝临危无一语，只教此后好扶持。"
        ], 
        "title": "挽星娥二姊四首（丙申） 其二", 
        "type": "绝句", 
        "yun": "支"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "去年我病苦缠绵，风雨深宵伴不眠。", 
            "今夜哀来无梦寐，空将恸哭答从前。"
        ], 
        "title": "挽星娥二姊四首（丙申） 其三", 
        "type": "绝句", 
        "yun": "先"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "十载相依情性同，一朝死别恨苍穹。", 
            "前尘似梦难追忆，白日西飞水向东。"
        ], 
        "title": "挽星娥二姊四首（丙申） 其四", 
        "type": "绝句", 
        "yun": "东"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "无聊独倚画栏东，欲访黄花趁晚风。", 
            "曲径一枝斜更好，持螯相玩月明中。"
        ], 
        "title": "寻菊（戊戌）", 
        "type": "绝句", 
        "yun": "东"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "蕉窗淅沥近三更，隐约谁家玉笛声。", 
            "今夜挑灯拼不寐，虫声唧唧绕阶鸣。"
        ], 
        "title": "秋窗夜雨（戊戌）", 
        "type": "绝句", 
        "yun": "庚"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "柔红浅绿逞娇姿，小女妆成窥入时。", 
            "双笑春风双醉露，未应名字唤将离。"
        ], 
        "title": "题自画芍药（戊戌）", 
        "type": "绝句", 
        "yun": "支"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "挑灯小坐静无哗，月色玲珑透碧纱。", 
            "秋影一庭都入画，最难仿佛是黄花。"
        ], 
        "title": "秋夜口占（戊戌）", 
        "type": "绝句", 
        "yun": "麻"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "相聚无多忽又分，倚栏望月倍思君。", 
            "夜深花露沾衣湿，风度长天送雁群。"
        ], 
        "title": "怀梨花里三姊（戊戌）", 
        "type": "绝句", 
        "yun": "文"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "岭南瞥见一枝新，玉骨冰肌迥绝尘。", 
            "自是生来高洁性，不随凡卉媚阳春。"
        ], 
        "title": "漱枕居梅花分咏三首（己亥） 其一 早梅", 
        "type": "绝句", 
        "yun": "真"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "折得梅花一两枝，胆瓶瘦影伴吟诗。", 
            "书床琴案春风透，纸帐香温梦醒时。"
        ], 
        "title": "漱枕居梅花分咏三首（己亥） 其二 瓶梅", 
        "type": "绝句", 
        "yun": "支"
    }, 
    {
        "author": "钱蘅生", 
        "era": "清", 
        "subtype": "七言绝句", 
        "text": [
            "开到中庭春正长，纸窗竹屋伴孤芳。", 
            "怯寒不把湘波捲，时透梅花一缕香。"
        ], 
        "title": "漱枕居梅花分咏三首（己亥） 其三 隔帘梅", 
        "type": "绝句", 
        "yun": "阳"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "我行樵川道，十日无鸡声。", 
            "篱欹路亦断，麦死田未耕。", 
            "野雀噪虚灶，炊绝何由生！", 
            "有翁草间伏，见人如鸟惊。", 
            "屡唤不回首，恐是豫章兵。", 
            "豫章兵亦锐，主将亦有名。", 
            "今春大出师，曾一近郡城。", 
            "是时义声震，志在开门迎。", 
            "城外忽奔北，势溃无支撑。", 
            "可怜内附者，锋刃骈首婴！", 
            "攻城既失利，攻野肆搒掠。", 
            "居积既以尽，搜括罄瓶罂。", 
            "此岂主将过，或未纪律明。", 
            "嗟哉乌合众，约法安能行！"
        ], 
        "title": "哀邵武", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "兵过关路绝，穷栖僧刹古。", 
            "老树焚再生，岩花落更吐。", 
            "寂寥初度辰，廉纤经旬雨。", 
            "霏殿暗龛灯，侵廊哑信鼓。", 
            "稽首礼空王，我生是谁主？", 
            "今晨三十七，所历遍诸苦。", 
            "身名虽未亏，死丧竟何补！", 
            "幸际天日开，春王朔再睹。", 
            "从此得归欤，黄帽归净土。"
        ], 
        "title": "翠云峰初度", 
        "type": "古风", 
        "yun": "麌"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "三年困闽峤，忧心一何癙！", 
            "周原骋戎骑，穷岩森义旅。", 
            "田芜畴以堙，村墟烟不举。", 
            "路逢饥饿人，惊走如窜鼠。", 
            "嵚𡼭度闽隘，戈矛屡见阻。", 
            "虽怀糇𩞯忧，寓目好禾黍。", 
            "时有妇人汲，或闻农父语。", 
            "且喜稻花扬，宁辞草根煮！", 
            "溪声荡烦襟，微飙散馀暑。", 
            "茅茨见夕阳，返顾慰徒侣。", 
            "今宵解带眠，斗酒不负汝！"
        ], 
        "title": "出黄土隘", 
        "type": "古风", 
        "yun": "语"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "临川昔多英，哲人迈时辈。", 
            "自挺冰雪操，不受床前诲。", 
            "毁室祭义旗，师少战士倍。", 
            "所悲国事非，宁惜身家碎！", 
            "天运一朝回，日月还昭代。", 
            "志士睹中兴，斯人独不逮！", 
            "畴昔关弓仇，至今抚膺悔！", 
            "来往公旧居，榛墟生感慨！"
        ], 
        "title": "曾吏部", 
        "type": "古风", 
        "yun": "队"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "昔过三衢市，狼狈史司理。", 
            "为言旴城破，我走太守止。", 
            "缟衣者少年，云是太守子。", 
            "凶耗传未真，旁皇失坐起。", 
            "虽无涕泪悬，意色不忍视！", 
            "今闻旴人言，捐躯公素矢。", 
            "被缚入武昌，还闻骂贼死。", 
            "骸骨委江城，亲戚复谁恃！", 
            "不知缟衣儿，曾否负归里？"
        ], 
        "title": "建昌守", 
        "type": "古风", 
        "yun": "纸"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "旴江马初嘶，黎川火已彻。", 
            "将军昼闭垒，高宴欢未绝。", 
            "县令夜登陴，殉城志早决。", 
            "自言出关来，豫与家人诀。", 
            "敌来将已奔，城空令徒设。", 
            "矢受南八面，衣湔嵇绍血。", 
            "所祈民命全，甘靖小臣节！", 
            "朝廷未知名，里巷常呜咽。", 
            "或云梦为神，位与睢阳列。"
        ], 
        "title": "新城令（李翔，邵武人）", 
        "type": "古风", 
        "yun": "屑"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "庞公学道处，庐峰孤月时。", 
            "赤脚发狂走，咄咄空中奇。", 
            "微言成怪诞，流俗骇愚痴。", 
            "妙谛岂足诠，大悟见临危。", 
            "敌来倾国迎，高遁贤者为。", 
            "不臣复不去，幽囚还赋诗。", 
            "白刃岂不利，强项不可施！", 
            "所由心坚刚，宁有鬼神持！", 
            "我读「明夷集」，激楚凄肝脾。", 
            "至人已形解，壮士空含悲！"
        ], 
        "title": "读黄海岸先生「明夷集」", 
        "type": "古风", 
        "yun": "支"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "并舫双江夜雨吹，疏灯坐对虎头痴。", 
            "人前屡发怀沙愿，酒后哀吟吴帝诗。", 
            "鸣𤧑趋朝班已散，当门噀血骂谁知！", 
            "双峰古署衔杯话。", 
            "竟是荆卿死别时！"
        ], 
        "title": "晤曾庭闻，卸熊子文给谏死难汀州", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "虔州城破相公亡，矢石既绝参犹张。", 
            "跃马夺门锋莫当，回鞭赴水何慨慷！", 
            "太宰清忠海内望，投缳仓卒正冠裳！", 
            "司马有志不得将，出城欲去中彷徨，翻然裹帻殉封疆。", 
            "彭公靖节意久藏，匕首毒药左右防，郁孤台上此志偿。", 
            "御史一死扶纲常，从容绝命圣人堂。", 
            "别驾潇洒酒中狂，临危不屈项果强。", 
            "虬髯铁面周职方，嚼齿骂贼肉飞扬。", 
            "卢君里居须眉苍，倚杖妻儿次第僵，终焉清冷完幽芳！"
        ], 
        "title": "虔州死节歌", 
        "type": "古风", 
        "yun": "阳"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "虔州自是咽喉地，天下讴吟金与王。", 
            "受困五月围不解，援师只盼岭南强。", 
            "我闻章、贡颇负固，坚壁清野还赢粮。", 
            "疑兵缀之肘可掣，且出间道趋南昌！"
        ], 
        "title": "初度岭，与张太羹谈虔州事", 
        "type": "古风", 
        "yun": "阳"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "虔州陷后死者多，给谏不死意如何？", 
            "舁去南昌还绝粒，不死锋刃死沈痾！", 
            "睢阳激烈气诚壮，偃师需缓志岂颇！", 
            "南海职方援兵至，入城不出今则那！", 
            "吏部绝命无人见，城内谁能逃网罗！", 
            "吾乡亦有胡通守，举家煨烬同消磨！", 
            "其馀流寓复谁在？出城尽葬江心波。", 
            "玉石俱焚无足道，纷纷请恤殊淆讹。", 
            "古来节义凭信史，敬采里巷成续歌。"
        ], 
        "title": "虔州续歌", 
        "type": "古风", 
        "yun": "歌"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "髯昔东奔婺，本恃同官情。", 
            "婺州方举义，朱公建戎旌。", 
            "要髯共整旅，遂抗同官衡。", 
            "同官为隐忍，义军为不平。", 
            "护之还江上，因入方帅营。", 
            "马相久在幕，后至权稍轻。", 
            "计邀方帅欢，二竖还相争。", 
            "郁郁怀异志，遣谍潜归诚。", 
            "是时越守固，降表达燕京。", 
            "阴以国情输，还令虏增兵。", 
            "六月虏渡江，长跪江头迎。", 
            "贝勒久始信，涿州书乃呈。", 
            "叩头感且泣，誓死报圣清。", 
            "招降方与马，踊跃随长征。", 
            "自请五十骑，先克金华城。", 
            "跃马到城下，长啸颩胡缨。", 
            "昔闻朱公计，城西角易倾。", 
            "此来直攻瑕，炮火蹋天轰。", 
            "须臾城西陷，戮及怀中婴！", 
            "耿君亦被系，望髯气正英。", 
            "贝勒酬髯官，悬称内院荣。", 
            "次第度闽峤，所过无草茎。", 
            "群酋罕肉食，髯至必大烹。", 
            "相顾笑且骇，每夜盘飧盈。", 
            "作歌劝酋酒，群酋饮必酲。", 
            "争言梨园伎，南来耳髯名。", 
            "髯起顿足唱，髣髴昔家伶。", 
            "有酋求学诗，唱和到五更。", 
            "晨起历诸帐，每谈必纵横。", 
            "一朝面目肿，群酋人人惊。", 
            "托耿往语髯，且缓闽中程。", 
            "髯老而过劳，即防疾病撄。", 
            "髯闻大忧疑，疑有阻其行。", 
            "『酬官谅不欺，此意胡然萌？", 
            "我年甫六十，有如铁铮铮。", 
            "实无秋毫疾，愿君为我明』！", 
            "耿君还复命，群酋指胸盟。", 
            "急邀并马走，仙霞岭峥嵘。", 
            "群酋皆按辔，惟髯弃马行。", 
            "健步奔犊捷，矍铄聊自鸣。", 
            "上岭复下岭，顾笑群儿狞。", 
            "急踞磐石坐，呼之目已瞪。", 
            "马棰掣其辫，气绝不复生！", 
            "群酋齐下马，环哭为失声。", 
            "亟命索火炬，荼毗藏诸罂。", 
            "家僮搏显泣，请还附先茔。", 
            "方、马随入关，尸首委长鲸。", 
            "惟髯有遭遇，所志惜不成！", 
            "耿君新返正，列为行在卿。", 
            "始末亲所见，记以待史评。"
        ], 
        "title": "髯绝篇。听司空耿伯良叙述，诗以纪之", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "中丞军败为虏获，绝粒不死重思活。", 
            "左右相随只两僮，西市放回系狱中。", 
            "狱有仆夫玉卿者，欲窜中丞无与同。", 
            "闽人俞生雅好义，阴为玉卿画奇计。", 
            "部署略定告中丞，转令中丞心胆悸。", 
            "为说累臣病不痊，两僮偷伴狱官眠。", 
            "乘夜出狱傍城宿，诘朝早上俞生船。", 
            "狱官晨问中丞恙，双履榻前宛相向。", 
            "呼僮迎医僮不行，彼此相推齐出城。", 
            "俞生船开去如箭，两僮出城盼不见。", 
            "下江兵阻转柁回，扑面差池争一线。", 
            "舍船得岸望西驰，日中才闻兵马追。", 
            "夜奔间道虎口脱，扳翻荆棘无完肌。", 
            "奔波力尽一僮死，中丞谒驾诉天子。", 
            "俞生面受别驾恩，馀人供作军功纪。", 
            "鄞江一夜胡尘飞，中丞兄弟突重围。", 
            "同来义士复散失，应向故乡觅路归。", 
            "国运重兴有天意，百官扈跸随时至。", 
            "俞生皂帽翩然来，邓僮趋跄称小吏。", 
            "更闻狱官受累犹未诛，株连同类死复苏。", 
            "江右返正皆赦罪，上书乞恩两人俱。", 
            "中丞者谁司寇是，得书忆旧悲且喜。", 
            "特疏为叙狱官冤，两人并奉超迁旨。", 
            "诸君义重报亦殊，独有玉卿消息无。", 
            "君不见小吏骑马得官职，别驾循资升大夫？"
        ], 
        "title": "俞生行", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "方朔金门彦，延陵直指声。", 
            "艰难猺峒路，遭际桂林城。", 
            "书到知予在，歌长见友情。", 
            "离群真历劫，访旧半构兵。", 
            "党锢同亡命，髡钳各易名。", 
            "故人皆散失，季子得逢迎。", 
            "卖药方曾效，从戎计未成。", 
            "吴江家总破，闽海国重倾！", 
            "癙泣通三载，夷歌尽五更。", 
            "葵心终耿耿，蒜发故茎茎。", 
            "崖复看猿度，天长羡鸟征。", 
            "梦颠江右复，涕洒粤东平。", 
            "过岭风全暖，开年日迥明。", 
            "朝廷需战伐，吾道愧坚贞！", 
            "再著冠裳好，重逢父子惊！", 
            "鸡坛皆列宿，麟阁半同盟。", 
            "学士今为相，台郎且晋卿。", 
            "携孥依北道，给札赋西京。", 
            "对酒探阄熟，联吟并马行。", 
            "双星随斗出，一雁掠霜鸣。", 
            "祗觉生存幸，翻悲死丧轻！", 
            "武公尸不返，农父祸谁撄！", 
            "白社馀三士，青云仗两兄。", 
            "服官怜我拙，招隐鉴君诚！", 
            "水忆漓江碧，峰思独秀晴。", 
            "躯残舌仍在，粒绝笔能耕。", 
            "岁月将诗记，篇章把烛评。", 
            "春帆应抚手，唱和送馀生！"
        ], 
        "title": "密之与鉴在相依桂水，贻书招予。书怀二十八韵奉答", 
        "type": "古风", 
        "yun": "庚"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "中兴马侯古精忠，天子论勋册上公。", 
            "毛生夜述麻河战，满堂骨竦生英风。", 
            "是日初战兵不利，虏骑骁腾万马雄。", 
            "将军下令尽弃马，短刀秃袄来争功。", 
            "麻河岸高敌初驻，栏楯层层壁垒固。", 
            "汗马解鞍兵作炊，我兵突至谁能禦！", 
            "可怜攻壁壁不开，壁门炮火轰如雷。", 
            "将军大呼身先进，人人死战坚为摧。", 
            "壁门既夺虏营乱，黄昏截杀及夜半。", 
            "铁骑嘶颤橐驰奔，全军逼水容谁窜！", 
            "天风吹月月朦胧，照见虏营营已空。", 
            "僵尸枕藉安足计，馀者尽葬麻河中。", 
            "拂庐万落三军宿，胡妇琵琶唱胡曲。", 
            "将军举酒健儿歌，残魂何处吞声哭！", 
            "将军破贼檄屡传，岂似今无匹马还。", 
            "积弱屡朝初吐气，昆阳、钜鹿谁争先！", 
            "我闻桂林虏来举城走，瞿相从容袖两手。", 
            "焦侯三箭殪三骑，城门重闭至今守。", 
            "又闻西有滇帅胡将军，摧锋陷阵虏中闻。", 
            "身经百战锐不挫，南人争推第一勋。", 
            "诸将纷纷膺国号，因时窃位何足道！", 
            "马侯封公两人侯，此爵朝廷庶不冒！"
        ], 
        "title": "麻河捷", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "端州城中驻黄屋，南海士人献双玉。", 
            "上言得自南海旁，渔人海上夜见光。", 
            "明晨网鱼鱼眼动，剖鱼得玉如玺方。", 
            "是时天子新御极，玉献满朝动颜色。", 
            "诏出此玉付玉工，琢成纽鼻蟠蛟龙。", 
            "篆作皇帝受命宝，髣髴传国玺与同。", 
            "我闻此玺秦世造，当时刀笔何精妙。", 
            "胡主驮入沙漠亡，亡国物存安足道！", 
            "帝王应运非偶然，中兴必有符瑞先。", 
            "玺亡沙漠胡运尽，玉呈南海天意旋。", 
            "小臣且收卞和泪，抃手恭陈献玉篇。"
        ], 
        "title": "献玉篇", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "长沙兵散湖南空，湘潭城中失相公。", 
            "举朝变色摧天柱，白日惨澹黯行宫。", 
            "往时百战不足论，即今还弃垂成功！", 
            "可怜公长才五尺，头童齿豁一老翁！", 
            "铜马百万哮豺虎，仰公乳哺婴儿同。", 
            "时危饷诎谁用命？赤手空口驱群雄。", 
            "湖南、湖北竟千里，卷云扫雾随天风。", 
            "祗期长沙不日得，游鱼命在沸釜中。", 
            "堵公心劳计转误，忠贞兵来互疑惧。", 
            "常德焚烧宝庆走，诸将旌旗挽谁住！", 
            "长沙城坏无人登，穷寇将奔守复固。", 
            "我兵溃走任东西，相公独在湘潭驻。", 
            "夜半衔枚虏骑来，湘潭无兵城门开。", 
            "相公衣冠虏能识，拥去罗拜声如雷。", 
            "大骂不绝相公死，但见长沙城中人举哀。", 
            "功名事业长已矣，忠臣义士胡为哉！", 
            "君不见忠贞兵过苍梧界，堵公双旌导马回？"
        ], 
        "title": "悲湘潭", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "信丰城外虏来急，将军勒马城上立。", 
            "黄昏对酒坐城楼，诸将言事那敢入！", 
            "酒酣掣剑剑不鸣，麾下去尽无人声。", 
            "夜半斩关诸将走，谁扶将军上马行！", 
            "城外水深雨如注，将军马小不得渡。", 
            "马声渐没将星沈，亲吏相随谁相顾！", 
            "偏裨左右尽归来，独少将军匹马回。", 
            "关门昼闭烽堠绝，天子震悼举朝哀。", 
            "语君且勿哀，军中收得将军印，元帅牙门昨已开。"
        ], 
        "title": "悲信丰", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "信丰城败惠国亡，胡马东来势颇张。", 
            "白旗八杆章门至，始闻正月失南昌。", 
            "南昌将军谙戎机，婴城坐守听虏围。", 
            "闾阎万户人食尽，坑堑百道鸟难飞。", 
            "敌饱城饥夜深陷，将军上马犹酣战。", 
            "金公赴水气如生，王侯刎首色不变！", 
            "江人莫怪无援师，纵有援师来亦迟。", 
            "两勋收兵自不出，客兵云集来何为！", 
            "去年攻虔祗自弊，今来守城堕虏计。", 
            "又闻倡义非同谋，到死相疑还相制！", 
            "古言两雄不并栖，何不分兵犄角湖东、西？", 
            "何为一城坐困与俱毙，使我百姓无故成鲸鲵？", 
            "旧岁此城初反正，即今城破复谁恨！", 
            "英雄成败古来多，其奈城中人命何！"
        ], 
        "title": "悲南昌", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "端州有石色皆紫，端州紫石砚盈市。", 
            "入市买砚苦不佳，佳者旧坑今在水。", 
            "前者尚书来搜坑，发兵障溪涸溪底。", 
            "溪水玲珑赴岩深，此坑宛在深岩里。", 
            "泅人没水舟然灰，腰斧穿岩及坑止。", 
            "坑中扪石截如泥，精粗不辨谁者是。", 
            "回身攀舷向灰掷，石被风僵兼火炙。", 
            "琢出犹存火衲文，最佳乃是蕉叶白。", 
            "点石取名献尚书，泅人出水浑搜索。", 
            "即今尚书一门屠，壮士磨刀复谁惜！", 
            "我闻此言自叹息，浪说鸲鹆眼能碧。", 
            "我有歙砚亦非真，笔锋扫秃何曾释。", 
            "只道端州砚易寻，那知满市屏风石！", 
            "归来洗砚还著书，此砚虽粗书盈尺。"
        ], 
        "title": "端溪石砚歌", 
        "type": "古风", 
        "yun": null
    }, 
    {
        "author": "钱慧贞", 
        "era": "清", 
        "subtype": null, 
        "text": [
            "帘外雪，密洒似银沙。", 
            "飞去隋堤疑柳絮，飘来庾岭认梅花。", 
            "春思落谁家。"
        ], 
        "title": "忆江南 咏雪（见《昭代词选》）", 
        "type": "词", 
        "yun": null
    }, 
    {
        "author": "钱慧贞", 
        "era": "清", 
        "subtype": null, 
        "text": [
            "握别未轻旬。", 
            "回首销魂。", 
            "知君绮阁懒香焚。", 
            "赋得瑶篇来慰我，转触愁新。", 
            "梧叶落纷纷。", 
            "风雨衡门。", 
            "悲秋况是惜离群。", 
            "今夜夜长应有梦，再话殷勤。"
        ], 
        "title": "浪淘沙 秋日有怀王佩霞世妹", 
        "type": "词", 
        "yun": null
    }, 
    {
        "author": "钱慧贞", 
        "era": "清", 
        "subtype": null, 
        "text": [
            "风捲残红春已暮。", 
            "垂柳丝长，暂绾东君住。", 
            "天意哪知人恨处。", 
            "廉纤几阵纱窗雨。", 
            "把酒饯春春不语。", 
            "春既无情，一任匆匆去。", 
            "湿尽金衣莺诉苦。", 
            "凭栏又触愁如许。"
        ], 
        "title": "蝶恋花 饯春日值雨", 
        "type": "词", 
        "yun": null
    }, 
    {
        "author": "钱慧贞", 
        "era": "清", 
        "subtype": null, 
        "text": [
            "铜琶牙板，数词家名手。", 
            "柳腻苏豪孰兼有。", 
            "豁双眸、舅氏乐圃词钞，真莫怪、脍炙骚坛人口。", 
            "慈亲题语在，记得年时，曾向妆台课停绣。", 
            "篇什富珠玑，击节人亡，低唱罢、泪沾红袖。", 
            "愿本意、早填谒金门，使屈姊、舒开夜台眉皱。"
        ], 
        "title": "洞仙歌 敬题张荫嘉母舅《乐圃词钞》后", 
        "type": "词", 
        "yun": null
    }, 
    {
        "author": "钱慧贞", 
        "era": "清", 
        "subtype": null, 
        "text": [
            "夫子富才调，宝剑岂长埋。", 
            "晚成当此时矣，去去莫疑猜。", 
            "但向蓬窗茅店，珍重风餐露宿，漫念米和柴。", 
            "弱质纵非健，门户学持来。", 
            "桃叶渡，伤心窟，古休怀。", 
            "三场为我，鏖战努力步云阶。", 
            "好趁桂花香里，玩罢板桥明月，归棹理秦淮。", 
            "端正拂尘酒，何惜拔金钗。"
        ], 
        "title": "水调歌头 送外之金陵应试", 
        "type": "词", 
        "yun": null
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "亚卿衔诏日，留后建牙时。", 
            "国体宁毋失，军情且不疑。", 
            "盈廷人坐论，有事尔奔驰。", 
            "莫更陈辛苦，贤劳念者谁！"
        ], 
        "title": "刘同庵司寇自羊城回", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "尚有故人恋，胡为更远寻！", 
            "滩流当夏恶，瘴气入西深。", 
            "采药蛮中兴，钞方学士心。", 
            "逃虚执已久，应喜得跫音！"
        ], 
        "title": "送姚翁默仙入平西山中，寄曼公", 
        "type": "律诗", 
        "yun": "侵"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "詹尹辞风宪，承恩备讲员。", 
            "名因元老重，帝识布衣贤。", 
            "向北声容正，同官宴赏偏。", 
            "莫徒遵故事，政本是经筵！"
        ], 
        "title": "刘客生詹尹直经筵讲官", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "宦况梧垣热，如君冷独殊。", 
            "巷稀车马过，门少吏人趋。", 
            "奏事须髯戟，追班意气孤。", 
            "冰清金给事，寂寞得同无？"
        ], 
        "title": "酬张将子给事", 
        "type": "律诗", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "姚生忠烈后，供奉意全违。", 
            "蛮峒家难问，虔州骨未归！", 
            "母妻衣信断，亲故荐书稀。", 
            "视草聊承乏，何必入禁闱！"
        ], 
        "title": "赠姚以式待诏（讳端，钱塘人）", 
        "type": "律诗", 
        "yun": "微"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "南来皆薄宦，短褐只斯人。", 
            "空向蛮烟老，难分岭树春。", 
            "刀头真不死，酒兴岂长贫！", 
            "落落同门友，方为献纳臣。"
        ], 
        "title": "赠禹航姚孟峡（姚名相）", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "贝锦班行构，谗人计亦愚。", 
            "所关伤国体，不为惜孱躯！", 
            "志士终难辱，微官岂待驱！", 
            "明朝拂衣去，幸谢李金吾。"
        ], 
        "title": "闻谤", 
        "type": "律诗", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "跋扈南雄将，新年果弃关。", 
            "君王御便殿，召对及卑班。", 
            "万乘应持重，两宫未敢攀。", 
            "独怜彭御史，抗谏动龙颜！"
        ], 
        "title": "梧州杂诗 其一", 
        "type": "律诗", 
        "yun": "删"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "此将昔移镇，吾知弃岭逃。", 
            "比肩难节制，饱肉且旌旄！", 
            "共有登坛望，宁甘乘障劳！", 
            "身先诣吏士，惠国尔功高。"
        ], 
        "title": "梧州杂诗 其二", 
        "type": "律诗", 
        "yun": "豪"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "圣驾真难动，人心系去留。", 
            "连朝惊羽檄，有诏御龙舟。", 
            "禁旅因时宠，纶扉独坐愁。", 
            "内家灯火盛，向夕灿中流。"
        ], 
        "title": "梧州杂诗 其三", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "侧耳羊城信，穿烽二使来。", 
            "诏开藩镇泣，风斗海船回。", 
            "事变知天意，时危有将才。", 
            "长城真可恃，驻跸漫惊猜！"
        ], 
        "title": "梧州杂诗 其四", 
        "type": "律诗", 
        "yun": "灰"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "将帅加专敕，今晨百道飞。", 
            "如何罪己诏，立待吮毫挥！", 
            "义动三军愤，功凭一纸微。", 
            "颇闻李公子，开读泪沾衣！"
        ], 
        "title": "梧州杂诗 其五", 
        "type": "律诗", 
        "yun": "微"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "遽有苍梧幸，凄凉别小楼。", 
            "喜无游宦橐，得上舍人舟。", 
            "失伴声相识，饱帆夜未收。", 
            "暗中勤借问，车驾在前头。"
        ], 
        "title": "梧州杂诗 其六", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "衰草荒山岸，宵分野烧红。", 
            "从官时遇盗，篙楫已论功。", 
            "树黑苍梧近，江清漓水通。", 
            "同时迎驾者，安定一军雄。"
        ], 
        "title": "梧州杂诗 其七", 
        "type": "律诗", 
        "yun": "东"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "端皇陵寝近，上谒小臣从。", 
            "金殿晨开锁，黄衣夜扫烽。", 
            "江山迎帝盖，松柏惨天容。", 
            "下岭还瞻望，祥云已尽封。"
        ], 
        "title": "梧州杂诗 其八", 
        "type": "律诗", 
        "yun": "冬"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "请对真何事，寒蝉此日喧。", 
            "露章承内旨，诏狱见君恩。", 
            "负国罪应得，除奸功莫论！", 
            "虏氛还咫尺，朝局已全翻！"
        ], 
        "title": "梧州杂诗 其九", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "诏狱非仁政，况逢离乱晨。", 
            "从龙宽典得，请剑小臣频！", 
            "狼狈悲同类，艰危附党人。", 
            "山阴真相国，申救跪沙滨。"
        ], 
        "title": "梧州杂诗 其十", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "桂林留守重，奏使亦频来。", 
            "咫尺青骢返，频烦白简催。", 
            "廷争犹未息，圣怒已将回。", 
            "好是徼恩放，休称苏轼才！"
        ], 
        "title": "梧州杂诗 其十一", 
        "type": "律诗", 
        "yun": "灰"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "独树维舟处，联樯并楚伧。", 
            "同官应有疏，入狱自伤情！", 
            "事定交如旧，天回论渐平。", 
            "凄凉金给谏，破舫听人争！"
        ], 
        "title": "梧州杂诗 其十二", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "执政今何日，山阴又闭门！", 
            "未须论相业，且莫负君恩！", 
            "典故词林重，纶音国体存。", 
            "小臣有封事，职在敢无言！"
        ], 
        "title": "梧州杂诗 其十三", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "僻处朝廷小，虚名礼法持。", 
            "谁迎郧国至，不救粤东危？", 
            "元老盈廷谤，书生一语移。", 
            "阙前争论日，大体幸毋亏！"
        ], 
        "title": "梧州杂诗 其十四", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "庙议几时决，滇南使久羁。", 
            "请封恩莫惜，矫诏罪何辞！", 
            "属国天王凛，朝廷竖子欺。", 
            "台中诸御史，肯一问狐狸？"
        ], 
        "title": "梧州杂诗 其十五", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "镇峡关门破，传闻大将跳。", 
            "内携诸寨主，乡导各山猺。", 
            "楚塞险从失，胡儿马未骄。", 
            "休兵图转战，还恃冠军骁！"
        ], 
        "title": "梧州杂诗 其十六", 
        "type": "律诗", 
        "yun": "萧"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "粤东频奏捷，骁锐并争先。", 
            "丑虏孤城合，蝥弧匹马搴。", 
            "定需坚壁垒，切勿恃楼船！", 
            "西路援兵下，胡为不肯前？"
        ], 
        "title": "梧州杂诗 其十七", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "两粤嗟新败，朝廷波浪中。", 
            "守藩宜有罪，司马且论功。", 
            "赏极复何劝？恩叨岂觉隆！", 
            "灰心百战将，封与烂羊同！"
        ], 
        "title": "梧州杂诗 其十八", 
        "type": "律诗", 
        "yun": "东"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "远闻洪少宰，父子丧高州。", 
            "守将罪难问，先臣恤岂酬！", 
            "久知卑制使，窃恐效诸侯！", 
            "近地还如此，輶轩咫尺愁！"
        ], 
        "title": "梧州杂诗 其十九", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "端州兵不下，返旆禦淮侯。", 
            "莫问粤东急，须防内地忧。", 
            "督师真失策，酿祸至今留。", 
            "受诏虚縻饷，何时厌尔求！"
        ], 
        "title": "梧州杂诗 其二十", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "朝睹南阳奏，强藩已就擒。", 
            "弃城知法在，问罪见谋深。", 
            "帐外军声寂，怀中帝诏临。", 
            "两年三授首，真是快人心！"
        ], 
        "title": "梧州杂诗 其二十一", 
        "type": "律诗", 
        "yun": "侵"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "西来吕相国，闻丧独松州。", 
            "恋阙情空切，收京志未酬！", 
            "天意难将测，不慭老臣留。", 
            "寂寞纶扉内，先朝几白头！"
        ], 
        "title": "梧州杂诗 其二十二", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "黔阳书讯至，相忆几经秋。", 
            "入蜀吾兄在，筹滇刺史忧！", 
            "中伤凭绛灌，外议重钱刘。", 
            "节钺危时贱，何心向汝谋！"
        ], 
        "title": "梧州杂诗 其二十三", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "闭门坚请假，吾道欲谁亲！", 
            "瘴疠安蛮俗，班行畏蜀人。", 
            "迁除乱日窃，功罪几时真！", 
            "寄语程司马，饼师泪正新！"
        ], 
        "title": "梧州杂诗 其二十四", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "学士逃荣久，三年不押班。", 
            "坚辞李泌相，敢恋谢安山？", 
            "蛮峒家初寄，中书诏且颁。", 
            "倘徼开史局，予岂望投閒！"
        ], 
        "title": "梧州杂诗 其二十五", 
        "type": "律诗", 
        "yun": "删"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "小舟三伏过，避热苦无方。", 
            "远伋馀冰井，虚名愧玉堂！", 
            "更愁秋雨毒，颇忆桂林凉。", 
            "乞假疏三上，徼恩附野航！"
        ], 
        "title": "梧州杂诗 其二十六", 
        "type": "律诗", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "之子黔阳彦，同门最少年。", 
            "主恩伤贾谊，吾道失颜渊！", 
            "纱帐频联坐，花砖亦比肩。", 
            "修文宁不足，夺我玉堂仙！"
        ], 
        "title": "哭同年杨庶常三首 其一", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "才惊君卧病，易箦即兹辰！", 
            "不问维摩疾，谁知原宪贫！", 
            "苔痕侵枕席，药物吝同人！", 
            "握手床前诀，伤心托老亲！"
        ], 
        "title": "哭同年杨庶常三首 其二", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "八人三散失，尔殁更萧条！", 
            "素幔孤灯耿，桐棺万里遥。", 
            "名成多难日，死在圣明朝。", 
            "身后毋劳念，君恩敢代徼！"
        ], 
        "title": "哭同年杨庶常三首 其三", 
        "type": "律诗", 
        "yun": "萧"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "投荒不可去，为叩九重阍。", 
            "远道亡童仆，残躯负杖痕！", 
            "罪甘烟戍死，帝念直声存。", 
            "雨露真祈得，同朝并荷恩。"
        ], 
        "title": "为金道隐给谏请改戍得允", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "江云暗七夕，官烛伴孤舟。", 
            "夜半一杯酒，相公新白头。", 
            "方乱难求去，无山可乞休。", 
            "座中楚司马，不用苦悲秋！"
        ], 
        "title": "七夕，同彭然石职方集山阴相国舟次（相国讳起恒）", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "桂林朱邸旧，桐叶国初封。", 
            "恩赐亲王礼，宫依独秀峰。", 
            "朝趋沾酒醴，服御暗蛟龙。", 
            "府内萧条甚，何心泣庶宗！"
        ], 
        "title": "桂林杂诗 其一", 
        "type": "律诗", 
        "yun": "冬"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "虞帝南巡处，到今祠庙荒。", 
            "冕旒群后肃，环佩二妃锵。", 
            "薄暮尧山紫，临江楚树苍。", 
            "松声泛仙乐，疑在洞庭傍。"
        ], 
        "title": "桂林杂诗 其二", 
        "type": "律诗", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "洞壑琳宫壮，土人祠伏波。", 
            "澄潭舣舟楫，虚阁会笙歌。", 
            "铜柱铭犹灿，云台画孰多？", 
            "来游诸将帅，此志勿蹉跎！"
        ], 
        "title": "桂林杂诗 其三", 
        "type": "律诗", 
        "yun": "歌"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "滇帅声名久，今知爵太尊。", 
            "流星边檄至，卜日上公婚。", 
            "真作室家计，愁伤部曲恩。", 
            "稍闻胡卫国，匹马备关门。"
        ], 
        "title": "桂林杂诗 其四", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "好客瞿丞相，蛮方秋兴高。", 
            "为怜双桂树，新筑「小东皋」。", 
            "家伎寻常出，诗篇倡和豪。", 
            "此生经授记，不用更焦劳。"
        ], 
        "title": "桂林杂诗 其五", 
        "type": "律诗", 
        "yun": "豪"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "张髯玉堂客，报国老戎衣。", 
            "久办沙场死，还能马上飞。", 
            "书生喜见敌，老将让临机。", 
            "坚卧榕江上，师旋独不归。"
        ], 
        "title": "桂林杂诗 其六", 
        "type": "律诗", 
        "yun": "微"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "湖南江御史，卧疾伏波门。", 
            "久客中湘幕，深衔国士恩。", 
            "叙劳官不受，破虏檄犹存。", 
            "问著长沙败，伤心指箭痕！"
        ], 
        "title": "桂林杂诗 其七", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "撤防久不进，狡计定如何！", 
            "铁骑严关转，奇功鄂国多。", 
            "肘应掣瓜里，胆故落麻河。", 
            "公论中兴业，终归马伏波。"
        ], 
        "title": "桂林杂诗 其八", 
        "type": "律诗", 
        "yun": "歌"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "严城容逐客，旅泊亦艰危。", 
            "留守时分韵，将军正画眉。", 
            "坐看山色好，浪作楚囚悲！", 
            "断酒兼烧砚，丁宁跛阿师！"
        ], 
        "title": "桂林杂诗 其九", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "清绝桂林郡，偏宜北客居。", 
            "病苏秋冷日，气爽瘴消初。", 
            "也恋朋樽好，深忧将帅疏。", 
            "伏波山下棹，稳泊意何如？"
        ], 
        "title": "桂林杂诗 其十", 
        "type": "律诗", 
        "yun": "鱼"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "谁意桐溪女，系绳来百蛮。", 
            "绸缪会土语，飘泊有烟鬟。", 
            "薄命江湖上，新妆吴、楚间。", 
            "蛾眉知不妒，应喜见家山！"
        ], 
        "title": "曼公娶妾得同乡女，戏赠", 
        "type": "律诗", 
        "yun": "删"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "窈窕仙源路，崎岖秋雨馀。", 
            "喷泉崩古栈，绝岭挂蓝舆。", 
            "客是严陵裔，窗存宛委书。", 
            "屯军与杂处，可得遂安居？"
        ], 
        "title": "同曼公、树本入仙回洞访严伯玉", 
        "type": "律诗", 
        "yun": "鱼"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "咫尺梧州路，孤臣去住愁。", 
            "烽烟迷日暮，旗帜塞江流。", 
            "扈从纷相失，乘舆何处求？", 
            "惊闻鲁司马，无故自焚舟！"
        ], 
        "title": "到梧州界，闻乱道梗", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "信是粤西破，元公岂望生。", 
            "慈孙哀毁日，小妇别离情！", 
            "匍匐宵奔难，风尘哭送行。", 
            "平生师友谊，尽在桂林城。"
        ], 
        "title": "送瞿寿明奔难桂林", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "失路逢元日，客心天外孤。", 
            "明霞瞻帝座，野服拜香炉。", 
            "梧郡城空弃，浔江路罢趋。", 
            "同时诸扈从，何处正嵩呼！"
        ], 
        "title": "辛卯元旦", 
        "type": "律诗", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "五言律诗", 
        "text": [
            "不信粤东破，坚城岂望援！", 
            "捷书方狎至，残骑欲宵奔。", 
            "振旅全浮海，空营始献门。", 
            "西关输款将，遗恨范承恩。"
        ], 
        "title": "过羊城纪事", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "近家才听丧吾兄，望见柴门百感并。", 
            "得病只闻思弟剧，远归虚拟出村迎。", 
            "哭爷娇女帷前识，绕膝孤儿别后生。", 
            "素喜拮据遗迹遍，经行何处不伤情。"
        ], 
        "title": "还家杂感", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "城郭人民迥未移，夕阳鼓角不胜悲。", 
            "屋檐几处添宫瓦，石路何年践御碑。", 
            "祠废已无官树禁，寺荒端为赐田追。", 
            "酒楼遍唱关东调，谁听秦淮旧竹枝？"
        ], 
        "title": "金陵即事", 
        "type": "律诗", 
        "yun": "支"
    }, 
    {
        "author": "钱聚瀛", 
        "era": "清", 
        "subtype": null, 
        "text": [
            "白云出没山之巅，中有仙客如枯禅。", 
            "眸子炯炯衣蹁跹，粲然启齿呼我前。", 
            "我憎凡俗再稽首，仙人隔云更招手。", 
            "呼尔来，勿尔咎，海边明月难常圆，仙子岂无尘中缘。", 
            "今来适尔谪数满，携尔且住沧海边。", 
            "充肠鱼肉应厌饫，药苗芝草常新鲜。", 
            "人间浊酒那可饮，何如山中一勺飞来泉？", 
            "荆山之鼎，紫金之丹，授尔宝诀能延年。", 
            "丹成服食皆神仙，翻然驾鹤冲高天。", 
            "不知天阙近，但觉天风寒。", 
            "两行天乐遥相引，调笙握管乘青鸾。", 
            "下窥尘世在何所，黄云白雾交漫漫。", 
            "下臣有一语，愿得上帝然。", 
            "不作朱门之贵客，愿作蓬莱之云烟。"
        ], 
        "title": "放言", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "谩道嵇康七不堪，偶因稽古服微官。", 
            "宦情莫敌烟霞癖，儒味聊甘苜蓿盘。", 
            "一代勋猷归鼎鼐，千秋书策属单寒。", 
            "閒开讲席临轩坐，已见熏风长蕙兰。"
        ], 
        "title": "教授顺天府（雍正辛亥） 其一", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "侯门幸不曳长裾，数仞宫墙寄广居。", 
            "敢诩圣贤真事业，免教陇亩自耰锄。", 
            "庭无一事曾挠性，天假閒身且著书。", 
            "西麓烟霞春正好，冠童携手乐公馀。"
        ], 
        "title": "教授顺天府（雍正辛亥） 其二", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "眼底如君铁石人，谁能相赏出风尘。", 
            "炊烟屡绝才偏富，瘦骨孤撑语不贫。", 
            "佛火夜寒悲自咏，旅情春剧苦同申。", 
            "琅玕赠我留君泪，每一吟哦一怆神。"
        ], 
        "title": "哭陈进士宪图 其一", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "从古英雄遇合难，每凭健笔发长叹。", 
            "遗编蒙土将谁赏，洒泪开函独我看。", 
            "花径宛然词客杳，松窗无恙酒杯寒。", 
            "生刍奠罢携僧别，惆怅斜阳下远滩。"
        ], 
        "title": "哭陈进士宪图 其二", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "十年科甲老閒身，万里艰难应诏臣。", 
            "深痛玉楼徵记日，正为乡国梦归人。", 
            "恩雠满匣留金剑，侠烈孤魂质鬼神。", 
            "简练阴符终未试，应教杰士泪沾巾。"
        ], 
        "title": "哭陈进士宪图 其三", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "有才无命复何言，赍志重泉死亦冤。", 
            "旅榇暂依乡衲寺，客骸谁返故园魂。", 
            "箕裘有子空瞻望，苫块无亲奠晓昏。", 
            "最是伤心凭吊客，清晨乌雀夜深猿。"
        ], 
        "title": "哭陈进士宪图 其四", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "避俗荒斋寄索居，傍人饥饱任粗疏。", 
            "佛灯光照朝磨剑，梵语声淆夜读书。", 
            "一榻臞禅僧自在，满窗明月客非初。", 
            "诗人死后魂难瞑，定把烦冤问太虚。"
        ], 
        "title": "哭陈进士宪图 其五", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "屈指交游更几人，滇南塞北独相亲。", 
            "荣名苦励英雄志，衰病先摧逆旅身。", 
            "寡和焦桐音歇绝，多愁诗句字酸辛。", 
            "文坛从此谁同调，欲捡残编化作尘。"
        ], 
        "title": "哭陈进士宪图 其六", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "净地依然竹覆池，老僧相见犬相随。", 
            "石傍细路敲诗处，花外高轩对酒时。", 
            "鸿雁带霜归瞑漠，神雅背日泣寒枝。", 
            "思君景物皆堪泪，翘首滇南恐未知。"
        ], 
        "title": "哭陈进士宪图 其七", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "远客饥寒病复牵，况当杯酒恣流连。", 
            "魂归燕塞霜初落，书寄滇南雁始还。", 
            "殓具敛来朋友泪，灵舆归冀子孙贤。", 
            "人生𡸅帙终虽解，珍摄浑疑未尽年。"
        ], 
        "title": "哭陈进士宪图 其八", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "阴云万顷大荒屯，失路无从可问津。", 
            "月黑豺狼饥猎兽，山深魑魅夜呼人。", 
            "朝暾隐显寻烟火，古道微茫历莽榛。", 
            "相顾主人成一笑，招魂何惜酒杯频。"
        ], 
        "title": "老虎洞寻张某昼晦失路堕荆棘中野宿达旦见张治酒慰劳因述其事", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "山前山后云峰立，草笠芒鞋此一经。", 
            "怪石狰狞蹲虎豹，急湍高下斗雷霆。", 
            "攀藤路古缘纤末，斜日烟深入杳冥。", 
            "携手𥓂砑时一啸，野鸥惊起落沙汀。"
        ], 
        "title": "樱桃沟", 
        "type": "律诗", 
        "yun": "青"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "来青缥缈起山阿，连袂跻攀恣啸歌。", 
            "众壑高从檐外落，千峰低向槛前过。", 
            "渔梁樵径烟霞古，翠石苍松岁月多。", 
            "自昔龙山传落帽，不知风景竟如何。"
        ], 
        "title": "九日题来青轩", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "螭膏凤脑结根芽，色相天然吐异花。", 
            "烈焰腾时偏磊落，丹心倾处自光华。", 
            "应怜破牖凋红蕊，著意春风护绛纱。", 
            "照我夜吟辛苦后，好同江管竞奇葩。"
        ], 
        "title": "灯花和同年子钱东麓因呈香树学使", 
        "type": "律诗", 
        "yun": "麻"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "托迹宫墙别有天，花酣月满独流连。", 
            "庭萦草径随云遇，阶列松阴让鹤眠。", 
            "避俗閒情亲冷署，碎琴孤韵欲安弦。", 
            "姱修万古薪传在，欲问心斋坐忘年。"
        ], 
        "title": "赠颜维聪 其一", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "陋巷尼山旧德邻，飘零书剑走风尘。", 
            "传家法物箪瓢在，负郭先畴井洫沦。", 
            "燕市只今潜郭隗，荆湘何处访春申。", 
            "宫墙且共谈颜乐，云净高天月满轮。"
        ], 
        "title": "赠颜维聪 其二", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "秋来偏尔独知机，几处寒声咽落晖。", 
            "云树若愁时渐晚，市廛虽到迹仍稀。", 
            "但餐清露宁求饱，偶得閒枝欲罢飞。", 
            "节操如君何太苦，稻粱生性已全非。"
        ], 
        "title": "秋蝉 其一", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "清风凉露忽成啼，林远烟深望欲迷。", 
            "黄叶空山秋色里，断桥古渡夕阳西。", 
            "声闻已接犹难见，地步宁藏不肯低。", 
            "听汝去年曾醉后，黉宫松畔亦留题。"
        ], 
        "title": "秋蝉 其二", 
        "type": "律诗", 
        "yun": "齐"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "放怀天地觉增宽，酒社文坛几度欢。", 
            "云里霜声排雁字，檐前秋色上鸡冠。", 
            "龙山雅会人俱往，蓝水空传句不寒。", 
            "此日登临存我辈，应将今古幻中看。"
        ], 
        "title": "九日与邢卓哉毛秋岑用杜少陵宴蓝田庄韵 其一", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "翠竹黄花野外宽，篱边溪畔各追欢。", 
            "苍髯得句狂呼酒，玉树临风醉不冠。", 
            "霜叶满林秋灿烂，丹峰横汉气高寒。", 
            "天空缥缈楼千尺，乘兴登临一笑看。"
        ], 
        "title": "九日与邢卓哉毛秋岑用杜少陵宴蓝田庄韵 其二", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "邻园修竹许我移，冒雨栽傍书斋宜。", 
            "径扫古烟秋黯淡，窗横疏影宵参差。", 
            "淩云老干势矫矫，抱节新箭枝离离。", 
            "何须结实待鸾凤，已觉霜雪非能欺。"
        ], 
        "title": "种竹", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "名园选胜结芳邻，取次看春及暮春。", 
            "拟搆新诗酬国色，争浇浊酒奠花神。", 
            "云来深竹庭逾静，客到忘机鸟亦驯。", 
            "政暇不妨频出郭，招携童叟话天真。"
        ], 
        "title": "刘园看牡丹同用真字", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "槐荫阴阴覆索居，泉声㶁㶁溜空除。", 
            "论心昨日尊仍在，握手今朝事已虚。", 
            "江冷丹枫人去远，月明孤馆雁来初。", 
            "思君驴背秋风里，定为羁愁一念予。"
        ], 
        "title": "送毛秋岑去后次日作", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "朔风吹雪遍河干，启户银花入望宽。", 
            "官阁吟梅惭水部，洛阳卧病类袁安。", 
            "远峰积素明斜照，饥鸟群飞噪夕寒。", 
            "命棹无劳剡溪去，山阴咫尺兴何阑。"
        ], 
        "title": "雪后简卢公亮", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "剃度离家自弱年，归空犹有发堪怜。", 
            "数茎香髻抛残业，一点芳心入静缘。", 
            "夜叩寒钟霜月下，晓闻清梵露鸡先。", 
            "长将宝镜悬胸臆，洗净铅华不坐禅。"
        ], 
        "title": "示女尼性魁", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "晴郊缓步草芊绵，背石临流设小筵。", 
            "媚耳莺声新出谷，娇春柳色细垂烟。", 
            "已知吾道人情远，且喜芳尊野兴便。", 
            "如意醉歌如意舞，和风相送入茅檐。"
        ], 
        "title": "春郊", 
        "type": "律诗", 
        "yun": null
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "共笑真儒是腐儒，英奇自昔困屠沽。", 
            "学谈洙泗薪传鲜，剑说丰城侠气孤。", 
            "险阻久经身跮踱，风尘数被鬼揶揄。", 
            "不须进退嗟维谷，兴在高阳一酒徒。"
        ], 
        "title": "酒徒", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "不老灵根月窟蟠，岂同凡卉有凋残。", 
            "嫦娥缬佩生仙界，顾兔和丸寿广寒。", 
            "衰盛每随圆缺转，荣枯应向晦明看。", 
            "偏于玉露金风后，万古香飘碧落端。"
        ], 
        "title": "月中桂", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "金山玉海旧家声，旌节遥临政治平。", 
            "东海洋洋齐大国，菁莪蔼蔼鲁诸生。", 
            "丰功共道如公肃，慈诫同称轶宪英。", 
            "蔀屋茅檐趋十郡，一时瞻拜祝长庚。"
        ], 
        "title": "寿山东巡抚朱同年母程太夫人八秩初度", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "芦荻风起横塘秋，双双贞鸟相匹俦。", 
            "恶彰文彩敛锦翼，还防罗毕藏沙洲。", 
            "水墨吴兴号逸品，诗篇崔珏称名流。", 
            "道人摹拟尽神妙，欲辨真赝劳清眸。"
        ], 
        "title": "题懊道人临赵松雪水墨鸳鸯兼书崔珏诗", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "天畔巍巍吊古台，征衣遥望拂尘埃。", 
            "荒榛合沓山间路，颓壁阴森雨后苔。", 
            "悴貌入来方暂拜，名心相对已潜灰。", 
            "前途西望寒云起，牢落秋风首重回。"
        ], 
        "title": "伯夷叔齐庙 其一", 
        "type": "律诗", 
        "yun": "灰"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "遗踪旧是墨台城，景仰高风入圣清。", 
            "万古君臣存叩马，两人心事遂逃名。", 
            "瘦癯亲炙当时貌，顽懦应兴此日情。", 
            "槛外愁听秋色里，雁行风断别离声。"
        ], 
        "title": "伯夷叔齐庙 其二", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "天伦父命未分明，又值商辛历数更。", 
            "才智云兴方应运，黄农歌罢已捐生。", 
            "西山岫耸当年绿，滦水波流万古清。", 
            "野曲至今传牧竖，悽哀如听采薇声。"
        ], 
        "title": "伯夷叔齐庙 其三", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "云山高峻水流长，清圣名争日月光。", 
            "逃国衣冠同揖让，采薇歌曲忆羲皇。", 
            "齐桓竞霸雄风尽，唐帝征辽故垒荒。", 
            "地下应逢吴泰伯，可堪携手说兴亡。"
        ], 
        "title": "伯夷叔齐庙 其四", 
        "type": "律诗", 
        "yun": "阳"
    }, 
    {
        "author": "钱锦城", 
        "era": "清", 
        "subtype": "七言绝句", 
        "text": [
            "丹实离离间碧林，千头声价重南金。", 
            "逾淮若改平生质，孤负当年作颂心。"
        ], 
        "title": "席上咏物分得橘", 
        "type": "绝句", 
        "yun": "侵"
    }, 
    {
        "author": "钱筮离", 
        "era": "清", 
        "subtype": "七言律诗", 
        "text": [
            "山入蓬莱别有春，婺星焕彩助精神。", 
            "乌衣开第门楣旧，鸿渐占爻羽翰新。", 
            "兰桂吐芬佳士坐，乔松齐寿列仙身。", 
            "自惭再世渊源印，未若真传得马伸。"
        ], 
        "title": "寿业师王一如先生七十，即次先生自寿诗韵", 
        "type": "律诗", 
        "yun": "真"
    }, 
    {
        "author": "钱福胙", 
        "era": "清", 
        "subtype": null, 
        "text": [
            "尘封宝镜光辉歇，一片浮云滓明月。", 
            "细调铅汞试重揩，轻痕转眼随风没。", 
            "朝来启视无纤瑕，当窗照见颜如花。", 
            "祇怜艳质易衰朽，青铜伴影辜韶华。", 
            "吁嗟乎，青铜拂拭光仍在，韶华一去时难再。"
        ], 
        "title": "宝镜词", 
        "type": "古风", 
        "yun": null
    }, 
    {
        "author": "钱福胙", 
        "era": "清", 
        "subtype": null, 
        "text": [
            "昨夜东风生绮陌，朝来采燕簪轻帻。", 
            "人间可乐又逢春，日下还怜未归客。", 
            "青旗繁会阗燕郊，黄罗蹀躞翻云翘。", 
            "夕阳鞍马忽四散，寒镫相对风萧萧。", 
            "忆昔杨盘会食时，堂中白玉传青丝。", 
            "三年两地萦梦寐，一尊千里同愁思。", 
            "折梅远寄何人将，仰天但见群鸿翔。", 
            "人生安得如汝乐，飞鸣到处皆成行。"
        ], 
        "title": "十二月廿四日立春有怀渔庄漆林两兄京师", 
        "type": "古风", 
        "yun": null
    }, 
    {
        "author": "钱福那", 
        "era": "清", 
        "subtype": "五言律诗", 
        "text": [
            "惆怅夜三更，朦胧睡未成。", 
            "介然忘已死，果尔见先生。", 
            "面目而今瘦，言谈似旧清。", 
            "醒来原一梦，无语定双睛。"
        ], 
        "title": "梦祝吏香师", 
        "type": "律诗", 
        "yun": "庚"
    }, 
    {
        "author": "钱福那", 
        "era": "清", 
        "subtype": "五言律诗", 
        "text": [
            "生死论交地，情亲独有君。", 
            "读书破万卷，高义薄浮云。", 
            "素幔随流水，书签映夕曛。", 
            "草堂杯酒在，把剑觅徐君。"
        ], 
        "title": "集杜挽郑荐甫", 
        "type": "律诗", 
        "yun": "文"
    }, 
    {
        "author": "钱福那", 
        "era": "清", 
        "subtype": "五言律诗", 
        "text": [
            "良友昔相于，吟诗正忆渠。", 
            "即今千种恨，不寄一行书。", 
            "旧好何由展，新知已暗疏。", 
            "长为万里客，跋涉体何如？"
        ], 
        "title": "集杜寄杨少陵", 
        "type": "律诗", 
        "yun": "鱼"
    }, 
    {
        "author": "钱福那", 
        "era": "清", 
        "subtype": "五言律诗", 
        "text": [
            "远送从此别，高歌泪数行。", 
            "丈人叨礼数，祖席倍辉光。", 
            "兴与烟霞会，风生锦绣香。", 
            "夜阑接软语，欲罢不能忘。"
        ], 
        "title": "琴川辞，季君梅太史留宴丹魁堂，集杜赠幼梅", 
        "type": "律诗", 
        "yun": "阳"
    }, 
    {
        "author": "钱福那", 
        "era": "清", 
        "subtype": "五言律诗", 
        "text": [
            "南北耸层峦，钱塘夕照寒。", 
            "故家原在此，今友起为官。", 
            "回首追谈笑，从兹振羽翰。", 
            "他年归故里，我藉问临安。"
        ], 
        "title": "送汤芹生（祖炘）之官浙江", 
        "type": "律诗", 
        "yun": "寒"
    }, 
    {
        "author": "钱福那", 
        "era": "清", 
        "subtype": "七言律诗", 
        "text": [
            "铸得干将试及锋，虎邱挥处剑生风。", 
            "至今一片痕摧白，当日千星火迸红。", 
            "宛似切泥陶舍外，俨同饮羽石棱中。", 
            "生公讲处留遗迹，已化神龙入碧空。"
        ], 
        "title": "游虎邱题吴王试剑石", 
        "type": "律诗", 
        "yun": "东"
    }, 
    {
        "author": "钱福那", 
        "era": "清", 
        "subtype": "七言律诗", 
        "text": [
            "柔枝不复态依依，景色萧疏事尽非。", 
            "对酒愁多人易醉，打门叶满客来稀。", 
            "残鸦有影寒塘过，断雁无声远塞飞。", 
            "唱到阳关应洒泪，边陲曾否到征衣。"
        ], 
        "title": "寒柳二律示南菁同舍诸友，并索和章 其一", 
        "type": "律诗", 
        "yun": "微"
    }, 
    {
        "author": "钱福那", 
        "era": "清", 
        "subtype": "七言律诗", 
        "text": [
            "前番飞絮又飞花，此日荒凉捲白沙。", 
            "谁向离筵吹短笛，怕从古驿听悲笳。", 
            "寒威欲逼酸风起，暖意无多夕照斜。", 
            "留得柔情千缕在，春来依旧占繁华。"
        ], 
        "title": "寒柳二律示南菁同舍诸友，并索和章 其二", 
        "type": "律诗", 
        "yun": "麻"
    }, 
    {
        "author": "钱畹兰", 
        "era": "清", 
        "subtype": null, 
        "text": [
            "玉貌无双。", 
            "爱梅花疏影，淡倩成妆。", 
            "吟笺窗映绿，画箧笔生香。", 
            "酹夜月，泛湖光，正乐事方长。", 
            "怅霎时，凄风吹雨，泼散鸳鸯。", 
            "音容飘渺仙乡。", 
            "但零纨剩粉，憔悴潘郎。", 
            "莲波疑小步，铃语讶明珰。", 
            "徒仿佛，益悲凉。", 
            "触处断人肠，怎似他、无情草木，荣落相忘。"
        ], 
        "title": "意难忘", 
        "type": "词", 
        "yun": null
    }, 
    {
        "author": "钱瑗", 
        "era": "清", 
        "subtype": null, 
        "text": [
            "柳摇花颤。", 
            "吹遍东风软。", 
            "好梦惊回莺百啭。", 
            "天远何如人远。", 
            "乍寒乍暖无凭。", 
            "一宵几遍阴晴。", 
            "猜着天公情性，算他真个聪明。"
        ], 
        "title": "清平乐 春日   见继昌《左庵词话》", 
        "type": "词", 
        "yun": null
    }, 
    {
        "author": "钱瑗", 
        "era": "清", 
        "subtype": null, 
        "text": [
            "问何事，兴亡重谱。", 
            "为惜琼花，惨遭风雨。", 
            "几点残山，倩谁来画旧眉妩。", 
            "杜鹃啼苦，家国恨，从头数。", 
            "缺陷总难偿，合付与、伤心人补。", 
            "三五。", 
            "算年华草草，并向乱离中度。", 
            "匆匆去也，数不到、旧时宫树。", 
            "倩絮影、替写愁痕。", 
            "又生怕、斜阳无主。", 
            "只一缕情丝，还被犀帘钩住。"
        ], 
        "title": "长亭怨慢 题帝女花院本（见《词综续编》）", 
        "type": "词", 
        "yun": null
    }, 
    {
        "author": "钱瑗", 
        "era": "清", 
        "subtype": null, 
        "text": [
            "馀生有几，最难得、挨到收梢时节。", 
            "妨命祗缘才太艳，倒受千般磨劫。", 
            "锦字缄情，绿华写恨，泪点成红雪。", 
            "至今溪畔，但闻流水呜咽。", 
            "遥见狂虏氛中，桃花一骑，绝代倾城色。", 
            "直算望夫山下殒，栀子同心先结。", 
            "兵气飞扬，愁云惨淡，魂冷天边月。", 
            "我来题曲，冻痕冰指如铁。"
        ], 
        "title": "百字令 题桃蹊雪院本", 
        "type": "词", 
        "yun": null
    }, 
    {
        "author": "钱瑗", 
        "era": "清", 
        "subtype": null, 
        "text": [
            "著墨句衣，吮毫添晕，腕底香留千古。", 
            "竹里行吟，月中窥影，愁心问伊知否。", 
            "竖一指、谈禅也，天花堕如絮。", 
            "恨难数。", 
            "更谁怜、梦尘醒后，多少事、赢得几声才女。", 
            "莫再钟情根，愿来生、重转西土。", 
            "满眼青莲，是鸥波、曾共游处。", 
            "悔身无双翼，去伴听经鹦鹉。"
        ], 
        "title": "法曲献仙音 敬次大人题管夫人大士画像韵", 
        "type": "词", 
        "yun": null
    }, 
    {
        "author": "钱福胙", 
        "era": "清", 
        "subtype": "七言绝句", 
        "text": [
            "岁岁红亭送别筵，千条齐映碧云天。", 
            "曲江今日重回首，只有寒鸦与暮蝉。"
        ], 
        "title": "秋柳", 
        "type": "绝句", 
        "yun": "先"
    }, 
    {
        "author": "钱源来", 
        "era": "清", 
        "subtype": null, 
        "text": [
            "不识琴中音，但爱琴中趣。", 
            "古曲荡烦声，玄音淡尘虑。", 
            "山房春寂寥，曲涧寒泉注。", 
            "泠泠水石间，幽人自相语。"
        ], 
        "title": "山房听琴", 
        "type": "古风", 
        "yun": null
    }, 
    {
        "author": "钱楷", 
        "era": "清", 
        "subtype": null, 
        "text": [
            "商飙一夜飞海南，木叶吹堕山华龛。", 
            "诗人怀抱溢秋思，华笺不尽番两三。", 
            "菩提有树本无树，此心难效枯禅参。", 
            "弭棹何来故人惠，启缄先觉清风含。", 
            "叶大如掌纹碎琐，筋细萦发痕矜鬖。", 
            "洁白一片雉尾展，莹薄数叠蝉翼惭。", 
            "玉华刻楮宋人拙，僧房肄柿韩公憨。", 
            "蚀处成文岂饱蠹，声闻下笔如食蚕。", 
            "强名曰纱未称实，更无方空渗墨酣。", 
            "得非西天贝多树，光明无碍佛日涵。", 
            "祖师初来译象载，皮纸木笔穷云岚。", 
            "移根讲树入震旦，一一书尽莲花函。", 
            "绿阴转思树头合，光孝寺古枝毵毵。", 
            "六丁欲拔几劫火，到今生意犹潭潭。", 
            "空山落叶遍狼藉，沙弥扫地还搜探。", 
            "俗眼好奇遂矜衒，骚人墨客珍云蓝。", 
            "古来绳简变麻竹，翻新制样工巧谙。", 
            "书家辈出更踵事，灾及绢素供幽耽。", 
            "织杵浆硾遍寰宇，海东纸贵争取甘。", 
            "祇林丛树逮爬剔，菩提示证宁非贪。", 
            "顾以朽腐化有用，悟兹物理齐庄聃。", 
            "世无竺鸠阐经藏，艺林收贮穷书蟫。", 
            "风月句好吟册满，簪花体写石墨媕。", 
            "㜑罗音偶订梵字，般若经或书茅庵。", 
            "儒童菩萨取材一，此论可矫辟佛谈。", 
            "我来炎徼滞水驿，篷窗枯坐如瞿昙。", 
            "绮语不洗都自净，笔床墨匣炉香馣。", 
            "文字缘深感持赠，翰墨理妙思叽唅。", 
            "为政不伤令清白，胡威绢比君也堪。", 
            "作诗谢声口翻偈，片巾乏突过山如篸。"
        ], 
        "title": "周岐东大令以菩提纱见赠赋谢", 
        "type": "古风", 
        "yun": "覃"
    }, 
    {
        "author": "钱楷", 
        "era": "清", 
        "subtype": null, 
        "text": [
            "金精鼓橐铜官飞，入江斗龙腾杀机。", 
            "丰隆击剑刜纽断，裹创蚀土瘖不归。", 
            "至今僵立土司界，偷儿磨鋊辄遭械。", 
            "云何神物此狡狯，荒徼图经失所载。", 
            "检校使者非黄车，足迹不蹋明都隅。", 
            "大小东阳能好事，手携毡蜡文新模。", 
            "文称钟主杨景通，富良刺史宏农公。", 
            "思琅广源兼节度，爵阶一一东都同。", 
            "户属太平为世族，高曾祖考皆勋庸。", 
            "帝婚乃缔寿阳主，陬陲惣辖销兵戎。", 
            "司凛山前架岩岊，崇庆寺开贲梵宫。", 
            "皇帝宝祚祝绵茂，太后圣寿增延洪。", 
            "爰铸此钟留供养，用舍柒千余斤铜。", 
            "会祥太庆纪年四，作记元宵镫月中。", 
            "曹良辅撰杨某笔，校书集贤华资崇。", 
            "我从纪年忆仿佛，实维安南李乾德。", 
            "乃父日尊僣帝制，设官比似中朝职。", 
            "夸张炎极假二州，渐稀使问羁縻绝。", 
            "岂如赵佗窃号聊自娱，朝廷容之坐姑息。", 
            "宝坊庄严今何在，钟矣铸错字不灭。", 
            "南郊授朔少常姓，不待天戈自相贼。", 
            "呜呼往事安足论，《涌幢小品》谈无根。", 
            "孰搜文字到瘴窟，何况此地当年犹异域。", 
            "我无书史足考稽，作诗尤如寸莛击。", 
            "归携墨本小长芦，铜鼓斋中张坐隅。", 
            "好借白莲寺僧日本书，东西对陈如璠玙。", 
            "胜读东方先生《十洲记》，或当阎家职贡蛮夷图。"
        ], 
        "title": "太平土州飞来钟歌", 
        "type": "古风", 
        "yun": null
    }, 
    {
        "author": "钱楷", 
        "era": "清", 
        "subtype": null, 
        "text": [
            "文章在天地，如泰山一尘。", 
            "荣名照千古，岂不贵立身。", 
            "侯诚贤刺史，咄哉党伾文。", 
            "昌黎一铭墓，大笔力千钧。", 
            "遂使俎豆光，今耀罗池滨。", 
            "当时走京国，告者欧阳君。", 
            "嗟嗟贤从事，附兹名弗沦。", 
            "死生朋友间，高义怀古人。"
        ], 
        "title": "柳州谒柳侯祠 其一", 
        "type": "古风", 
        "yun": null
    }, 
    {
        "author": "钱楷", 
        "era": "清", 
        "subtype": null, 
        "text": [
            "青青松柏枝，不见龙城柳。", 
            "惟余剑铭字，笔法辨跟肘。", 
            "传闻涉洞庭，携镇风涛吼。", 
            "行客争椎摹，登登彻座右。", 
            "不知剑与柳，何者神所守。", 
            "墨云荔子碑，并护烛南斗。"
        ], 
        "title": "柳州谒柳侯祠 其二", 
        "type": "古风", 
        "yun": "有"
    }, 
    {
        "author": "钱楷", 
        "era": "清", 
        "subtype": null, 
        "text": [
            "文词湖湘南，实始侯讲画。", 
            "距今二千年，士类昧程尺。", 
            "六经诵未完，妄念科名弋。", 
            "语以论孟义，理解半捍格。", 
            "安得乞侯灵，蓬心一洗易。", 
            "再拜为荐馨，群言丐沥液。"
        ], 
        "title": "柳州谒柳侯祠 其三", 
        "type": "古风", 
        "yun": null
    }, 
    {
        "author": "钱慎方", 
        "era": "清", 
        "subtype": "七言绝句", 
        "text": [
            "朝来滴翠山光好，无数枝头乱啼鸟。", 
            "鸠杖横拖过短桥，小池倒浸梅花老。"
        ], 
        "title": "春晓", 
        "type": "绝句", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "我闻武岗帅叛城不守，天王西幸百官走。", 
            "天阴道滑两淋铃，乘舆狼狈古泥口。", 
            "尚方服物诏追随，纷纷相失竟何有！", 
            "侯生老将卧山中，锦衣御幄一时供。", 
            "盘羞珍进大官美，宫女香薰绣被浓。", 
            "卫士、中珰争醉饱，龙车凤辇去从容。", 
            "三宫娱悦天心喜，面承恩进「商丘」封。", 
            "侯生魁梧古良将，簪缨伟顾西班上。", 
            "有时对客一挥毫，集贤学士敛手让。", 
            "悲歌旧是梁园风，轰饮谁敌陈遵量。", 
            "翠釜金盘罗几筵，腐儒薄宦生惆怅。", 
            "朝传给事弹文雄，为褫滥爵核军功。", 
            "侯生罢酒颜色动，窃恐比例还同众。", 
            "侯生饮酒君勿疑，君之劳绩天子知。", 
            "即今军功期报主，报主孰有如君奇！", 
            "与君放船海珠寺，醉后且吟望海诗。"
        ], 
        "title": "饮侯商丘舟中，即席赋赠", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "朝承书讯故人移，为报临轩试有期。", 
            "去国已甘梅尉隐，好官重超木天思。", 
            "星邀使节还霄汉，秋老菩提别祖师。", 
            "荒寺九旬成底事？游装初刻难馀诗。"
        ], 
        "title": "别羊城", 
        "type": "古风", 
        "yun": "支"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "从龙初沐圣恩波，诏选词臣辟制科。", 
            "格外郎官叨与试，本朝异数恐无多。"
        ], 
        "title": "临轩曲 其一", 
        "type": "古风", 
        "yun": "歌"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "经年廷议许临轩，今日真承圣主恩。", 
            "櫜笔晓趋双阙下，恭随胪唱入端门。"
        ], 
        "title": "临轩曲 其二", 
        "type": "古风", 
        "yun": "元"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "衮衣黄幄殿中间，玉几凭临咫尺攀。", 
            "跪迎炉烟宣履历，分明觌面识龙颜。"
        ], 
        "title": "临轩曲 其三", 
        "type": "古风", 
        "yun": "删"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "面对安详霁圣容，香烟深处闪重瞳。", 
            "天心可否无人识，御笔高低点不同。"
        ], 
        "title": "临轩曲 其四", 
        "type": "古风", 
        "yun": "东"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "唱罢勾胪肃仗齐，小臣分号殿东西。", 
            "千官班静相公出，恭请天恩御赐题！"
        ], 
        "title": "临轩曲 其五", 
        "type": "古风", 
        "yun": "齐"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "内外关防视锁闱，金吾传奉凛天威。", 
            "书生逻卒寻常见，争似银貂共锦衣。"
        ], 
        "title": "临轩曲 其六", 
        "type": "古风", 
        "yun": "微"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "内臣黄帕捧书来，香案从容信手开。", 
            "遥见阁臣承旨起，御题拟就圣人裁。"
        ], 
        "title": "临轩曲 其七", 
        "type": "古风", 
        "yun": "灰"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "麻纸龙文拂案黄，欲登宸翰费端详。", 
            "犹防次第违经传，口诏传宣有巨珰。"
        ], 
        "title": "临轩曲 其八", 
        "type": "古风", 
        "yun": "阳"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "跸声起去晷将斜，老笔难矜旧有花。", 
            "日暮大官勤赐膳，传闻辇驾在「文华」。"
        ], 
        "title": "临轩曲 其九", 
        "type": "古风", 
        "yun": "麻"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "词澜正倒夜偏阑，中使频催蜡烛残。", 
            "帝辇欲还宫漏促，花砖队队宿鹓鸾。"
        ], 
        "title": "临轩曲 其十", 
        "type": "古风", 
        "yun": "寒"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "当场洒笔惯惊人，锦玉围观讶有神。", 
            "剔烛细书「光武论」，内家也解点头频。"
        ], 
        "title": "临轩曲 其十一", 
        "type": "古风", 
        "yun": "真"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "分衡早敕玉堂仙，夜半帘前忽放还。", 
            "独召阁臣留便殿，堂餐直被禁中传。"
        ], 
        "title": "临轩曲 其十二", 
        "type": "古风", 
        "yun": "先"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "侍臣收卷上亲临，惭愧么么费圣心。", 
            "誊录诸生沾帑赐，同朝争羡主恩深。"
        ], 
        "title": "临轩曲 其十三", 
        "type": "古风", 
        "yun": "侵"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "未央宫阙卷初呈，内殿班齐贺圣明。", 
            "面敕言官严检举，当轩拆号御填名。"
        ], 
        "title": "临轩曲 其十四", 
        "type": "古风", 
        "yun": "庚"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "中兴特重玉堂宾，固请加恩放八人。", 
            "不是圣朝恩太吝，分明珍惜笼微臣。"
        ], 
        "title": "临轩曲 其十五", 
        "type": "古风", 
        "yun": "真"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "最怜新进与同升，郡吏、曹郎籍漫凭。", 
            "曾荷相公援例请，圣恩特赐一条冰。"
        ], 
        "title": "临轩曲 其十六", 
        "type": "古风", 
        "yun": "蒸"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "旷典能无旧例遵，榜头端属首揆抡。", 
            "即居卢后犹疑忝。", 
            "盛事宁堪第一人！"
        ], 
        "title": "临轩曲 其十七", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "煌煌手诏夜深传，八士同时入木天。", 
            "才是国恩难报日，旁人莫漫羡登仙！"
        ], 
        "title": "临轩曲 其十八", 
        "type": "古风", 
        "yun": "先"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "敕使凌晨候谢恩，口传天语浃春温。", 
            "榜中怕有冯唐老，为报青年慰至尊！"
        ], 
        "title": "临轩曲 其十九", 
        "type": "古风", 
        "yun": "元"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "新恩初许禁中行，为谒先师阁吏迎。", 
            "再拜中堂前致谢，共称天子让门生。"
        ], 
        "title": "临轩曲 其二十", 
        "type": "古风", 
        "yun": "庚"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "文帝贵止辇，太宗宝魏徵。", 
            "古来神圣主，皆有纳谏名。", 
            "我皇仁且孝，不大色与声。", 
            "小臣叨侍从，窃睹神采英。", 
            "大帅对失措，圣度和且平。", 
            "所以诸藩镇，见者识中兴。", 
            "给谏触太后，愚直气以盈。", 
            "举朝请加诛，受杖罚殊轻。", 
            "及与群臣语，往往叹其清。", 
            "瞿相老崛强，遇事上书争。", 
            "温纶皆手答，曾无勉强情。", 
            "去年献史卷，拟同金鉴呈。", 
            "今复问主上，还经御览曾？", 
            "所言过戆直，左右因相倾。", 
            "上言实未读，朕殊有愧卿。", 
            "从此事披阅，勿负谆谆诚！", 
            "举朝叹圣德，臣等实不能！", 
            "虚怀本天授，皇哉我圣明！"
        ], 
        "title": "圣德诗", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "昔年避难游云间，章公脱身沔阳还。", 
            "人言汹汹匿不得，翻然投躯誓马革。", 
            "天子亲征驻湖南，赐公节钺收湖北。", 
            "昔何巽懦今何雄，能骑生马挽强弓！", 
            "身先士卒亲搏战，身死人称「章北院」！"
        ], 
        "title": "章北院行", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "将军趋朝求召见，天子传宣御水殿。", 
            "将军廷辨声怒嗔，百官拱手颜色变。", 
            "中使促对上龙舟，有事面奏香案头。", 
            "舟中天子东面坐，将军俯伏汗交流。", 
            "汗流浃背猛气沮，诏谓将军从容语。", 
            "垆烟移近再三陈，但闻誓死报明主！", 
            "叩头再拜出君门，忆起胸中未尽言。", 
            "天威咫尺说不得，始信君王是至尊。"
        ], 
        "title": "郧将军入对歌", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "去夏遣使册封滇，贼臣矫诏封使还。", 
            "滇人请命求国号，廷议可否将一年。", 
            "国号拟上上未允，郧国将军来朝天。", 
            "将军入朝沮封议，旧主封者谁敢异！", 
            "坐召滇使谒楼船，词严义正色凛然。", 
            "自陈己罪「犯京阙」，汝曹徒扰西南偏！", 
            "圣恩赦我宁有汝？与我同心报明主！", 
            "本朝异姓无王爵，上违祖制谁敢许！", 
            "鞭弭櫜鞬足周旋，汝曹勿欺天子孱！", 
            "滇使叩头唯唯退，举朝争叹将军贤！", 
            "将军此议真不朽，滇人闻言能信否？", 
            "为语使者复命归，勿谓议出廷臣口！"
        ], 
        "title": "沮封篇", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "给谏被逮身萧然，身外长物一空船。", 
            "金吾求贿苦不遂，破船估值十千钱。", 
            "董生守船陈苦词，此船留裹给谏尸。", 
            "姚髯仗剑船头坐，腐儒可笑又可悲！", 
            "须臾攘臂牵船去，两生抵死留不住。", 
            "金吾移住空船里，有子十龄旋堕水。", 
            "伤心卧病未经旬，禳祓无功金吾死！", 
            "共惊凶物无人留，空船弃置江东头。", 
            "给谏放回沙上卧，送船与渠渠不收！"
        ], 
        "title": "空船行，为金道隐赋", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "阃外平章鬓欲苍，胡床啸咏兴清狂。", 
            "起居未肯随蛮俗，风物稍怜近楚乡！", 
            "座上称诗同放逐，帐前行酒尽冠裳。", 
            "秋成勿使催科扰，愿听农歌一举觞！", 
            "幕府清秋兴可怜，开樽召客共筹边。", 
            "桂花自劝东皋酒，新月愁含楚塞烟。", 
            "人世荣名兼将相，半生出处授神仙。", 
            "明年此日知尤健，拟荐江心第一泉！"
        ], 
        "title": "留守生日，用诸公韵", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "桂林好客武陵侯，邀我九月虞山游。", 
            "虞山酒罢月初出，乘月还泛漓江舟。", 
            "水清沙白石磊磊，小艇一双放上流。", 
            "酒船坐客歌船并，隔船小伎司酒筹。", 
            "丝管啁啾鼓吹乱，忽然声绝扬清讴。", 
            "是时天气方高秋，四山苍苍烟雾收。", 
            "中流放棹船不动，听曲大鱼低昂浮。", 
            "曲终月皎四方静，更鼓声声城上楼。", 
            "城上人语不敢睡，城门不锁彻夜留。", 
            "城边怪石如人立，醉中认是侯家驺。", 
            "侯家劝客樽如卣，夜深客醉劝不休。", 
            "主人一饮尽数斗，坐客何人堪献酬！", 
            "送客归去月更好，洗杯对月回船头。", 
            "我时醉卧还侧耳，笙歌水上去悠悠。"
        ], 
        "title": "漓江泛舟行，为杨武陵赋", 
        "type": "古风", 
        "yun": "尤"
    }, 
    {
        "author": "钱澄之", 
        "era": "清", 
        "subtype": null, 
        "text": [
            "虞山苍苍日初薄，松风江水涛声合。", 
            "我乘清秋拜舜祠，丹青玉殿何寂寞！", 
            "自从中国污腥膻，冠裳委地纷可怜。", 
            "群后、二妃有何幸，冕旒环佩妆俨然！", 
            "问此半壁为谁有？烽大曾经百战后。", 
            "焦侯、周帅再全城，论功指纵归留守。", 
            "留守坐啸不临戎，从容袖手驱群雄。", 
            "两雄忘躯为谁战，感公忠义成公功。", 
            "公于此山有天意，南来早授神仙记。", 
            "授公诸记函尽开，吉凶一一分明示。", 
            "以兹听运意常閒，许公今岁锦衣还。", 
            "还时却别此山去，更入吴中寻旧山。", 
            "吴山名与粤山共，粤为虞帝吴为仲。", 
            "公功在粤家在吴，两地山皆以公重。", 
            "山川宾客藉公传，铭公应在虞山巅。", 
            "梯升学士如椽笔，并纪同游高会年。"
        ], 
        "title": "虞山歌，为留守相公赋", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": null, 
        "text": [
            "夙昔不齿浔州帅，冒封大国殊可愧！", 
            "跋扈抗命诸镇无，阴谋矫诏中朝祟。", 
            "龙舟仓卒向西巡，放兵大掠左江滨。", 
            "百官扈从纷相失，道路梗塞困小臣。", 
            "焦侯平乐城不守，单骑追驾向南走。", 
            "祗闻假道上乌蛮，何意投躯喂虎口！", 
            "浔帅乞降苦无由，要侯请解昔日仇。", 
            "杯酒未终侯遇害，遣儿来献焦侯头！"
        ], 
        "title": "浔州帅", 
        "type": "古风", 
        "yun": null
    }, 
    {
        "author": "钱廉", 
        "era": "清", 
        "subtype": "七言绝句", 
        "text": [
            "闭门静息此禅关，误写斜分郭外山。", 
            "车马不喧燕市里，松花一枕梦初间。"
        ], 
        "title": "闲居", 
        "type": "绝句", 
        "yun": "删"
    }, 
    {
        "author": "钱嵩期", 
        "era": "清", 
        "subtype": "七言律诗", 
        "text": [
            "风物翛然在竹林，颠毛未许晓霜侵。", 
            "已忘胜负还看弈，为薄才华欲废吟。", 
            "说剑碎琴年少气，种松爱菊岁寒心。", 
            "公孙荐达非吾事，肯使红尘点素襟。"
        ], 
        "title": "赠友园居（时主人六十） 其一", 
        "type": "律诗", 
        "yun": "侵"
    }, 
    {
        "author": "钱嵩期", 
        "era": "清", 
        "subtype": "七言律诗", 
        "text": [
            "徙宅还同鸟易柯，闲园望里足烟萝。", 
            "青藤白袷时还往，张丈殷兄共啸歌。", 
            "野狖窥人来渐熟，山云湿径扫偏多。", 
            "期君采药铜官路，曳杖携筐入涧阿。"
        ], 
        "title": "赠友园居（时主人六十） 其二", 
        "type": "律诗", 
        "yun": "歌"
    }, 
    {
        "author": "钱廉", 
        "era": "清", 
        "subtype": "五言律诗", 
        "text": [
            "爱尔篇章好，临风见古人。", 
            "讵无千载目，日益故乡贫。", 
            "白发惭滫厚，青镫拭蠹频。", 
            "嗟余亦寥落，执手倍伤神。"
        ], 
        "title": "怀董缶堂", 
        "type": "律诗", 
        "yun": "真"
    }, 
    {
        "author": "钱廉", 
        "era": "清", 
        "subtype": "七言律诗", 
        "text": [
            "何事劳劳苦问津，能安此日是高人。", 
            "短屏题遍江枫句，小阁呼回好鸟春。", 
            "率尔到村披素鞸，便为把臂入林身。", 
            "今朝我亦渔郎矣，岂必桃源是避秦。"
        ], 
        "title": "饮宋受谷云深草堂", 
        "type": "律诗", 
        "yun": "真"
    }, 
    {
        "author": "钱廉", 
        "era": "清", 
        "subtype": "七言律诗", 
        "text": [
            "飞花点点落轻裾，一树寒梅伴影孤。", 
            "夜与老僧依佛火，午随清磬入山厨。", 
            "乡关迢递思黄犬，须发摧颓感白驹。", 
            "自分不材甘世弃，蒲轮曾诏汉家儒。"
        ], 
        "title": "雪中旅怀", 
        "type": "律诗", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "秋山无树故崚嶒，几度支筇未忍登。", 
            "荒路行愁逢牧马，旧交老渐变高僧。", 
            "钟楼自吼南朝寺，佛塔还燃半夜灯。", 
            "莫向雨花台北望，寒云黯淡是钟陵。"
        ], 
        "title": "金陵即事", 
        "type": "律诗", 
        "yun": "蒸"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "自着淄衣万恨平，穷途遇尔转伤情。", 
            "我从岭外经年至，君向江南何处行？", 
            "瓢笠喜无乡里识，须眉犹使故人惊。", 
            "相持莫便当街哭，为到郊原一放声。"
        ], 
        "title": "遇曾庭闻芜阴市上", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "十七年前椒岭路，短驴疑在梦中行。", 
            "兵烽几度门无径，灵雨初通涧有声。", 
            "牛屋半楹啼寡姊，蔬盘一夜费贫甥。", 
            "老来万事心灰尽，益重人间骨肉情。"
        ], 
        "title": "暑中走椒岭省方氏姊示诸甥", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "江头破衲少知名，脱粟亲炊见尔情。", 
            "痛入箭创阴雨夜，梦回鼙鼓海潮声。", 
            "国恩祇觉今生重，交道谁言乱世轻。", 
            "传说敬亭曾卧病，又冲泥泞去宣城。"
        ], 
        "title": "鸠兹酬张惕中", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "匡庐入梦已多时，乘兴先探绝顶奇。", 
            "一路叶埋灵运屐，合山僧待子瞻诗。", 
            "云铺半岭村犹霁，雨在高峰客不知。", 
            "小竖暗携长笛至，拟登五老向空吹。"
        ], 
        "title": "庐山", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "史公将略本非长，半壁南朝一死偿！", 
            "庭议祗知除异己，庙谋宁复顾危疆。", 
            "上江斗罢扬州破，北府屯空建业亡。", 
            "二竖至今还兔脱，槛车独见送君王。"
        ], 
        "title": "二忠诗 其一 史相国可法", 
        "type": "律诗", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "靖南勇气冠诸勋，报主精忠独数君！", 
            "鹰饱祗教防兔窟，虎痴何意入狐群！", 
            "上流问罪偏劳拒，北道求援未许闻。", 
            "国运可怜亡一矢，江城遗恨失将军！"
        ], 
        "title": "二忠诗 其二 靖南侯黄得功", 
        "type": "律诗", 
        "yun": "文"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "总戎使节驻南湖，更会军容万舳舻。", 
            "共拟返旗枭二竖，即看传檄号三吴。", 
            "江城有险应先据，越国行成且缓图。", 
            "底事金缯饱搜索，望尘舞蹈作前驱！"
        ], 
        "title": "哀越诗 其一", 
        "type": "律诗", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "金陵王气已应终，马相旌麾向越中。", 
            "北狩君王空有恨，南来太后且论功。", 
            "孔苌建议诛夷甫，玄礼何雠戮国忠！", 
            "底事杭州三学士，不闻请剑有陈东！"
        ], 
        "title": "哀越诗 其二", 
        "type": "律诗", 
        "yun": "东"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "趁艇穿桥去复还，千村今有几村烟！", 
            "雪埋橡栗朝无食，风入牛衣夜不眠。", 
            "漂母未知亭长厌，野人莫字庾公贤！", 
            "荆州御史同为客，独许张融寄小船。"
        ], 
        "title": "漫兴 其一", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "篷窗积雨累旬淹，眼暗河山万恨添。", 
            "裹颊几家留郤鉴，叩门何处乞陶潜！", 
            "巾裾自取居人怪，面目还遭路鬼嫌。", 
            "饮泣江头通不寐，黄星夜夜向南佔。"
        ], 
        "title": "漫兴 其二", 
        "type": "律诗", 
        "yun": "盐"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "清秋天外一鸿嘶，万事伤心日落西。", 
            "坎路情痴潘岳子，出关肠断伯鸾妻。", 
            "麻鞋野阔迷风雨，牛尾江喧乱鼓鼙。", 
            "但得追随拚负杖，白云深处好提携！"
        ], 
        "title": "徐松涛御史 其一", 
        "type": "律诗", 
        "yun": "齐"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "江村水竹绕茅亭，昨夜还家梦未醒。", 
            "楚客到秋容易泣，夷歌杂雨不堪听！", 
            "登楼有恨迷王粲，渡海相依仗管宁。", 
            "共说避秦闽峤好，夕阳西下武夷青。"
        ], 
        "title": "徐松涛御史 其二", 
        "type": "律诗", 
        "yun": "青"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "猿臂开弓三百钧，殿前御试射如神。", 
            "黄童本号无双士，先帝亲除第一人。", 
            "乱日山城参阃贱，非时旌纛出关频。", 
            "将军不羡通侯印，誓复新安把钓纶。"
        ], 
        "title": "赠黄仲聚参戎", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "鶗鴃初鸣村雨斜，吉州烽火暗天涯。", 
            "留侯借箸身多病，庾信伤心鬓早华。", 
            "半夜吹灯重煮药，三春掩袖忍看花。", 
            "扣舷泪溅双流水，渭北、江南何处家？"
        ], 
        "title": "江雨，赠延安刘客生卧病 其一", 
        "type": "律诗", 
        "yun": "麻"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "江高响急客愁新，白舫青囊又浃辰。", 
            "辛苦樯鸠勤祝雨，浮沈波鸟漫亲人。", 
            "篙师水调声声楚，军吏边装处处秦。", 
            "旌节淹留缘底事？羽书今已隔三春！"
        ], 
        "title": "江雨，赠延安刘客生卧病 其二", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "拂地骄鹰暗虎头，锦貂公子梦封侯。", 
            "杏花落尽田难种，布谷鸣残麦未收。", 
            "铜马讵能扶赤伏，黄州曾可号青州？", 
            "江村野哭声声苦，独赋「登楼」悔久留！"
        ], 
        "title": "虔州即事 其一", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "吉州烽火照江干，一夜腥风江水寒。", 
            "急撤万安防皂口，早催章、贡下棉滩。", 
            "云南戍卒全营去，「龙武新军」驻马看。", 
            "独见尺书来幕府，誓将坚卧砥狂澜。"
        ], 
        "title": "虔州即事 其二", 
        "type": "律诗", 
        "yun": "寒"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "南、诏诸军去不回，狼兵才费羽书催。", 
            "棉津天堑全虚设，章、贡孤城迥自开。", 
            "中丞屡下徵师檄，司马难登誓将台！", 
            "唯喜临江杨相国，亲提鹅鹳向东来。"
        ], 
        "title": "虔州即事 其三", 
        "type": "律诗", 
        "yun": "灰"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "西山麾帐迥连云，倏忽猋骑数百群。", 
            "营火依星明彻夜，角声向月惨难闻。", 
            "父书尽弃长平卒，儿戏羞称灞上军！", 
            "自笑腐儒无七略，铙歌检出背人焚。"
        ], 
        "title": "虔州即事 其四", 
        "type": "律诗", 
        "yun": "文"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "旌竿袅袅隔城东，代马临江壁已空。", 
            "赤祲满天休望气，黑云压阵更佔风。", 
            "牙旗早失刘开府，金印新悬张总戎。", 
            "此日穹庐犹遍野，殊恩漫锡守虔功！"
        ], 
        "title": "虔州即事 其五", 
        "type": "律诗", 
        "yun": "东"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "驿路凋残何处行，又穿烽燧赴荒城。", 
            "渡头虎迹沿溪去，村外鸡声冒雨鸣。", 
            "鸟帽即今双短鬓，青山依旧两狂生。", 
            "相看漫洒吴江泪，已听褒纶赠杲卿！"
        ], 
        "title": "长汀道中示吴二明府 其一", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "炊烟泄处指单车，落落风流想孟嘉。", 
            "荒涧暗生江岸草，野田閒放故园花。", 
            "民因兵乱稀开肆，吏以官清早放衙。", 
            "见说折腰终日苦，微霜已点鬓边华。"
        ], 
        "title": "长汀道中示吴二明府 其二", 
        "type": "律诗", 
        "yun": "麻"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "宣麻几日点朝班，谁遣单车自出关？", 
            "久信赤符成两汉，空佔紫盖照三山！", 
            "总戎已弃全军遁，丞相何难匹马还。", 
            "长啸请缨虚有愿，惟馀涕泪洒龙颜！"
        ], 
        "title": "哭漳浦师 其一", 
        "type": "律诗", 
        "yun": "删"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "去岁吴门已变名，市中卖饼识邠卿。", 
            "曾将逃死嗤张俭，何取狂生荐祢衡！", 
            "南极有星通夜动，天隅一柱早时倾。", 
            "入关狼狈音容阻，回首铜山哭几声！"
        ], 
        "title": "哭漳浦师 其二", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "二月长干天昼昏，都人争举李膺幡。", 
            "笑将涕泪酬知己，坐索衣冠谢主恩。", 
            "无路请还先轸首，何人招返屈原魂！", 
            "当年北寺留皮骨，此日南朝仗尔存！"
        ], 
        "title": "哭漳浦师 其三", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "三十年来钱起名，登坛不用一军惊。", 
            "皂囊草出宫中诵，铁笔书成海外行。", 
            "慷慨阿兄真御史，飘零小弟旧狂生。", 
            "凭君早赞兴刘业，给札兰台赋「两京」。"
        ], 
        "title": "酬开少 其一", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "汉廷党祸几人馀，国覆君亡禁甫除。", 
            "北寺已成元礼狱，西行谁上贾彪书！", 
            "淮南幕启借前箸，武水壁深开后车。", 
            "二竖至今为国祟，埋轮不问欲何如！"
        ], 
        "title": "酬开少 其二", 
        "type": "律诗", 
        "yun": "鱼"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "吹笳放畜遍长洲，洒泪逢君泖上舟。", 
            "战鼓魂销莺脰月，义旗风卷鹤湖秋。", 
            "袖藏沧海枪犹在，衣溅吴江血未收。", 
            "每过乌台添往恨，几回掩面哭西州。"
        ], 
        "title": "酬开少 其三", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "遍舟震泽去难攀，皂帽单襦自入关。", 
            "客路行歌逢鬼笑，邻樯辨语识生还。", 
            "同来仗策推公瑾，独赋伤心是子山！", 
            "待诏半年徒寂寂，谏章时为破愁颜。"
        ], 
        "title": "酬开少 其四", 
        "type": "律诗", 
        "yun": "删"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "阊阖遥遥稽首还，侍臣剑佩近难攀。", 
            "声音旧识袁临汝，须发遥惊庾子山。", 
            "薄宦生涯随马足，青云咫尺隔鹓班。", 
            "簪缨聚首真疑梦，泪尽烽烟一破颜。"
        ], 
        "title": "行朝过袁太常特邱（予方辞朝行县） 其一", 
        "type": "律诗", 
        "yun": "删"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "端笏垂金老奉常，新诗犹记咏吴阊。", 
            "佩环响自先朝旧，须鬓丝由渡海苍。", 
            "强项可怜淹小草，故人曾许荐长杨。", 
            "当时复壁相持泣，回忆江南泪几行！"
        ], 
        "title": "行朝过袁太常特邱（予方辞朝行县） 其二", 
        "type": "律诗", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "匹马秋来趁落霞，风尘自笑老生涯。", 
            "乌啼似拥山城鹊，菊碎初开小县花。", 
            "渡口渔人收晚棹，沙头津吏候征车。", 
            "昨来野店频投宿，记在桥南三两家。"
        ], 
        "title": "行延平诸县即事 其一", 
        "type": "律诗", 
        "yun": "麻"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "画毂无歌行路难，连朝星露点征鞍。", 
            "江城鱼火通沙县，山郭园林入永安。", 
            "老吏漫持秦法律，诸生还睹汉衣冠。", 
            "太平风景无多处，竹马儿童仔细看。"
        ], 
        "title": "行延平诸县即事 其二", 
        "type": "律诗", 
        "yun": "寒"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "去岁兹辰绝命年，椎心不敢恨苍天。", 
            "定知叔宝神难寿，虚拟相如病未痊。", 
            "血溅长堤留碧草，魂归小阁亦青毡。", 
            "哭君一字肠堪断，夜半山空叫杜鹃！"
        ], 
        "title": "八月十七日哭仲驭 其一", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "园林回首最堪悲，别院新开病起迟！", 
            "瘦骨岂知埋马革！壮心不分死蛾眉。", 
            "伤予竟丧童乌子，痛汝曾无伯道儿！", 
            "南院荒凉成废宅，哀哀寡妇哭江湄！"
        ], 
        "title": "八月十七日哭仲驭 其二", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "义公初建鹤湖旗，海邑江城檄遍驰。", 
            "亡晋尚挥夷甫麈，报韩独购子房椎。", 
            "佯狂破产庸儿笑，涕泣蠲租壮士悲。", 
            "赢得「太常」身后恤，孤忠原不望人知。"
        ], 
        "title": "八月十七日哭仲驭 其三", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "事去同舟祗腐儒，灯前对语惜汾湖。", 
            "从军快得陈书记，妖梦何来骆义乌！", 
            "夜雨尸沈呼自出，秋山榇返仗谁扶！", 
            "青衫滴尽伤心泪，哭到妻儿泪已枯！"
        ], 
        "title": "八月十七日哭仲驭 其四", 
        "type": "律诗", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "屈指吴江死别时，孤情此日已全痴。", 
            "子山漫著伤心赋，孙楚休传除服诗！", 
            "海外无香回玉树，帐中何术召蛾眉！", 
            "故园小阁经年锁，花落花开见阿谁！"
        ], 
        "title": "伤心诗 其一", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "著眼空华一刻徂，苍天何意夺童乌。", 
            "玉台已碎怀中镜，明月还沈掌上珠！", 
            "早信灵氛逃大劫，难将因果问浮屠。", 
            "平生儿女钟情甚，此际黄泉舐犊无？"
        ], 
        "title": "伤心诗 其二", 
        "type": "律诗", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "三十年来底事忙，梳头一半已成霜。", 
            "宵寒被裂山僧绽，病卧药香小竖尝。", 
            "羡尔渔樵能挈耦，看人儿女喜还乡。", 
            "飘零莫忆家园事，记得团栾夜绕床！"
        ], 
        "title": "伤心诗 其三", 
        "type": "律诗", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "朱颜回忆画堂新，辛苦牛衣二十春。", 
            "求婿每惭郤鉴赏，改妆宁为鲍宣贫。", 
            "车裘赠我成游子，甘脆劳卿奉老亲。", 
            "旧是狂奴今作吏，琴书检点仗何人！"
        ], 
        "title": "伤心诗 其四", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "书生横负党人冤，寒腊追寻两雪繁。", 
            "岂为伯通舂可赁，祇闻宾硕壁堪存！", 
            "鹿车千里共亡命，鱼艇三江莫返魂。", 
            "每忆谢庭兄弟好，教人何处恨章惇！"
        ], 
        "title": "伤心诗 其五", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "乱去凌霜志苦坚，褰衣誓死自年年。", 
            "贞心早兆庐居梦，幽恨难旌节母贤！", 
            "震泽尸浮通市泣，汾湖诗出万人传。", 
            "太常一字芳魂慰，列传何时付史编！"
        ], 
        "title": "伤心诗 其六", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "蜃楼燕幕等閒看，独笑忧天泪未乾。", 
            "仍著芒鞋寻鸟道，早抛华组系渔竿。", 
            "朝霞已逐浮云散，夕露应同逝水寒。", 
            "我自行歌卿自去，好持刀笔事秦官！"
        ], 
        "title": "自永安返至贡川闻延平信，示诸吏佐", 
        "type": "律诗", 
        "yun": "寒"
    }, 
    {
        "author": "钱源来", 
        "era": "清", 
        "subtype": "五言律诗", 
        "text": [
            "飘泊干戈后，为堂傍水涯。", 
            "三巴五亩宅，千古一诗家。", 
            "无复临江树，犹存覆地花。", 
            "危楼当北斗，想象望京华。"
        ], 
        "title": "少陵草堂", 
        "type": "律诗", 
        "yun": "麻"
    }, 
    {
        "author": "钱源来", 
        "era": "清", 
        "subtype": "七言律诗", 
        "text": [
            "卖卜胥塘便作家，至今高致拂云霞。", 
            "诗传画里千竿竹，易在枝头数点花。", 
            "烟老秋庭笼古橡，雨添春水荐新茶。", 
            "徘徊不觉寒林晚，独对西风数暮鸦。"
        ], 
        "title": "访梅道人塔步陈烛门师韵", 
        "type": "律诗", 
        "yun": "麻"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "又逐西风出塞垣，却将辽海作家园。", 
            "黄沙白草荒城曙，衰柳残烟古戍昏。", 
            "风景空增游子恨，江山不返二亲魂。", 
            "回看万里云天杳，泪洒龙冈暮雨繁。"
        ], 
        "title": "出山海关是日宿叶家坟 其一", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "龙冈夜雨晓初收，惊见霜花草际浮。", 
            "一剑凄凉人出塞，万山巀嵲雁鸣秋。", 
            "驱驰世路馀空橐，荏苒光阴已白头。", 
            "把酒自悲还自笑，古来得失只荒邱。"
        ], 
        "title": "出山海关是日宿叶家坟 其二", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "一官匏系逐风尘，十载归来问故人。", 
            "嵇阮莫酬青史愿，轩岐不救白华身。", 
            "诗书世泽空文藻，鸿博徵名付莽榛。", 
            "幸我同庚未同死，生刍犹奠一卮春。"
        ], 
        "title": "艾明德叶圣嘉蔡宗鲁魏文壁与余皆庚午年生交最善十年来相继物故归而哭之又随征雁上长安月照离筵惨不欢满眼穷愁悲骨肉空囊冰雪走饥寒炎凉作客肌肤惯天地无家去住难八口关心聊复尔松楸回首泪阑干既痛逝者且自念也", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "又随征雁上长安，月照离筵惨不欢。", 
            "满眼穷愁悲骨肉，空囊冰雪走饥寒。", 
            "炎凉作客肌肤惯，天地无家去住难。", 
            "八口关心聊复尔，松楸回首泪阑干。"
        ], 
        "title": "沈阳留别家人", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "嵯峨片石对秦城，千古存亡动远情。", 
            "过客谩深姜女恨，芳名翻幸祖龙成。", 
            "山雄绝塞当祠落，海捲洪涛到岸平。", 
            "瞻罢出门频叹息，贞魂缥缈望中生。"
        ], 
        "title": "姜女祠和壁间韵", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "梦回边戍月朦胧，海峤嗷嗷过雁鸿。", 
            "满眼霜花连塞白，惊心燎火彻天红。", 
            "侵星入谷驱羸马，鹤骨鹑衣战朔风。", 
            "老去壮心穷未减，那知羞涩一囊空。"
        ], 
        "title": "红瓦店晓发", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "历遍诸艰返故园，百年蓬荜腐儒尊。", 
            "鍊成铁骨磨天地，撞破烟楼让子孙。", 
            "高揭云心参大化，深探月胁识真源。", 
            "玄猿老鹤来三径，朱草琪花自一村。"
        ], 
        "title": "腐儒", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "燕地春寒景物湮，寻春春尽不逢春。", 
            "连朝已渥催花雨，清兴还思附骑尘。", 
            "山翠自添前度色，莺声应唤再游人。", 
            "过迟太早均无当，斟酌良辰办酒缗。"
        ], 
        "title": "孟夏雨后简毛秋岑明复庵相约再游王园", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "名场蝉蜕歌式微，重来燕市故识稀。", 
            "冠裳久乏真知己，侠义终归大布衣。", 
            "野鸟野花足寄傲，醉歌醉哭咸忘机。", 
            "况君不趿信陵履，春光谁复能羁违。"
        ], 
        "title": "再简毛秋岑", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "露折霜摧岂自由，花残莺老债谁留。", 
            "无边晻暧成虚荫，不断萧骚付浊流。", 
            "弃妇机中明月夜，离人江上白云秋。", 
            "何须更听回风曲，满眼荣枯导客愁。"
        ], 
        "title": "咏落叶敬步御制原韵 其一", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "东西飘泊散残红，寥落关山夕照空。", 
            "岂向御沟流锦字，已甘憔首逐飞蓬。", 
            "集无枯菀随凉雨，望断青葱忆好风。", 
            "最是蝉鸣凄绝处，萧萧声乱五更中。"
        ], 
        "title": "咏落叶敬步御制原韵 其二", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "瞥眼惊看节序殊，流光那得住斯须。", 
            "已伤茂苑差池陨，旋感深林次第无。", 
            "力怯云衢甘委壑，巢怜风影泣栖乌。", 
            "枝头未尽苍黄色，惨淡馀荣尚守株。"
        ], 
        "title": "咏落叶敬步御制原韵 其三", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "风木无端惊客心，皋鱼隐痛对伊深。", 
            "飘来湿处疑含泪，盼去空庭失旧阴。", 
            "忆接芳蕤徒缱绻，情依乔影费追寻。", 
            "羁人不寐愁听汝，中夜蛩音杂雨音。"
        ], 
        "title": "咏落叶敬步御制原韵 其四", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "田家荆树近如何，泪洒枯茎感慨多。", 
            "纷与断霞争渡水，乱披残霭下寒波。", 
            "虫书未就馀残萚，蚁梦初回尽改柯。", 
            "鸿雁影稀孤干在，愁心摇落遍关河。"
        ], 
        "title": "咏落叶敬步御制原韵 其五", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "天高地迥感深秋，无定萍踪相对愁。", 
            "梦逐樵蓑穿石磴，魂迷渔笠上兰舟。", 
            "穷途有哭如狂阮，随处堪埋类醉刘。", 
            "敢以巴言赓睿藻，自伤身世等浮沤。"
        ], 
        "title": "咏落叶敬步御制原韵 其六", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "陟身千仞览遐荒，往古遗踪事缈茫。", 
            "燕市几曾收骏骨，召南何处觅甘棠。", 
            "云来西北连阴岳，雁过高空带晓霜。", 
            "我但呼朋谋醉饱，黄花白酒蟹盈匡。"
        ], 
        "title": "九日燕台怀古", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "江间渔子钓初罢，蓑笠背负斜阳归。", 
            "山鸟有时入茅屋，溪云随艇停荆扉。", 
            "为耽泉石偶遁世，遂与鹿豕相忘机。", 
            "烹鱼沽酒聚樵牧，酣歌啸傲谁人非。"
        ], 
        "title": "渔父", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "石径茅茨觅旧安，宦途深觉立身难。", 
            "天人籁发将齐物，薖轴吟成继考盘。", 
            "养性不贪鸡肋味，寻山应制鹿皮冠。", 
            "扁舟旧说沧洲远，云鹤高踪孰可攀。"
        ], 
        "title": "答明惺斋招隐沧洲原韵 其二", 
        "type": "律诗", 
        "yun": null
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "拂衣沧海梦魂安，南亩桑麻课不难。", 
            "收雨懒云归峤远，培风雏凤薄霄盘。", 
            "尊当花月烹肥羜，座杂渔樵著小冠。", 
            "回首应怜荣竞路，缁尘鸳鹭正追攀。"
        ], 
        "title": "答明惺斋招隐沧洲原韵 其三", 
        "type": "律诗", 
        "yun": null
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "梦绕辽疆夜渡河，仓皇东去恨如何。", 
            "千秋华表仙禽邈，万里羁魂绝塞多。", 
            "难后死生无定计，愁来天地尽悲歌。", 
            "欲知前路真消息，血泪应增海上波。"
        ], 
        "title": "将赴辽东营窆先二人并大兄嫂三兄留别在京诸友", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "单车羸马任蹉跎，连日征途阻啸歌。", 
            "山拥孤城当大路，地排三水走长河。", 
            "故人昨已朝京去，行李今方冒雪过。", 
            "我自思君倍惆怅，鸡坛车笠竟如何。"
        ], 
        "title": "三河县访赵邑宰康已迁大兴去一日矣", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "岂有元音重庙堂，干求当世避炎凉。", 
            "荒山暮雨劳行役，紫塞秋风过战场。", 
            "远道怀人生死泪，陈编吊古废兴肠。", 
            "更多身外閒歌哭，慷慨无端每醉乡。"
        ], 
        "title": "客有问余诗者赋此答之", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "祖龙冀立万年基，鹿马盈庭祚已移。", 
            "蹈海仙船人远遁，防胡力政计空奇。", 
            "榆关障岭通辽蓟，碣石波涛控岛夷。", 
            "中外一家归圣化，宁知王者大无私。"
        ], 
        "title": "长城吊古", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "崨嶪群峰暮霭多，长城蟠挂势巍峨。", 
            "防边夜警重关□，出塞声悲壮士歌。", 
            "见惯云山头已白，春深瀛海雁初过。", 
            "凭高万里看秦塞，明月苍茫隔绛河。"
        ], 
        "title": "宿山海关", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "陇头滚滚飞惊泉，奔崖注壑声潺湲。", 
            "高峰叆叇暮春雪，空谷纡郁寒烧烟。", 
            "碛里危途少人迹，道傍废冢看牛眠。", 
            "深林䆗窱隔村落，𥷑篥凄楚吹遥天。"
        ], 
        "title": "夏屋屯", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "想像先皇用武奇，书生背水阵何为。", 
            "真人天启无疆祚，沧海潮吞百万师。", 
            "此日河山存战垒，盛时冠带奉边陲。", 
            "生逢累洽重熙后，开国规模动远思。"
        ], 
        "title": "松山", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "茫茫何处是蓬瀛，万顷银涛混太清。", 
            "徐市孙卿真大猾，秦皇汉武岂长生。", 
            "雨来岛黑看龙挂，风起崖崩听虎鸣。", 
            "险历重冈閒吊古，夷歌羌笛总边情。"
        ], 
        "title": "望海店吊古", 
        "type": "律诗", 
        "yun": "庚"
    }, 
    {
        "author": "钱福胙", 
        "era": "清", 
        "subtype": "七言律诗", 
        "text": [
            "百年老树对深庐，绿意方浓画不如。", 
            "檐鸽有声将哺候，林蝉无力试鸣初。", 
            "日长差喜添儿课，性懒生憎答客书。", 
            "一枕故园清梦熟，起来斜照满庭除。"
        ], 
        "title": "夏日偶成", 
        "type": "律诗", 
        "yun": "鱼"
    }, 
    {
        "author": "钱福胙", 
        "era": "清", 
        "subtype": "七言律诗", 
        "text": [
            "携来龙骨事西畴，蓄溉兼宜制特优。", 
            "漉漉蟠旋同转轴，声声雅轧等鸣辀。", 
            "回头忽盎千陂水，著脚如乘万里流。", 
            "雨我功成秋色晚，却连荦确枕沙洲。"
        ], 
        "title": "水车", 
        "type": "律诗", 
        "yun": "尤"
    }, 
    {
        "author": "钱福胙", 
        "era": "清", 
        "subtype": "七言律诗", 
        "text": [
            "策蹇重循使驿程，薄寒天气怯吟情。", 
            "行来大似蹋牛迹，卧后那堪闻雁声。", 
            "酒罢深杯非澹泊，镫留暗蕊不分明。", 
            "愁人一夜浑无寐，赢得霜髭三两茎。"
        ], 
        "title": "滠口题壁", 
        "type": "律诗", 
        "yun": "庚"
    }, 
    {
        "author": "钱聚瀛", 
        "era": "清", 
        "subtype": "五言律诗", 
        "text": [
            "重逢应有喜，何事转生悲。", 
            "我已愁如许，君今鬓有丝。", 
            "纵图良晤久，先恨别离时。", 
            "拟卜墙东舍，终身共咏诗。"
        ], 
        "title": "怀陆费季斋表姊 其一", 
        "type": "律诗", 
        "yun": "支"
    }, 
    {
        "author": "钱聚瀛", 
        "era": "清", 
        "subtype": "五言律诗", 
        "text": [
            "忆昔联床夜，相携意最殷。", 
            "更阑频剪烛，兴到总论文。", 
            "落拓谁怜我，知心独有君。", 
            "莫嫌书札杳，操纸思缤纷。"
        ], 
        "title": "怀陆费季斋表姊 其二", 
        "type": "律诗", 
        "yun": "文"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "西风吹客出岩阿，自别松关涕泪多。", 
            "鹤梦不曾离瀚海，猿声长记挂藤萝。", 
            "近春村暖花全白，入夜愁侵鬓已皤。", 
            "属和应多亡国恨，可能击筑共悲歌！"
        ], 
        "title": "予既别永安山中，间道走汀州，路阻不前。诸友有招予还者，兼和鄙韵见寄。赋此志谢", 
        "type": "律诗", 
        "yun": "歌"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "鄞江消息定如何，怅望旌旗洒泪多。", 
            "野戍啼乌迷汉帜，荒城残月起夷歌。", 
            "稽山无计栖句践，南粤宁同王尉佗！", 
            "谷鸟催人头白尽，声声长在向南柯。"
        ], 
        "title": "无题（丙戌十月作） 其一", 
        "type": "律诗", 
        "yun": "歌"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "山深辇路费春锄，江、楚遥遥望属车。", 
            "岂有千官怀去就，翻劳万乘久踌躇。", 
            "朱提喜赐儒生对，黄帕传看边吏书。", 
            "廷议半年长不决，澶渊亲诏已全虚！"
        ], 
        "title": "无题（丙戌十月作） 其二", 
        "type": "律诗", 
        "yun": "鱼"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "去日追班入紫宸，花间鹓鹭片时亲。", 
            "纶扉白发南阳旧，侯印黄金恩泽新。", 
            "羽檄遥知边奏至，龙颜时向内家颦。", 
            "自闻东越唇亡后，早使忧天泣小臣。"
        ], 
        "title": "无题（丙戌十月作） 其三", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "光禄蔬盘出尚方，柘枝新染布袍黄。", 
            "威仪已睹汉司隶，边幅还嗤蜀子阳。", 
            "书载五车分秘阁，手裁三诏压明光。", 
            "六龙此日无消息，夜半占星泪几行！"
        ], 
        "title": "无题（丙戌十月作） 其四", 
        "type": "律诗", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "乱去交亲少昔欢，天涯羁旅足盘桓。", 
            "故乡竹马存三子，海内求羊有二难。", 
            "绝岭驾风秋雁远，空山叫月夜猿单。", 
            "南雄路断音书隔，惆怅梅花不忍看！"
        ], 
        "title": "闻客生昆仲入粤，予子法祖随焉。鉴在、蕴修、坤丞应相携同去，予独留滞闽乡，诗以写怀 其一", 
        "type": "律诗", 
        "yun": "寒"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "家难倾巢一子全，提携虎穴仗诸贤。", 
            "定知卵翼危难弃，无那乌栖夜不眠！", 
            "万死幸留书种在，半生赢得故人怜。", 
            "皖江书讯今年到，迟尔还山治墓田！"
        ], 
        "title": "闻客生昆仲入粤，予子法祖随焉。鉴在、蕴修、坤丞应相携同去，予独留滞闽乡，诗以写怀 其二", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "戎旆迟迟迥不舒，闽江村郭半成墟。", 
            "浪闻扶义称铜马，喜听蒙尘是副车。", 
            "五岭山川百战后，三湘壁垒十年馀。", 
            "愁时目断南飞雁，莫寄孤臣雪窖书！"
        ], 
        "title": "有所闻作 其一", 
        "type": "律诗", 
        "yun": "鱼"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "单于腊火照关门，撤尽防兵野戍存。", 
            "岭娇已凭驱铁马，海天何事竖降幡！", 
            "甘辞义士田横岛，漫负通侯汉主恩！", 
            "此日穷庐归未得，绝班可似故年尊？"
        ], 
        "title": "有所闻作 其二", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "柏酒凄凉独夜杯，灯花双穗向谁开？", 
            "天边雁阵飞难到，海上龙旗去不回！", 
            "旅榇久抛吴地草，孤儿遥泣岭头梅。", 
            "侧身西望湖湘远，空有人传将相才！"
        ], 
        "title": "除夕", 
        "type": "律诗", 
        "yun": "灰"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "颜远诗名四十年，风流今借义声传。", 
            "独留霜发还家庙，不遂潮头上海船。", 
            "万卷书随神女散，一家忠动敌人怜。", 
            "九原绝少同乡伴，犹赖延平太守贤。"
        ], 
        "title": "哭曹能始先生", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "仙霞关上雁来稀，碧血惊闻溅绣衣。", 
            "汉节不随秋草没，胡笳竟逐塞尘飞。", 
            "甘心息妫雠何论，绝意文君赎不归。", 
            "臣节已完吾事毕，苏卿岂问去妻帏！"
        ], 
        "title": "闻人述浦城近事，慨然伤之", 
        "type": "律诗", 
        "yun": "微"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "晓色荒荒氛祲浓，杉关何计一丸封！", 
            "半年常见双峰火，三户重销五夜烽。", 
            "城上乌啼稀击柝，帐中儿醉不闻钟。", 
            "残生敢问绸缪计，好去寻山趁短筇。"
        ], 
        "title": "戊子元旦（除夕顺昌复陷）", 
        "type": "律诗", 
        "yun": "冬"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "章、贡双江梗不流，两勋旌节在虔州。", 
            "谓宜乘胜趋牛渚，何取攻坚顿虎头？", 
            "五岭闻风归正朔，孤城背日作边愁。", 
            "中兴时异承平计，误拟文成据上游！"
        ], 
        "title": "江城感事（戊子九月作） 其一", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "拂庐毡帐遍西山，杖钺登陴对垒间。", 
            "天马夜嘶流血汗，鬼神阴怒见嗔颜。", 
            "共传汉寿宣威久，又见杉关整旅还。", 
            "好驻两湖分犄角，漫提兵马聚城阛！"
        ], 
        "title": "江城感事（戊子九月作） 其二", 
        "type": "律诗", 
        "yun": "删"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "滕王高阁迥含烽，巨堑长围定几重。", 
            "心向海天捞日月，手携风雨献蛟龙。", 
            "蜡丸再睹春王朔，铁券重颁大国封。", 
            "扈跸词臣谁草诏？曾无涕泪洒兵农？"
        ], 
        "title": "江城感事（戊子九月作） 其三", 
        "type": "律诗", 
        "yun": "冬"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "羽檄星飞大将坛，江南、江北尽衣冠。", 
            "家家牛酒迟戎旆，往往毡裘盼汉官。", 
            "岂谓楼船消息断，重教村郭吏民残！", 
            "海门东去烟尘接，回首钟山掩泪看！"
        ], 
        "title": "江城感事（戊子九月作） 其四", 
        "type": "律诗", 
        "yun": "寒"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "木落西风客到迟，荒村才过乱离时。", 
            "几家蓬径初除草，是处柴门新补篱。", 
            "杨柳条抽烧后树，芙蓉花发折残枝。", 
            "琅琅石户经声远，破案焚香诵「楚辞」！"
        ], 
        "title": "广昌访刘广生孝廉", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "黄星三岁望中迷，唐突烽烟信马蹄。", 
            "祗听诏书传桂水，果然辇跸驻端溪。", 
            "欢腾义士添朝勇，魂慰孤臣罢夜啼。", 
            "此日中原思汉极，六龙早出大江西！"
        ], 
        "title": "闻驾跸端州，喜赋", 
        "type": "律诗", 
        "yun": "齐"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "别君荒署露华凝，寒月清樽涕不胜！", 
            "长虑一杯成永诀，可怜万死见中兴！", 
            "玉关岂料生能入，仙阙唯馀我未升！", 
            "多少故人麟阁上，如卿兄弟最先登。"
        ], 
        "title": "得刘客生信", 
        "type": "律诗", 
        "yun": "蒸"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "失尔经今三易秋，三年有客见韶州。", 
            "依刘旧恃通家谊，过岭遥纾大宅忧。", 
            "迹足可怜随万里，吞声何处哭孤舟！", 
            "崎岖念汝心全折，舐犊情痴雪满头！"
        ], 
        "title": "崇化村遇虔人，云以丙戌十月过韶州见小儿于二刘舟中", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "艰难逐伴向南天，铜柱霜威度岭传。", 
            "鬓发可怜庾信老，勋名已让祖生先！", 
            "嗟予虎穴潜踪日，正尔骢车揽辔年。", 
            "霄汉有君吾且逸，好依柏府纵高眠。"
        ], 
        "title": "喜闻吴鉴在御史持斧粤西", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "稽首虞山拜相公，汉廷勋业许谁同！", 
            "自擒宗孽人心定，再整危疆将略雄。", 
            "屡降白麻趣秉政，终拚黄发老从戎。", 
            "祗今鹓鹭归仙仗，争念麒麟第一功！"
        ], 
        "title": "寄呈留守瞿相公 其一", 
        "type": "律诗", 
        "yun": "东"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "中兴根本仗谁留，楚、粤经年次第收。", 
            "羊祜在军常缓带，庾公乘月亦登楼。", 
            "幂中书记欺韩愈，帐下诸儿问许侯。", 
            "近喜湖南何相国，时从枕上借边筹！"
        ], 
        "title": "寄呈留守瞿相公 其二", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "铁券新辞五等勋，可堪时事又纷纭。", 
            "荆南捷奏经时至，江右援书迥未闻！", 
            "图籍应归萧相国，功名独让李将军。", 
            "即今政本还虚席，诏使频催下五云。"
        ], 
        "title": "寄呈留守瞿相公 其三", 
        "type": "律诗", 
        "yun": "文"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "辛苦延津事已非，生还辇下愿多违！", 
            "苏卿有节谁人验，王粲无家何处归？", 
            "喜听蛮方歌赤舄，争传词客满黄扉！", 
            "袖中双笔犹堪用，拟向公门马上挥！"
        ], 
        "title": "寄呈留守瞿相公 其四", 
        "type": "律诗", 
        "yun": "微"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "全阳官路万株松，蔽芾千年不受封。", 
            "为驻元戎休汗马，遥瞻大旆杂交龙。", 
            "阴森夹道风堪御，屈曲临关幰不容。", 
            "见说相公曾揽辔，自云常护至今浓。"
        ], 
        "title": "全阳松，和留守相公韵 其一", 
        "type": "律诗", 
        "yun": "冬"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "谢公即事有篇章，况是褰帷乍得凉！", 
            "万骑迎风辞洒濯，千官解带共徜徉。", 
            "诗成马上烟尘净，客到车前翰墨香。", 
            "非是见松幽意惬，老臣同尔傲冰霜！"
        ], 
        "title": "全阳松，和留守相公韵 其二", 
        "type": "律诗", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "天南捧日再兴年，草木公然戴汉天。", 
            "弘景爱声空忆隐，留侯作伴漫求仙。", 
            "道旁早勒停车石，林下应添饮马泉。", 
            "莫拟相公心暂息，轻摇羽扇正筹边。"
        ], 
        "title": "全阳松，和留守相公韵 其三", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "此地新经虎豹过，更冲炎暑去如何！", 
            "烽销喜见栖玄鹤，泉闭嫌曾饮橐驼。", 
            "侧耳寒涛疑泛海，沾衣空翠笑扪萝。", 
            "几经劫火阴常在，为荷先朝雨露多。"
        ], 
        "title": "全阳松，和留守相公韵 其四", 
        "type": "律诗", 
        "yun": "歌"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "同时亡命五经春，岭峤分飞痛甲申。", 
            "夜卧惊啼频梦虎，朝行掩面怕逢人！", 
            "佣书海市音全变，卖药山城术已神。", 
            "闻道徵车求旧切，漫藏名姓更垂纶。"
        ], 
        "title": "得方密之信见寄", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "峒户蛮村老此身，直声猛气动延津。", 
            "重来琐闼风裁旧，独对青蒲袖草新。", 
            "多难朝廷容敢谏，中兴将帅重清贫。", 
            "金章铁券休轻觑，抗疏当关正有人！"
        ], 
        "title": "酬金给谏卫公", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "炉烟初散解朝衣，白舫苍梧去不违。", 
            "抗疏未蒙明主放，避谗先许直臣归！", 
            "忧时计笑书生过，去国人怜谏草稀！", 
            "似我合随梅尉隐，伏波山下订渔矶。"
        ], 
        "title": "送吴青闻给谏解官西上", 
        "type": "律诗", 
        "yun": "微"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "沙县惊逢断雁行，乱离相抱共存亡。", 
            "先公旅榇淹蛮土，令弟麻衣带贼伤！", 
            "左衽最怜吴地客，南冠犹恋汉家装。", 
            "幸逢正统宁宜去，且辍忧时痛哭章！"
        ], 
        "title": "酬袭在田孝廉", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "落日悲风起塞垣，暂停车骑眺高原。", 
            "黄沙荒碛征人墓，野月哀笳壮士魂。", 
            "何代庙谟勤远略，至今殇鬼哭黄昏。", 
            "由来德化消兵燹，四海浑忘乐利恩。"
        ], 
        "title": "吊古战场", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "邂逅同酣浊酒杯，谩将往事费疑猜。", 
            "迂儒自分难投俗，圣主何曾肯弃才。", 
            "野日荒荒春草白，黄沙滚滚塞鸿哀。", 
            "邮亭饮罢旋分袂，泪洒龙堆十里台。"
        ], 
        "title": "十里台避风遇故人话旧", 
        "type": "律诗", 
        "yun": "灰"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "归来身世感歧途，廿载飘零菀复枯。", 
            "蓬室栖迟惭角绮，金门饱死愧侏儒。", 
            "云山无恙人将老，天地多情草又苏。", 
            "风木空馀游子恨，蓼莪吟罢泪模糊。"
        ], 
        "title": "甲子三月五日抵沈阳", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "扶桑晴日晓无烟，纵目高冈极远天。", 
            "山势北来雄帝阙，海潮东去见朝鲜。", 
            "豳风业就神龙跃，紫塞春随旅雁还。", 
            "形胜先皇遗迹在，郁葱佳气满辽边。"
        ], 
        "title": "春郊晓望", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "衡泌何时遂息机，避人踪迹任褒讥。", 
            "已安濩落材无用，不分渔樵愿亦违。", 
            "过眼烟□难久住，羡君鸾鹤早同归。", 
            "芳踪一去经千载，寂寞云山旧采薇。"
        ], 
        "title": "过某隐居感赋", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "折臂三公贵亦凶，牛眠岂敢冀前踪。", 
            "但求安土归窀穸，能妥幽魂不树封。", 
            "海角奇经搜地骨，云根奥窟隐山龙。", 
            "嵷隆陵寝从西望，朝夕氤氲紫气重。"
        ], 
        "title": "觅茔地得", 
        "type": "律诗", 
        "yun": "冬"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "风淳地沃丰岐并，旅食频年骨暗惊。", 
            "未获潜身安乐土，争求识面但虚名。", 
            "蠮螉塞下黄云路，鸡鹿山前白发生。", 
            "几日归来席未暖，又携诗卷向神京。"
        ], 
        "title": "别沈阳", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "江左山阴道路赊，一尊邂逅聚天涯。", 
            "最怜满座思归客，翻送愁人远去家。", 
            "细雨深孤新菡萏，离筵惭对野榴花。", 
            "欲知别后相思处，班马嘶风落日斜。"
        ], 
        "title": "辽东离席座上尽江浙人感而留赠", 
        "type": "律诗", 
        "yun": "麻"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "濡首泥涂不觉非，宦途恬退世人稀。", 
            "谁如宰辅佳公子，甘作林泉老布衣。", 
            "振策高峰看蜃市，濯缨沧海立龙矶。", 
            "知君心契渔樵侣，我亦风尘久息机。"
        ], 
        "title": "赠尹相国四公子卓庵", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "野水经霜镜远空，西峰过雨翠崇隆。", 
            "正期蜡屐寻僧舍，无那蒲帆返桂丛。", 
            "昔日烟霞诗社在，扁舟蓑笠酒人同。", 
            "燕台应念羁愁客，翘首南云望雁鸿。"
        ], 
        "title": "送毛秋岑", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "百年深惧此生浮，怀古心希第一流。", 
            "风雨鬼神窥陋室，艰难天地策精修。", 
            "阰牵兰桂悲徒远，芳树蓠蘅怅未收。", 
            "荏苒须眉空老大，崦嵫西望冀淹留。"
        ], 
        "title": "书怀", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "英雄血战奋蜺旌，雪耻忠丹贯日明。", 
            "不忌犁庭回二帝，忍教奸相坏长城。", 
            "魂骑箕尾归苍昊，地涌波涛走巨鲸。", 
            "从此中原终莫救，至今烈士恨难平。"
        ], 
        "title": "吊岳忠武王", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "威胡狝狩出严疆，万乘旌旗耀日光。", 
            "骁骑合围营细柳，侍臣簪笔赋长杨。", 
            "云留峭壁呼鹰处，草满平原射虎场。", 
            "昔日壮图劳圣主，至今神武凛夷王。"
        ], 
        "title": "经圣祖仁皇帝围场恭纪遥和明惺斋奉使查边旧作", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "百年甘作老迂儒，矻矻深愁岁月虚。", 
            "扫尽尘情栖陋室，辟开灵腑读奇书。", 
            "阴阳顺逆生成后，消息絪缊法象初。", 
            "敢谓抚躬能寡过，聊搜精义遣居诸。"
        ], 
        "title": "读易", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "二十五年悲契阔，天南塞北两茫然。", 
            "风尘此日犹重面，亲友当时半九泉。", 
            "后会未知文酒地，清秋还是别离筵。", 
            "从兹我欲寻黄绮，乘兴应迷雪夜船。"
        ], 
        "title": "送童觐王南旋", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "当时显考黜纶扉，尔父飘零我北依。", 
            "塞上庭帏生死隔，天涯兄弟信音稀。", 
            "迢遥乡国重云暗，纂述箕裘旧业非。", 
            "五十馀年方见汝，苍颜白发对歔欷。"
        ], 
        "title": "大侄秉瑜来自湖广 其一", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "五载长安寄客身，游踪知尔楚由秦。", 
            "乍逢不识生离貌，细语犹疑梦里人。", 
            "忆自孩提家遘难，忽相哀咽泪沾巾。", 
            "即今飘泊同衰老，乡国茫茫那问津。"
        ], 
        "title": "大侄秉瑜来自湖广 其二", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "晴郊野趣耽腐儒，出郭寻春亲鸥凫。", 
            "花柳多情久相待，溪山有约焉可孤。", 
            "载酒扁舟故人共，随筇浅草新雨濡。", 
            "收来蘋池竹里句，将绘辋川摩诘图。"
        ], 
        "title": "春日简孟颍仙", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "老干离奇历岁年，花迎首祚发华筵。", 
            "空矜玉貌堪谁赠，久抱寒香欲自仙。", 
            "时爱尚需桃李艳，孤情不爱蝶蜂怜。", 
            "漫言托地非暄暖，松柏精神荫后先。"
        ], 
        "title": "蔚千春筵咏梅花", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "田盘高蹈逸风尘，五载萦思不易亲。", 
            "道谊文章关运会，烟霞泉石掩经纶。", 
            "向平婚嫁寻山晚，攸绪荣华出世真。", 
            "此日泥涂逢大隐，虚疑姑射有神人。"
        ], 
        "title": "赠李徵君廌青", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "久客光阴感慨中，花时难遣酒杯空。", 
            "况兼白发伤迟暮，宁惜青袍作主东。", 
            "千叠云山环北郭，一溪烟水自离宫。", 
            "须知雅会非长得，几日秋生大块风。"
        ], 
        "title": "立秋前一日典衣邀同人看荷", 
        "type": "律诗", 
        "yun": "东"
    }, 
    {
        "author": "钱塘", 
        "era": "清", 
        "subtype": null, 
        "text": [
            "梦觉闻寒钟，起行向岩谷。", 
            "草径露气深，流萤点修竹。", 
            "宿鸟栖忽惊，山泉断还续。", 
            "余心怛无事，徙倚至明旭。"
        ], 
        "title": "定林寺夜起", 
        "type": "古风", 
        "yun": null
    }, 
    {
        "author": "钱登选", 
        "era": "清", 
        "subtype": "七言律诗", 
        "text": [
            "诗书亦自有声香，对尔芳情觉韵长。", 
            "以素示人还尚白，其中正色更流黄。", 
            "勿言萧艾修容好，举似灵芝随地良。", 
            "独夜挑灯深照影，非仙非俗也清狂。"
        ], 
        "title": "咏水仙", 
        "type": "律诗", 
        "yun": "阳"
    }, 
    {
        "author": "钱登选", 
        "era": "清", 
        "subtype": "七言律诗", 
        "text": [
            "纷纷梅箭乱纵衡，野鹊来游亦不惊。", 
            "月挂新弰云作彀，天开画布日为正。", 
            "几番临水射潮去，半岭穿风破的轻。", 
            "自是圣朝无用处，何如结子且调羹。"
        ], 
        "title": "梅箭", 
        "type": "律诗", 
        "yun": "庚"
    }, 
    {
        "author": "钱登选", 
        "era": "清", 
        "subtype": "七言律诗", 
        "text": [
            "片片荷钱贴水云，依稀数得又缤纷。", 
            "漫云铜臭输人笑，可有芳情扑鼻闻。", 
            "世上蝇头休弄巧，水中蚨影自成群。", 
            "沙鸥最是忘机侣，惯看何曾取一文。"
        ], 
        "title": "荷钱", 
        "type": "律诗", 
        "yun": "文"
    }, 
    {
        "author": "钱琦", 
        "era": "清", 
        "subtype": null, 
        "text": [
            "长空霁烟雾，幽意何凄悄。", 
            "乘兴访东皋，挈伴踏清晓。", 
            "是时秋云暮，万木就枯槁。", 
            "爱兹枫林叶，冷挹霜华饱。", 
            "灼如夭桃鲜，烂若晴霞绕。", 
            "曲折缘树行，一路恣幽讨。", 
            "信步不知远，误到境逾好。", 
            "忽逢田舍翁，招邀入深窱。", 
            "茅茨三五间，夹以翠竹筱。", 
            "到门引客入，礼法互草草。", 
            "老瓮篘新开，山庄地不扫。", 
            "橘摘檐前枝，鱼网门外沼。", 
            "远岫出重云，疏林鸣杂鸟。", 
            "俯仰身世忘，乾坤草亭小。", 
            "引觞渐颓然，夕阳沈树杪。", 
            "拂衣辞主人，夹路晚烟袅。", 
            "凉飔醒醉眸，枝枝红未了。", 
            "矫首发长歌，清音出林表。", 
            "良会亦须臾，美景讵常保。", 
            "不见红叶红，转眼随秋老。", 
            "寄言素心人，灵根慎自葆。"
        ], 
        "title": "同颙斋嵩霞皋亭看红叶即事", 
        "type": "古风", 
        "yun": null
    }, 
    {
        "author": "钱琦", 
        "era": "清", 
        "subtype": null, 
        "text": [
            "轩然大波来汹汹，千山万山磨铦锋。", 
            "山与水斗水突怒，雷霆席卷蛟螭宫。", 
            "天吴海若惊奔冲，短兵狭巷交撑摐。", 
            "掀翻海藏水倒立，鳌柱孤砥愁无功。", 
            "一滩未平一滩起，声势益复增强雄。", 
            "仙人敛手佛避舍，乌啼鸱叫天冥濛。", 
            "清流船薄薄如纸，铁臂往往矜梢工。", 
            "一人船头立摇手，指挥如意凭西东。", 
            "卒尔首尾击则应，一人急起追而从。", 
            "中央四人齐荡桨，分列左右排军戎。", 
            "初从石罅盘屈曲，长城敢以偏师攻。", 
            "忽然一发不可控，衔枚疾走乘天风。", 
            "尔时从者皆失色，少见多怪心悾忡。", 
            "我生赋性最愚拙，死生得丧凭天公。", 
            "壁上观兵真偶尔，芥蒂那复萦胸中。", 
            "梢工劝我勿开口，翻云覆雨君知否。", 
            "前头又是恶滩来，估客年年遭击掊。", 
            "为工一笑起推篷，寂历斜阳明远阜。", 
            "谈笑风波信有之，不如且尽樽中酒。"
        ], 
        "title": "浦城坐清流船南不独酌成诗", 
        "type": "古风", 
        "yun": null
    }, 
    {
        "author": "钱琦", 
        "era": "清", 
        "subtype": null, 
        "text": [
            "一片秋云织秋晓，瘦马冲泥行草草。", 
            "长路二更时梦公，觉视飞鸿在天杪。", 
            "昨宵带雨入江南，短章欲报双鱼杳。", 
            "徐州自古号雄封，天上黄河九曲绕。", 
            "张骞奉使早乘槎，支机片石恣搜讨。", 
            "我来恰好问河源，定识相逢两绝倒。", 
            "人生遇合有前缘，我嫌太迟公太早。", 
            "明朝趋步缓随公，江上数峰青未了。"
        ], 
        "title": "柳泉道中得漫士侍郎留徐州待余之信喜赋长句", 
        "type": "古风", 
        "yun": null
    }, 
    {
        "author": "钱琦", 
        "era": "清", 
        "subtype": null, 
        "text": [
            "无限离怀托酒卮，挑镫重检箧中词。", 
            "真如仙爪搔逢痒，那有官声掩到诗。", 
            "尘积琴樽闲拂拭，园荒松菊急抚持。", 
            "相将共订名山业，为遣飞鸿预寄知。"
        ], 
        "title": "袁简斋得余归信以诗寄投次韵奉答 其二", 
        "type": "古风", 
        "yun": "支"
    }, 
    {
        "author": "钱琦", 
        "era": "清", 
        "subtype": null, 
        "text": [
            "茫茫元气虚空鼓，长皮汗漫蛟鼍舞。", 
            "忽然蓬莱失左股，幻结澎湖拥仙府。", 
            "秀灵磅礴孕扶舆，沧桑阅历成今古。", 
            "遂有宝气磨青苍，知是奎星堕沙渚。", 
            "雷电追取敕神丁，冰雪雕锼运鬼斧。", 
            "合则成璧分如圭，员或应规方就矩。", 
            "藓斑隐跃渍璘璘，螺文屈曲旋楚楚。", 
            "或如端溪鸲鹆眼，或如炎州翡翠羽。", 
            "苍然古色露精坚，秀绝清姿工媚妩。", 
            "几案有时烟云供，光怪犹作蛟龙吐。", 
            "底用珊瑚采铁网，那复夜光誇悬圃。", 
            "我来海外搜奇材，谁料眼中尽尘土。", 
            "尘土尘土何足数，此石莫共匣剑处。", 
            "惟恐神物不自主，夜半飞腾作风雨。"
        ], 
        "title": "澎湖文石歌", 
        "type": "古风", 
        "yun": null
    }, 
    {
        "author": "钱琦", 
        "era": "清", 
        "subtype": null, 
        "text": [
            "岛屿湾湾三十六，孤篷夜向湾头宿。", 
            "残缸未灭鼓鼕鼕，又趁寒潮出海角。", 
            "海角有路惟青天，海角有水如苍烟。", 
            "帆幅斜欹高浪腹，船梢倒立远峰颠。", 
            "中有老鱼跳波出，大者十丈小七尺。", 
            "腥风怪雨吹幽荒，甲角牙须森剑戟。", 
            "须臾鲸鳄争潜逃，珊瑚倒影翻银涛。", 
            "远岸入云青羃羃，荡缨插足绿萧萧。", 
            "三三两两渔舟聚，习水如飞导前路。", 
            "汉使秋乘斗畔槎，渔人春入桃源渡。", 
            "万家烟火画图中，沙礁铁线锁重重。", 
            "鱼龙窟抱鲲身曲，虎豹关开鹿耳雄。", 
            "此时正值春光好，绿阴夹岸风搦搦。", 
            "载得恩波较海宽，回头一望沧溟小。"
        ], 
        "title": "后渡海诗", 
        "type": "古风", 
        "yun": null
    }, 
    {
        "author": "钱琦", 
        "era": "清", 
        "subtype": null, 
        "text": [
            "凉风从西来，幽意散清晓。", 
            "朝过湾里溪，午上龙湖岛。", 
            "岛势曲如盘，湖光澄似沼。", 
            "水气忽荡摇，山云互缭绕。", 
            "遂有湖中龙，游戏现鳞爪。", 
            "其上浣云亭，八角撑天表。", 
            "俯瞰岛与湖，一幅米家稿。", 
            "坐久不知瘦，夕阳催归鸟。", 
            "因忆故园山，环湖青未了。", 
            "廿年牛马走，湖山笑人老。", 
            "乃于瀛海外，好景恣搜讨。", 
            "所得偿所失，自计颇不少。", 
            "凡事有夙缘，益悟造化巧。", 
            "前望绿迢迢，天涯指芳草。"
        ], 
        "title": "龙湖岛", 
        "type": "古风", 
        "yun": null
    }, 
    {
        "author": "钱琦", 
        "era": "清", 
        "subtype": null, 
        "text": [
            "娲皇断鳌足，元气泄混茫。", 
            "散作长波涾𣵺杳，不知其几千万里，荡摇大地天为盲。", 
            "有时飓母胎长长鲸怒，星眸电齿云车雷鼓风轮森开张。", 
            "尘沙飞扬人鬼哭，往往白昼惨冽如幽荒。", 
            "往时读海赋，犹疑近荒唐。", 
            "朅来鹭门一怅望，大叫绝奇狂夫狂。", 
            "柁楼打鼓长鱼立，船头挂席西风凉。", 
            "是时郁仪忽走匿，但见天光水色一气摩硠硠。", 
            "大嶝路最近，小憩古禅房。", 
            "彼岸倏不见，一叶随波扬。", 
            "南人自誇乘船惯，不比坐马颠踣难收缰。", 
            "岂知波恬风静浪息时，起势一落犹有千丈强。", 
            "长吉心肝尽呕出，但无好句归锦囊。", 
            "忽然桃浪暖，红影落星光。", 
            "须臾墨云捲，四顾失青苍。", 
            "出海与亚班，神色俱仓皇。", 
            "飞身上桅杪，指南凭针芒。", 
            "谓言渡海此最险，呵㗵下有蛟鼍藏。", 
            "去年太守误落漈，鹬如飞凫失侣天外周翱翔。", 
            "今年将军复遭毒，有如曹兵百万赤壁遇周郎。", 
            "罗经巽己偶错位，北去弱水东扶桑。", 
            "我闻此语了无怖，俗子所见皆秕糠。", 
            "男儿桑弧悬矢志四方，径须腰悬斗印提干将。", 
            "出入玉门赴沙场，直探虎穴扫欃枪。", 
            "名勒钟鼎勋旂常，回手抉汉分天章。", 
            "不然翻身跳出尘坱外，跨鳌⑾骑鹤骖鸾凰。", 
            "朝游碧落暮沧溟，须弥大界随相羊。", 
            "谁能瑟瑟缩缩如寒螀。", 
            "坐令颜鬓凋秋霜。", 
            "况闻蓬莱方丈咫尺尘隔断，世乏仙骨谁梯航。", 
            "因风误到更可喜，底用祸福先周详。", 
            "台阳一番岛，宛在水中央。", 
            "古称毗舍耶，或云婆娑洋。", 
            "自从归入版图后，穿胸儋耳咸循良。", 
            "我来衔命持羽节，要将帝德勤宣扬。", 
            "兼恐奇才遗海外，一一搜采贡明堂。", 
            "水程志更更十一，蠡窥管测毕竟绳尺难参量。", 
            "何奇不有怪不储⑿，且复耳目恣探详。", 
            "兹游之奇平生冠，东坡快事吾能偿。", 
            "舟师喘定笑绝倒，喜色转露眉间黄。", 
            "天鸡一声晓色白，百怪照影争逃亡。", 
            "不见澎湖见飞鸟，鸟飞多处山云长。", 
            "三十六岛郁相望，渔庄蟹舍纷低昂。", 
            "收篷暂寄泊，呼童满引觞。", 
            "尔雅颓然不知身与世，恍忽栩栩瞬息历九州遍八极，徜徉于无何有之乡。"
        ], 
        "title": "泛海", 
        "type": "古风", 
        "yun": "阳"
    }, 
    {
        "author": "钱琦", 
        "era": "清", 
        "subtype": null, 
        "text": [
            "平堤含夕景，烟树半模糊。", 
            "乘兴晚唤渡，一叶如飞凫。", 
            "正值风色好，渡海如渡湖。", 
            "千丈澄素练，十幅挂轻蒲。", 
            "沙鲲明渔火，红影透菰芦。", 
            "上乱星斗宿，纷射鼋鼍居。", 
            "水气摩荡之，散作千骊珠。", 
            "横空一钩月，堕入昆崙毹。", 
            "似欲钓六鳌，惊走小䲓鰅。", 
            "须臾近彼岸，潮退泥沙淤。", 
            "沧海幻桑田，轣辘驾牛车。", 
            "尔时夜气静，万籁归虚无。", 
            "栩栩不自觉，恍惚凌仙壶。", 
            "归来犹认梦，好手谁绘图。", 
            "我夙抱游癖，而为缁尘污。", 
            "翻身六合外，乃得纵所如。", 
            "因悟天地大，到处皆蘧庐。", 
            "心清境自适，底用恋乡闾。", 
            "嗤彼井中蛙，局局徒拘墟。"
        ], 
        "title": "晚从安平渡海归署", 
        "type": "古风", 
        "yun": null
    }, 
    {
        "author": "钱琦", 
        "era": "清", 
        "subtype": null, 
        "text": [
            "有溪不知名，水深与胯接。", 
            "波平鸥不惊，风匀浪微摺。", 
            "隔岸孤烟炊，环堤万山叠。", 
            "愧无舟楫材，听君歌匏叶。"
        ], 
        "title": "有溪", 
        "type": "古风", 
        "yun": "叶"
    }, 
    {
        "author": "钱琦", 
        "era": "清", 
        "subtype": null, 
        "text": [
            "海中有鲲夜化鹏，将飞似堕忽伏蹲。", 
            "浸作千年老云根，分排玉立如弟昆。", 
            "蛟宫千丈姿雄跨，鳄浪万里供馋吞。", 
            "壮气已作长虹吐，远势欲挟孤鸾骞。", 
            "如砥狂澜留柱石，时挝天鼓殷雷门。", 
            "左控安平右鹿耳，襟带众汇如缭垣。", 
            "当年蛙龟争雄处，犀甲百万齐云屯。", 
            "一声海吼白骨枯，潮头战血交流浑。", 
            "自从归我版图后，恬波息浪清乾坤。", 
            "升平大业垂万古，异域往往叨殊恩。", 
            "祇今穷崖绝壑地，已成紫蟹黄鱼村。", 
            "我来正值三月暮，裌衣习习春风温。", 
            "他山可望不可即，远见一片苍烟痕。", 
            "天地沧桑本变幻，古今兴废如朝昏。", 
            "况复浮生一泡影，忍令岁月逐尘奔。", 
            "眼中俗客难为论，黯然默默销神魂。", 
            "安得如尔息健翮，坐受晚露与朝暾。"
        ], 
        "title": "七鲲身", 
        "type": "古风", 
        "yun": null
    }, 
    {
        "author": "钱煐", 
        "era": "清", 
        "subtype": "五言律诗", 
        "text": [
            "一死寻常事，千秋浩气垂。", 
            "须眉人有数，闾里节堪师。", 
            "古树苍烟里，原田落照时。", 
            "半塘来往客，相与吊丰碑。"
        ], 
        "title": "过五人墓有感 其一", 
        "type": "律诗", 
        "yun": "支"
    }, 
    {
        "author": "钱煐", 
        "era": "清", 
        "subtype": "五言律诗", 
        "text": [
            "舣舟堤上立，未得荐溪蘋。", 
            "柳绿丝成障，畦黄锦作茵。", 
            "当涂多逆党，直道在斯民。", 
            "谁话兴亡事，盘觞次第陈。"
        ], 
        "title": "过五人墓有感 其二", 
        "type": "律诗", 
        "yun": "真"
    }, 
    {
        "author": "钱湘", 
        "era": "清", 
        "subtype": null, 
        "text": [
            "绿云如幄围淡宇。晚来酿作纤纤雨。", 
            "窗内有人听。芭蕉窗外声。", 
            "蕉心犹自卷。怪煞愁难展。", 
            "残梦已无凭。空阶滴又醒。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "野禽百啭鸣春晓。闺梦醒偏早。", 
            "杨枝踠地一丝丝。屈指禁烟才过、不多时。", 
            "名园古木参差在。只是亭台改。", 
            "绿阴夹岸一溪遥。记的溪流转处、是斜桥。"
        ], 
        "title": "虞美人", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "一卷新诗，百年旧族，谢家风范犹留。", 
            "是扫眉才子，咏絮名流。", 
            "为有江山奇气，不仅是、闺阁温柔。", 
            "还堪羡，人生难得，福慧兼修。", 
            "都休。", 
            "乌衣门巷，只雨雨风风，寥落堪愁。", 
            "剩当时燕子，来往啁啾。", 
            "我恨绛纱未倚，音尘杳、几度春秋。", 
            "频回首、无端感人，清泪难收。"
        ], 
        "title": "凤凰台上忆吹箫 读姑母浣青夫人诗稿", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "东风几日，讶南枝开早。", 
            "点点琼英逗清晓。", 
            "记昨宵香梦，纸帐分明，料应是、萼绿仙人曾到。", 
            "邻园开绛雪，别样妍华，点染春光看原好。", 
            "品格细评论，脂晕浓添，似不及、蛾眉淡扫。", 
            "正积雪、空庭月三更，伴疏影横斜，称伊素缟。"
        ], 
        "title": "洞仙歌 咏绿萼梅", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "是谁仿得柯亭竹，不减三春。", 
            "却够三分。", 
            "到此何须问主人。", 
            "一般带得潇湘绿，妒煞青筠。", 
            "忙煞红轮。", 
            "终日何曾别此君。"
        ], 
        "title": "罗敷媚 贷庑中有竹屋三椽，漫题此解", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "一椽也算吾庐寄，敲也宜棋。", 
            "诵也宜诗。", 
            "珍重平安日报知。", 
            "阑干每到愁时倚，风也离披。", 
            "月也凄迷。", 
            "又是天寒日暮时。"
        ], 
        "title": "罗敷媚", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "一卷金荃，抵多少、秋风红豆。", 
            "细领略、偷声减字，长吟短读。", 
            "铁拨铜琶君自唱，晓风残月吾还又。", 
            "共商量、小阁静焚香，闲消受。", 
            "乌丝格，描来瘦。", 
            "蚕眠字，书来秀。", 
            "悟无弦琴趣，筌蹄宁守。", 
            "愧我未工天上曲，向君聊乞花间奏。", 
            "待从今、珍重手循环，逾琼玖。"
        ], 
        "title": "满江红 向外乞词谱", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "割尽还生，拔馀不死，只有春来芳草。", 
            "含烟衬碧，带雨浮青，消尽三冬枯槁。", 
            "何事萋萋满庭，惹藓萦苔，更无分晓。", 
            "尽教它生意，浓添罗袜，不曾轻到。", 
            "还又向、斜日楼头，浮云槛外，遥望晴痕一道。", 
            "花骢去后，油壁来时，今古离愁多少。", 
            "试问长亭短亭，芳意年年，几时才了。", 
            "只愁它、绿遍天涯，不管闲庭人老。"
        ], 
        "title": "惜馀春慢 春草", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "移来凤尾檀栾竹。隔年春到青如玉。", 
            "却盼笋儿生。闲从竹下行。", 
            "昨宵曾细数。今日还成误。", 
            "预想绿成阴。寒拼翠袖禁。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "灼灼武陵源。", 
            "风日喧妍。", 
            "移来花坞夕阳边。", 
            "不见从前春烂漫，人为花怜。", 
            "清泪只如泉。", 
            "洒向春烟。", 
            "年年瘦损在春前。", 
            "花更开时人在否，花为人怜。"
        ], 
        "title": "浪淘沙 屋后小桃一株，移根未荣，赋此惜之", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "一缕柔丝漾。", 
            "被东风、烟拖雨曳，锁成万丈。", 
            "转绿回黄匀染就，垂遍三春陌上。", 
            "更谱得、新翻花样。", 
            "线脚分明浮水面，只鸳鸯、绣出从人仿。", 
            "日色映，紫丝障。", 
            "深闺莫倚楼头望。", 
            "记长条同心曾绾，几时重放。", 
            "金线年年辛苦压，只是这般情况。", 
            "渐散作、吴绵飘荡。", 
            "待得穿针时节近，早乱丝、憔悴添惆怅。", 
            "系不住，青春鞅。"
        ], 
        "title": "金缕曲 柳线", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "凉霄月影，照碧纱窗外，刺来欲逗。", 
            "冬心深护寒风里，正是缝裳时候。", 
            "云软铺绡，雪深卷絮，乞与苍髯瘦。", 
            "针神谁擅，天衣无缝能就。", 
            "却怪春色年年，名园桃李，毕竟谁工绣。", 
            "偏是翠钗甘寂寞，依旧空空妙手。", 
            "制芰成衣，纫兰为佩，或是同心友。", 
            "离离山上，绿苗新吐还又。"
        ], 
        "title": "念奴娇 松针", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "是谁工弄杼，轧轧咿咿，一春不解停息。", 
            "唤梦初回，惊眠乍起。", 
            "错认西风促织。", 
            "叶密烟迎，枝繁雨送，欲抛无力。", 
            "乍分明、一点娇黄，深树窥人不隔。", 
            "花柳匆匆堪惜。", 
            "怕流光如许，被它轻掷。", 
            "凭寄语金衣，莫遣传梭太急。", 
            "回文机上，锦书初就，可有这般凄切。", 
            "听到它、金缕歌残，又听寒声刀尺。"
        ], 
        "title": "望湘人 莺梭", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "凭谁巧试东风手，梁间紫燕双舞。", 
            "花底裁红，叶间缕碧，拼得三春辛苦。", 
            "绮窗对语。", 
            "笑工女无端，倦停绣谱。", 
            "直待秋深，看人刻綵始归去。", 
            "红楼无奈此际，只游丝落絮，几时情绪。", 
            "理处偏多，截来难断，拟借并刀剪取。", 
            "乌衣去住。", 
            "怕自己离愁，尚难裁处。", 
            "旧日缠绵，认红丝一缕。"
        ], 
        "title": "台城路 燕剪", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "红蔷一丈开如锦。胭脂映逗纱窗影。", 
            "风急五更头。残英满地愁。", 
            "年年春欲去。开放花无数。", 
            "只解□罗巾。何曾留住春。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "阶前遍种双蝴蝶。花开袅娜春无力。", 
            "风动护花铃。迎风粉翅轻。", 
            "绿窗回梦短。梦影偏凌乱。", 
            "花里见深深。当阶仔细寻。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "绿盆种得青荷小。花枝消息寻来早。", 
            "斜倚叶田田。开成并蒂莲。", 
            "昨宵逢七夕。艳斗秋花色。", 
            "折取供筵前。双星应见怜。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "叶碧低遮，花红散缀，年年深护秋阴。", 
            "倩影含娇，亭亭照出波心。", 
            "西风又是花时节，倚雕栏、消息重寻。", 
            "一日间，几度徘徊，几遍沉吟。", 
            "芳魂一缕知何处，但苔深静掩，雨细斜侵。", 
            "空自凄凉，早秋望到而今。", 
            "名花应怕人肠断，只这番、肠断偏深。", 
            "待重新、洒向阶前，清泪涔涔。"
        ], 
        "title": "高阳台 年年小池左侧秋海棠盛开，今花时过亦，红苞寂然，赋此寓感", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "犹是梁间语。", 
            "记来时、绿波对掠，红帘双舞。", 
            "阅历光阴香垒外，无限落花飞絮。", 
            "又早被、凉秋催去。", 
            "雨细风斜都别意，只依依、尚为缠红缕。", 
            "重相见，定何许。", 
            "茫茫云海无边路。", 
            "闻乌衣、往来何处，是伊家住。", 
            "一半年华抛客里，底事这般辛苦。", 
            "且喜得、相随伴侣。", 
            "差比人间离别少，便天涯地角长相聚。", 
            "书付尔，莫传误。"
        ], 
        "title": "贺新凉 秋燕", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "银丝织得鸾纹细。开合双环系。", 
            "个中不断四时花。较胜笑兰香贮、一囊纱。", 
            "罗帷舒卷云痕碧。挂个团团月。", 
            "秋来何处桂花浓。正是夜深香满、一轮中。"
        ], 
        "title": "虞美人 花盒子", 
        "type": "词", 
        "yun": null
    }, 
    {
        "author": "钱湄", 
        "era": "清", 
        "subtype": "七言律诗", 
        "text": [
            "出湖风稳片帆抽，远远湖云泻绿油。", 
            "渡口艳蒸霜后树，橹梢寒剪镜中秋。", 
            "冲烟塔影盘乌足，拜水芦花怨白头。", 
            "如此画图须饱玩，几人知泛木兰舟？"
        ], 
        "title": "昆城湖秋泛", 
        "type": "律诗", 
        "yun": "尤"
    }, 
    {
        "author": "钱棨", 
        "era": "清", 
        "subtype": null, 
        "text": [
            "会稽诗老侪虞揭，乐府歌成声激烈。", 
            "卷衣甲帐月华凉，照彻寒筒寸迸裂。", 
            "传闻缑氏冶师名，范出玲珑土花缬。", 
            "季长才调广平心，留响人间肯磨灭。", 
            "跌宕词场檀板随，洞庭波阔龙吟咽。", 
            "玉山再访草堂空，谁识江南又一铁。", 
            "况是仙踪林壑稀，冻云穿破今歇绝。", 
            "我朝元音虡业设，乐章曾补工尺缺。", 
            "九天不按霓裳声，无人会傍宫墙窃。", 
            "此器何来三弄称，冰霜迎面频击节。", 
            "合趁天风一擪回，琼花片片飞如雪。", 
            "从此柯亭制更精，米家书画船中列。", 
            "玉箫金管莫轻吹，输与清商起岩穴。"
        ], 
        "title": "铁笛歌", 
        "type": "古风", 
        "yun": "屑"
    }, 
    {
        "author": "钱曾", 
        "era": "清", 
        "subtype": null, 
        "text": [
            "浪花压压凉蟾小，龙堂画壁椒泥老。", 
            "玉壶叩破不分明，香烟熏杀鸳鸯鸟。", 
            "长眉海女骑青鸾，隔云含笑抛金环。", 
            "鲤鱼不为寄书去，珊瑚枯死如枯兰。"
        ], 
        "title": "海上谣", 
        "type": "古风", 
        "yun": null
    }, 
    {
        "author": "钱曾", 
        "era": "清", 
        "subtype": null, 
        "text": [
            "沙堤草细芳姿暖，夹路幽兰新叶短。", 
            "郎去西陵觅燕钗，碾花双月泥金干。", 
            "松脂入地古香消，琥珀成来蜂折腰。", 
            "别脸啼春归鬓晓，柳风吹梦上河桥。"
        ], 
        "title": "西陵曲", 
        "type": "古风", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "苍松十万株，楼拥苍松内。", 
            "一面有栏杆，却与明湖对。", 
            "桥连曲曲堤，堤上山如黛。", 
            "雪压钓鱼舟，更在梅花外。"
        ], 
        "title": "生查子 雪夜忆永安湖", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "云散。云散。", 
            "斜阳又来深院。轻风频弄花枝。", 
            "蛱蝶团如绾丝。丝绾。", 
            "丝绾。刚被卷帘人见。"
        ], 
        "title": "调笑令", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "可是相思难遣。", 
            "可是寻芳犹懒。", 
            "无语倚云根。", 
            "只觉佩环声颤。", 
            "凝盼。", 
            "凝盼。", 
            "却把绣苔偎暖。"
        ], 
        "title": "转应曲 题倚石美人图", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "自悔种芭蕉，故故当窗户。", 
            "叶叶凄凄策策声，夜夜添愁绪。", 
            "隔院有梧桐，落叶纷难数。", 
            "自是离人易得愁，那处无风雨。"
        ], 
        "title": "卜算子", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "骀荡轻阴，惺忪香雨，绿遍天涯芳草。", 
            "初回梦味，正呷乡味，早是卖花声到。", 
            "重见青筠担头，和露携来，翠鬟犹袅。", 
            "料枝间定有，双栖蝴蝶，被它惊觉。", 
            "聊伴取、尘榻风窗，清歌细酌，浪拟素颦红笑。", 
            "怜深怕嗅，艳极难夸，恼乱客袍谁信。", 
            "秾苞破时，背后腰肢腰肢，看来都好。", 
            "念簪花人期，不稳转愁春老。"
        ], 
        "title": "惜馀春慢 和晓廷兄丰台剪枝芍药", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "缀玉复骈珠，半是伤心句。", 
            "难道无愁也说愁，总被多情误。", 
            "把卷忘梳头，掩卷秋窗暮。", 
            "帘影初昏未上灯，淅淅梧桐雨。"
        ], 
        "title": "卜算子", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "流莺日日催芳草。越罗妥帖馀寒小。", 
            "粉蝶一双飞。春风香满衣。", 
            "藤阴遮翠幔。容易窗纱暗。", 
            "细雨压花低。迷藏人不知。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "银云一片。", 
            "云外流晴电。", 
            "风里罗衣容易卷，刚被冷萤窥见。", 
            "来寻竹下新凉。", 
            "个人先到兰房。", 
            "浓爇小炉檀炷，负它自在荷香。"
        ], 
        "title": "清平乐", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "庭院无风，斜阳满地游丝软。", 
            "画帘先卷。", 
            "莫认新来燕。", 
            "曲曲阑干，搭住垂杨线。", 
            "春犹浅。", 
            "才过青眼。", 
            "便睹夭桃面。"
        ], 
        "title": "点绛唇 戏题自画绯桃新柳小幅", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "冷落虚堂。", 
            "恨闲庭桃李，也趁春光。", 
            "敲月铜铺，飘灯珠箔，而今都是思量。", 
            "幽砌苔痕自绿，帘空捲、尘满胡床。", 
            "恁凄凉。", 
            "算无多岁月，负了西窗。", 
            "堪伤。", 
            "旧巢无迹，怕燕子重来，难认文梁。", 
            "谁见当时，呢喃绣幕，窥人晚浴凝妆。", 
            "忘了调冰雪藕，扶残醉、犹恋荷香。", 
            "费回肠。", 
            "再休寻那日，挑锦缃囊。"
        ], 
        "title": "春从天上来 西堂旧感", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "浓暖逼衾裯。", 
            "宿雨初收。", 
            "不知花事几分休。", 
            "本是无眠莺又唤，独下层楼。", 
            "自起上帘钩。", 
            "蝶侣蜂俦。", 
            "年时欢事水东流。", 
            "痴立海棠红影里，情思悠悠。"
        ], 
        "title": "浪淘沙 春晚", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "湘簟滑琉璃。", 
            "薇帐低垂。", 
            "海绡织就凤凰儿。", 
            "梁燕未归人不见，午梦醒时。", 
            "香烬冷金猊。", 
            "帘影参差。", 
            "枕棱几点湿胭脂。", 
            "忘了鬓边花片子，拈起寻思。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "锦衾未展愁先重。流苏暗罥钗头凤。", 
            "沈水莫频添。香浓犹不眠。", 
            "梦魂无所处。只绕梅花住。", 
            "霜冷月娟娟。玉楼今夜寒。"
        ], 
        "title": "菩萨蛮 自题梅花绣枕", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "凄凉秋作。", 
            "西风先惹窗蕉破。", 
            "梦魂也被重门锁。", 
            "添了香篝，又听雨声过。", 
            "蝙蝠频挑帘押亸。", 
            "蛾儿愿殉釭花堕。", 
            "馀酲渐醒愁无那。", 
            "已是新凉，夜夜抱衾坐。"
        ], 
        "title": "一斛珠", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "村远酒难赊。", 
            "寒透纹纱。", 
            "脆貂裘裂帽檐斜。", 
            "淡月黄昏风料峭，来伴梅花。", 
            "春色遍天涯。", 
            "柳濯新芽。", 
            "千红万紫竞韶华。", 
            "陌上青骢归缓缓，可忆梅花。"
        ], 
        "title": "浪淘沙 题晓廷兄梅花小影", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "迟迟春昼。", 
            "花尽春应瘦。", 
            "砌下落红盈寸厚。", 
            "蝴蝶飞来微逗。", 
            "携将绡扇徘徊。", 
            "不知蹴损莓苔。", 
            "轻薄忽随风去，撩人溜了鸳钗。"
        ], 
        "title": "清平乐", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "分明斜月纱窗滤。又听稀疏雨。", 
            "往年情味往年心。依旧香残灯灺、拥轻衾。", 
            "暖寒约略三更过。点点敲来错。", 
            "千门万户悄无声。不道有人暗数、到天明。"
        ], 
        "title": "虞美人", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "樨绿娇黄争媚。", 
            "合助晚妆人髻。", 
            "卸到凤凰钗，纤手却还拈起。", 
            "香细。", 
            "香细。", 
            "残醉醒来情味。"
        ], 
        "title": "如梦令 自题茉莉栀子杂花便面", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "昨夜动轻雷。", 
            "花被春催。", 
            "濛濛细雨湿楼台。", 
            "一桁帘栊垂著地，燕子频窥。", 
            "深院忍重来。", 
            "户是风开。", 
            "无端叹息惹人猜。", 
            "认取兜鞋曾踏处，都是莓苔。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "往事付朝云。", 
            "惹取愁霜染鬓新。", 
            "最是画帘垂细雨，黄昏。", 
            "翠羽啁啾独掩门。", 
            "明月认前身。", 
            "一段冰绡渍泪痕。", 
            "只有真真呼不起，伤神。", 
            "竹外疏花又返魂。"
        ], 
        "title": "南乡子 题陈莲汀疏香清影，是其亡姬吴氏照也", 
        "type": "词", 
        "yun": null
    }, 
    {
        "author": "钱敬淑", 
        "era": "清", 
        "subtype": "五言律诗", 
        "text": [
            "残年泊归棹，问酒郭西亭。", 
            "雪圃芹芽白，江醪竹叶青。", 
            "夕阳新别路，衰草古离情。", 
            "隔岸寒山色，含凄望旧京。"
        ], 
        "title": "泊浦子口", 
        "type": "律诗", 
        "yun": null
    }, 
    {
        "author": "钱惠尊", 
        "era": "清", 
        "subtype": null, 
        "text": [
            "公等碌碌皆因人，平原枉有三千宾。", 
            "囊大曾无一锥贮，见遂不识来何许。", 
            "邯郸城门昼不开，此时局促真驽骀。", 
            "不闻公子画奇策，乃至以姊要人哉。", 
            "吁嗟乎！", 
            "美人一笑何大罪，特借卿头为士贿。", 
            "矫情待士士不取，有客飘然向东海。"
        ], 
        "title": "平原君传书后", 
        "type": "古风", 
        "yun": null
    }, 
    {
        "author": "钱寓生", 
        "era": "清", 
        "subtype": null, 
        "text": [
            "落日带平楚，空山暑气微。", 
            "晚风生竹露，秋色上寒夜。", 
            "落魄频中酒，孤怀忆采薇。", 
            "愁予正萧瑟，惟见白云飞。"
        ], 
        "title": "秋夕", 
        "type": "古风", 
        "yun": null
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "忆昨联樯章水上，三年仙籞再经过。", 
            "朝因卧病晨趋少，疏为忧时夜草多。", 
            "补衮即看新领袖，摇金还听旧鸣呵！", 
            "青蒲第一边机急，莫向樽前纵啸歌！"
        ], 
        "title": "赠丁掌垣", 
        "type": "律诗", 
        "yun": "歌"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "汉家天子报功殊，沈弇同时列画图。", 
            "仙仗晓趋扶玉辇，羽书夜到召金吾。", 
            "閒教侍史亲调管，醉看孤儿健挽弧。", 
            "骑马天街人肃肃，露章霜色满行都。"
        ], 
        "title": "赠李源白金吾（名元胤，惠国冢嗣）", 
        "type": "律诗", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "去年此日困胡尘，望阙心惊异域人。", 
            "死去可怜馀马革，生还何意识龙鳞！", 
            "天时过岭常疑夏，官署无花漫号春。", 
            "冠盖纷纷游宦乐，山川满目总伤神！"
        ], 
        "title": "端州杂诗 其一", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "庾岭军书昼夜飞，南昌无计解重围。", 
            "孤城烽锁粮垂尽，间道人疏信渐稀！", 
            "入对漫图方略上，请师空见节旄归！", 
            "同谋反正功休叙，可识章门事日非！"
        ], 
        "title": "端州杂诗 其二", 
        "type": "律诗", 
        "yun": "微"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "辇卫萧条国计虚，元勋迎驾意何如？", 
            "度支空佩司农印，按部真埋御史车。", 
            "吏职滥从军府署，人情求仕汉廷疏。", 
            "阃权不肯兼中外，犹许朝班得内除。"
        ], 
        "title": "端州杂诗 其三", 
        "type": "律诗", 
        "yun": "鱼"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "江右安危久不传，诸君高会庆新年！", 
            "未知南粤将军贵，祗讶西园公子贤。", 
            "卿士几人能入幕，朝廷何事可分权？", 
            "东来相国休凭藉，激切弹文出散员。"
        ], 
        "title": "端州杂诗 其四", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "回首神京直北看，天隅数郡岂偏安！", 
            "比闻政府频虚席，何事言官辄免冠？", 
            "国法未严臣节见，朝廷多故圣恩宽。", 
            "即今典制遵神祖，窃恐拘文此日难！"
        ], 
        "title": "端州杂诗 其五", 
        "type": "律诗", 
        "yun": "寒"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "近日中书诏已繁，词头更亵白麻尊。", 
            "本朝相业惟调旨，寰海人心仰代言。", 
            "天语简来偏足贵，温纶滥得岂为恩！", 
            "莫因乱世多宽假，一字低昂国体存！"
        ], 
        "title": "端州杂诗 其六", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "圣度遥从仗外瞻，天颜春蔼正尊严。", 
            "中兴政赖言官直，跋扈情销相国廉。", 
            "最喜文华勤讲幄，早传慈寿罢垂帘。", 
            "瞿公念主箴规切，握扇书成也不嫌。"
        ], 
        "title": "端州杂诗 其七", 
        "type": "律诗", 
        "yun": "盐"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "主恩浩荡等閒叨，谬厕儒冠拜赭袍。", 
            "藩吏几人瞻北阙，朝班此日重西曹。", 
            "乘时反正功非细，破格酬勋爵太高。", 
            "发鬓莫矜臣节苦，苏卿雪窖总徒劳！"
        ], 
        "title": "端州杂诗 其八", 
        "type": "律诗", 
        "yun": "豪"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "忠贞部曲驻施州，跃马争衡堵相谋。", 
            "江上势方成破竹，穴中斗忽起诸侯！", 
            "三年百战城全弃，五路连营兵已收。", 
            "湖北、湖南皆赤地，苍梧、象郡迥生愁！"
        ], 
        "title": "端州杂诗 其九", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "堵公亦是济艰材，曾抚荆南万马回。", 
            "心恃旧恩兵可用，疑生诸将志先灰！", 
            "檄援江右无时去，围困长沙竟不开！", 
            "试听楚人中夜泣，招魂千里为谁哀！"
        ], 
        "title": "端州杂诗 其十", 
        "type": "律诗", 
        "yun": "灰"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "李公雅负中兴略，再出庾关功未成。", 
            "猛气岂徒援与国，锐师何故挫坚城？", 
            "降书狎至谋难测，战鼓相闻敌莫经！", 
            "整暇不教防燕饮，底须沈醉虐儒生！"
        ], 
        "title": "端州杂诗 其十一", 
        "type": "律诗", 
        "yun": null
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "乍丧元戎举国悲，军中留后早相推。", 
            "即愁阃帅权旁落，岂虑天王政下移！", 
            "诸将比肩轻节钺，同官属目拥旌麾。", 
            "纷纷割据知难问，从此关门不用师！"
        ], 
        "title": "端州杂诗 其十二", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "春王朔未出关门，喜见滇南使叩阍。", 
            "请附心知天命在，乞封名仰圣朝尊！", 
            "汉家故事须廷议，明主权宜有特恩。", 
            "史记功臣多赐姓，何难破例与称藩！"
        ], 
        "title": "端州杂诗 其十三", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "故人须鬓已非初，忧国图君志未舒。", 
            "名动宫庭宜早避，官兼清要岂长居！", 
            "也知宦热心原冷，莫使交亲迹渐疏！", 
            "同是布衣君最遇，从容膴仕意何如？"
        ], 
        "title": "端州杂诗 其十四", 
        "type": "律诗", 
        "yun": "鱼"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "给事趋朝袖草雄，更生笔削果虚公。", 
            "金吾奉主宜无过，中尉从龙信有功！", 
            "多难未须增水火，一隅底用判西东！", 
            "向来本触元勋忌，岂谓元勋志与同！"
        ], 
        "title": "端州杂诗又十一首 其一", 
        "type": "律诗", 
        "yun": "东"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "相公再出辅吾君，捧诏趋朝亦太勤。", 
            "老子未惭「长乐」号，大夫难悔美新文！", 
            "露章谏议先时去，抗疏班行迥不闻。", 
            "风节最称金给事，依违也畏李将军。"
        ], 
        "title": "端州杂诗又十一首 其二", 
        "type": "律诗", 
        "yun": "文"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "霜严宪府凛难攀，大谏风裁更领班。", 
            "便殿连朝求召对，敕书昨夜又封还。", 
            "朝廷纵小名犹在，方镇徒强主未孱。", 
            "底事髯公辞太戆，五千铁骑动龙颜！"
        ], 
        "title": "端州杂诗又十一首 其三", 
        "type": "律诗", 
        "yun": "删"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "元戎杖钺已专征，约法南人禁举兵。", 
            "乌合自难迎大敌，骁腾或可借虚声。", 
            "冒封恩滥诛非罪，奉使官多撤有名。", 
            "过岭尚书旌节弃，幸邀铜马脱馀生！"
        ], 
        "title": "端州杂诗又十一首 其四", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "浔州节帅最卑庸，遭际同膺大国封。", 
            "坐拥旌旄凭跋扈，檄徵兵马正从容。", 
            "中朝名爵真疑滥，蛮地徵求岂胜供！", 
            "柳庆抚军新遇害，司刑无计问渠凶！"
        ], 
        "title": "端州杂诗又十一首 其五", 
        "type": "律诗", 
        "yun": "冬"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "中丞本意领中枢，诏抚忠贞拜命趋。", 
            "祗虑兵烽穷岭峤，何图使节丧萑苻！", 
            "驰驱未遂还朝志，沟渎轻捐报主躯！", 
            "纵使宦途多异议，无端阴计岂宜诬！"
        ], 
        "title": "端州杂诗又十一首 其六", 
        "type": "律诗", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "圣朝新政惜繁缨，主爵升沈迥未平！", 
            "大抵远人宜重赏，纵然高位亦虚名。", 
            "雄谈竟博乌台贵，黠竖能邀回寺清。", 
            "独忆润州钱叔子，空穿芒屩粤中行！"
        ], 
        "title": "端州杂诗又十一首 其七", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "谏垣疏上争资格，阙下喧腾拥玉珂。", 
            "郎署有才能对策，圣朝无地可开科。", 
            "旧僚废籍徵皆遍，新进高班佔已多。", 
            "也识帝心偏爱惜，榜中人尽可如何！"
        ], 
        "title": "端州杂诗又十一首 其八", 
        "type": "律诗", 
        "yun": "歌"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "荣名虚冒乱离间，变后除书尽可删！", 
            "宫尹滥凭供俸窃，新恩屈就侍郎班。", 
            "为要使节频颁诏，漫假旌麾岂出关！", 
            "江右诸君承宠遍，故乡可听锦衣还？"
        ], 
        "title": "端州杂诗又十一首 其九", 
        "type": "律诗", 
        "yun": "删"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "堵相临边未建勋，梧州矫诏册滇云。", 
            "便宜本自朝廷赐，封事无难咫尺闻。", 
            "谋启贼臣凭假借，使烦属国重纷纭！", 
            "即今庙议何时决，圣主殷忧孰与分？"
        ], 
        "title": "端州杂诗又十一首 其十", 
        "type": "律诗", 
        "yun": "文"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "督师失势在苍梧，败后犹防列镇图。", 
            "赤地魂销千里恨，沧江客散一舟孤！", 
            "戎机误国休轻诋，使相还朝岂易趋！", 
            "莫怪言官封事激，中湘遗恸满天隅！"
        ], 
        "title": "端州杂诗又十一首 其十一", 
        "type": "律诗", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "敕书使节下青霄，揽辔春城驿路遥。", 
            "帝念元戎勤借箸，诏加司马早辞朝。", 
            "楚疆戎伏毋忘备，鄂国功高未许骄！", 
            "克敌安民真将略，耕桑千里待君招！"
        ], 
        "title": "送毛恭则出监鄂国军", 
        "type": "律诗", 
        "yun": "萧"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "薄宦天南幸比邻，送君西去黯伤神！", 
            "趋朝有诏敦元老，抗疏分班出小臣。", 
            "政本岂应容失节，幕僚借此欲抽身。", 
            "桂林留守招贤地，扼腕同心大有人！"
        ], 
        "title": "送别宪幕林树本之桂林", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "崧台历岁任沈浮，老友邀同羊石游。", 
            "牡蛎墙高知近市，荔枝阴合一维舟。", 
            "驾风海舶来东岛，入夜蛮商遍酒搂。", 
            "古寺最多官最冷，与君耐可度清秋。"
        ], 
        "title": "同曹素臣入羊城纪事", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "三水城南野草衰，昔年此地斗王师。", 
            "可怜铁骑长驱日，正是戈船苦战时！", 
            "驿吏夜闻摩剑战，海天阴见列旌旗。", 
            "中丞、刺史同舟死，不死胡尘死更悲！"
        ], 
        "title": "过三水驿即事有感", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "上将輀回震海隅，追封「宁夏」宠谁逾！", 
            "藩王庆吊朝仪定，郡吏逢迎礼数殊。", 
            "鬼马烟销遗宝镫，佳人火化著珠襦。", 
            "共惊使客郎官贱，出入偏从甬道趋。"
        ], 
        "title": "广州杂诗 其一", 
        "type": "律诗", 
        "yun": "虞"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "红旗影飐角声喧，南海牙高留后尊。", 
            "秋至将骄谁出岭，日高人沸一开门。", 
            "有司心厌王官贱，除吏书愁幕府烦。", 
            "莫怪总戎难节制，将军原未识君恩！"
        ], 
        "title": "广州杂诗 其二", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "宝丰出镇许分疆，祖饯幢麾拥道长。", 
            "鬻爵颇疑藩吏贱，输钱为助岭军装。", 
            "悬知节钺轻难制，即恐关门弃不防！", 
            "巡海归来薛刺史，量移同去色凄凉！"
        ], 
        "title": "广州杂诗 其三", 
        "type": "律诗", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "岭南财赋罄徵求，使者还劳费括搜。", 
            "仗节仍称周内史，鬻钱祗给粤诸侯。", 
            "门前桃李谁为主，海底珊瑚已尽收。", 
            "骑马健儿能荐士，上供曾否到端州？"
        ], 
        "title": "广州杂诗 其四", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "使客投閒卧海滨，轓车相过半交亲。", 
            "故乡归去衣皆绣，南粤游回橐不贫。", 
            "受职莫忘明主赐，衔恩况是历朝身！", 
            "汉廷吏道兼文武，岂畏兜鍪势逼人！"
        ], 
        "title": "广州杂诗 其五", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "寸磔常山痛未休，当时成败总难谋！", 
            "出师不战身空死，报国无能志已酬。", 
            "事转遗孤犹畏害，尸分列郡岂全收！", 
            "岭南反正渠凶戮，底事忠臣尚有雠。"
        ], 
        "title": "吊忠诗 其一", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "骂贼都门太史雄，书生殉国勇从戎。", 
            "南兵乌合知无济，西幸安驱正有功。", 
            "肘腋奸阴为间谍，头颅虏亦识孤忠。", 
            "谁言君父难同报，已博侯封晋乃公。"
        ], 
        "title": "吊忠诗 其二", 
        "type": "律诗", 
        "yun": "东"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "端水龙兴此抗衡，两贤竟死粤东城。", 
            "但知正统人心属，岂料同舟颈血争！", 
            "汉祚未衰臣有节，国家多难尔成名。", 
            "即今逆命终身废，报汝当年面折情。"
        ], 
        "title": "吊忠诗 其三", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "苏公特达有思文，变后重图拥戴勋。", 
            "天命未知归圣主，国恩浪说报先君。", 
            "危时节劲身能死，正统辞严义不闻。", 
            "空使海南多杀士，至今此案尚纷纭。"
        ], 
        "title": "吊忠诗 其四", 
        "type": "律诗", 
        "yun": "文"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "乱来死事几人传，霍氏幽芳最可怜。", 
            "閤户相扶争就义，沈渊取次未容先！", 
            "朝廷渐向天隅小，气节惊闻岭外偏！", 
            "殁后姓名少识者，老僧说罢泪潸然。"
        ], 
        "title": "吊忠诗 其五", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "杨帅风闻已就刑，天隅此日识朝廷。", 
            "汉家有法宜明正，都尉阴谋似不经！", 
            "诸将强梁谋益狡，异时仓卒诏谁听？", 
            "南阳问罪功非细，即恐萧墙祸未宁！"
        ], 
        "title": "书所闻", 
        "type": "律诗", 
        "yun": "青"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "元戎觐阙伟簪缨，召入东班色迥惊。", 
            "边吏初知黄屋贵，宫臣还向直庐争。", 
            "朝廷有礼宁宜亵，藩镇何知自使轻！", 
            "莫怪诸侯多跋扈，此曹驾驭本虚名。"
        ], 
        "title": "岭南留后入朝纪事", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "书生新谒相公尊，再拜中堂故事存。", 
            "自诧榜居苏轼列，岂期荐出少师门！", 
            "老才入彀惊知遇，庆值悬弧睹圣恩。", 
            "闭阁悄然无贺客，数株桃李照庭轩。"
        ], 
        "title": "谒谢山阴师，值五十初度，窃睹御赐斐叠，敬呈二首 其一", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "吾师遇主早登庸，岳降佳辰帝眷浓。", 
            "沧海波涛勤捧日，蛮天瘴疠久从龙。", 
            "衮衣不受三孤命，铁券坚辞五等封。", 
            "才及门墙随上寿，尚方珍赐庆遭逢。"
        ], 
        "title": "谒谢山阴师，值五十初度，窃睹御赐斐叠，敬呈二首 其二", 
        "type": "律诗", 
        "yun": "冬"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "新命惊闻邸诏传，遥从鹢首拜垆烟。", 
            "朝廷多难叨非分，史馆无人与备员。", 
            "报国祗馀垂老笔，成名偏在播迁年。", 
            "词林故事咨前辈，此日承恩绝可怜！"
        ], 
        "title": "舟中闻新命有作 其一", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "教习三年典故存，迁除有例相臣援。", 
            "读书特荷临轩宠，供职真因视草烦。", 
            "吾道艰难羞破格，圣朝浩荡易承恩。", 
            "词头久亵丝纶体，珍重王言报至尊。"
        ], 
        "title": "舟中闻新命有作 其二", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "犬马衰辰病里过，双篇忽堕宠施多。", 
            "未妨李白权供奉，敢比苏瞻佔制科！", 
            "顾我劣输佳句法，悲君生荷圣恩波！", 
            "舟中得假堪酬唱，兴罢朝参冷玉呵！"
        ], 
        "title": "初度日，承袁特丘、金道隐枉诗见赠，用韵奉答", 
        "type": "律诗", 
        "yun": "歌"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "苍梧瘴疠连朝恶，终日哭人泪未乾！", 
            "万里避胡同作客，一时归汉尔无官！", 
            "孤舟得病扶持少，蛮郡求医药饵难！", 
            "垂死尚祈诗瞑目，诗传泉下益悲酸！"
        ], 
        "title": "哭会稽董孝荩", 
        "type": "律诗", 
        "yun": "寒"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "春官同舍饶文藻，自入苍梧涕泪频！", 
            "蹭蹬昨年垂翅客，伶仃今日白头亲！", 
            "哭声万里孤舟夜，墓草千秋五岭春。", 
            "海内词坛零落尽，唱酬此后更何人！"
        ], 
        "title": "哭晏云章", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "苦忆虞山秋气清，病中得假许西行。", 
            "滩当险处风偏怒，客欲眠时月倍明。", 
            "促织连江吟次第，长鱼裂水掷纵横。", 
            "泊船喜藉霜威肃，睡著开篷迥不惊。"
        ], 
        "title": "得假，同朱御史不敏西上", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "苦忆朋簪趁客船，恰逢良夜聚樽前。", 
            "风尘岂意存吾辈，须鬓休惊异昔年！", 
            "蛮地久居秋乍冷，故人相见月偏圆。", 
            "乱来此夕皆堪念，震泽、双峰最可怜！"
        ], 
        "title": "中秋夜至桂林，喜晤曼公、鉴在 其一", 
        "type": "律诗", 
        "yun": "先"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "令节扁舟若与期，相逢犹怪客来迟！", 
            "绣衣躯干经时伟，学士歌声自昔悲！", 
            "老去弟兄惟纵酒，乱中年月已编诗。", 
            "龙眠秋色应如奋，今夜何人赋所思？"
        ], 
        "title": "中秋夜至桂林，喜晤曼公、鉴在 其二", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "司马搜奇汎菊杯，灵岩生面喜重开。", 
            "悬崖昨日攀萝上，古道今朝并马来。", 
            "勒石勋名空岁月，磨碑党籍长莓苔。", 
            "千秋不数龙山宴，幕下谁非作赋才！"
        ], 
        "title": "龙隐洞九日", 
        "type": "律诗", 
        "yun": "灰"
    }, 
    {
        "author": "钱善扬", 
        "era": "清", 
        "subtype": "七言律诗", 
        "text": [
            "磬室居贫已习常，窗前怜得一丛芳。", 
            "暖花幽院观生意，翠雨疏帘挹细香。", 
            "花忆黄陵湖庙冷，燕过朱雀野桥荒。", 
            "年光撩乱春痕里，愁杀含毫写夕阳。"
        ], 
        "title": "同人属余写春草图题诗于后殿以拙句", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "茫茫尘海隔灵槎，身世蜉蝣日已斜。", 
            "李杜文章名滥窃，皋夔事业愿空奢。", 
            "金门偶驻王乔舄，笙鹤如瞻缑岭霞。", 
            "借问秘函玄妙诀，春风消息到梅花。"
        ], 
        "title": "答友人道意 其一", 
        "type": "律诗", 
        "yun": "麻"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "阴阳来往运无端，电掣风驰易老残。", 
            "千古兴亡纷蚁垒，百年辛苦转蜣丸。", 
            "蓬山仙路云车引，辽海箫声鹤驾寒。", 
            "指点尘寰奔竞地，可堪华表一回看。"
        ], 
        "title": "答友人道意 其二", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "瀰漫冰雪岁将残，失路空嗟范叔寒。", 
            "卖赋几时逢狗监，论交何处觅鸡坛。", 
            "寸衷久抱千秋恨，斗酒聊谋一夕欢。", 
            "我亦吹篪同落魄，长安裘马笑儒冠。"
        ], 
        "title": "友人邀饮即席赋赠", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "奇才孤诣企前贤，百岁遭逢但信天。", 
            "生不同时多后憾，身虽觌面亦徒然。", 
            "苍松岁久脂凝珀，黄鹤丹成骨自仙。", 
            "从古名山留大业，知音端不在当年。"
        ], 
        "title": "简答友人", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "蒯缑结佩践朱门，偃蹇才华讵可论。", 
            "吾道自应纨裤贱，穷途谁识缊袍尊。", 
            "中宵乡梦吴山远，几载羁愁塞雪昏。", 
            "乘此秋风未摇落，扁舟归去问家园。"
        ], 
        "title": "简余省三", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "华堂瑞霭映朝霞，堂上齐龄岁月赊。", 
            "黍谷松虬持杖国，天中榴火结丹砂。", 
            "蛮烟瘴雨元戎绩，绣虎雕龙甲第家。", 
            "忠孝绵绵传世泽，何须蓬岛问仙槎。"
        ], 
        "title": "寿金总戎毓昆七秩双庆", 
        "type": "律诗", 
        "yun": "麻"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "人间何处觅蓬壶，相国园林世所无。", 
            "远水千盘通沼榭，秋风五月落松梧。", 
            "山搜奇景看晴雨，诗搆精思状画图。", 
            "应念老夫尘垢里，支颐西望正踟蹰。"
        ], 
        "title": "五月望后热甚忆李廉衣柯东岩园居却寄", 
        "type": "律诗", 
        "yun": "虞"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "邂逅相逢棘院时，愁怀未罄十年思。", 
            "忽惊投笔仓皇去，欲悔谋尊缱绻迟。", 
            "云树正牵羁客梦，雁鸿遥寄故人诗。", 
            "开缄读罢真堪泪，知我如君更有谁。"
        ], 
        "title": "寄答边选拔赵珍二首 其一", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "潦倒非关世路歧，君才卓荦数何奇。", 
            "无媒拙宦时应弃，落第频年事可疑。", 
            "海内文章声价重，室中风雨鬼神知。", 
            "名山大业争千古，吾党荣枯贵自持。"
        ], 
        "title": "寄答边选拔赵珍二首 其二", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "对酒高吟客里诗，惊看梧叶坠阶墀。", 
            "三秋消息萌深暑，一岁寒暄判此时。", 
            "敢道才雄摇海岳，但知巨斝吸鲸螭。", 
            "百年多难身长在，赖有奇情老未衰。"
        ], 
        "title": "立秋日携近诗过天峰饮（是日热甚）", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "遍历名山觅返还，可堪垂老释黄冠。", 
            "徒令吊客悲膏火，岂有穹霄降玉棺。", 
            "薤露歌前风日惨，北邙山下水云寒。", 
            "不须泉路通消息，定悔红颜缚羽翰。"
        ], 
        "title": "吊钱中和", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "缟素衣冠塞路尘，白杨风起正愁人。", 
            "恩荣分隔泉台夜，金粉情抛翠幄春。", 
            "缥缈游魂从变幻，招摇丹旐插荆榛。", 
            "智愚今古皆沦没，谁解玄关养谷神。"
        ], 
        "title": "送葬", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "怀璧休言价十城，生憎海鹤向人鸣。", 
            "平原好客遗毛遂，越石宁囚谢晏婴。", 
            "辽水东西堪采药，缑山缥缈羡吹笙。", 
            "冥冥踪迹孤鸿远，翘首云霄去后情。"
        ], 
        "title": "辞馆", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "潋滟湖光绕帝州，杖藜科跣任遨游。", 
            "欣看荷芰盈新夏，知是蓬瀛第几洲。", 
            "待客云山今得主，逢君海屋正添筹。", 
            "人间欲问耆英叟，遥指蒹葭秋水头。"
        ], 
        "title": "贺同年张太守蔚千新居兼值诞辰", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "衡门荒径遂栖迟，复有湖塘性更怡。", 
            "养鹤何须寻阆苑，卜居今已近瑶池。", 
            "山云高覆槐阴席，卮酒閒谈竹马儿。", 
            "牢落风尘谁得似，茫茫烟水忆鸱夷。"
        ], 
        "title": "题蔚千荷庭", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "谩誇远水与遥岑，城市山林此又寻。", 
            "南浦雨过湘簟爽，西峰云起晓窗阴。", 
            "忘形礼数捐虚谬，坐客尊醪任浅深。", 
            "借问当时河朔饮，可能来往有高吟。"
        ], 
        "title": "仲夏望日过蔚千饮", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "閒把幽情问硕薖，别来花信近如何。", 
            "几番澍雨催红萼，应有明霞涨碧波。", 
            "瞥眼升沈同白发，颓龄风景合高歌。", 
            "知君不厌清狂客，竹杖芒鞋早暮过。"
        ], 
        "title": "简问蔚千花信", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "照眼花光露未乾，拂云槐荫覆杯盘。", 
            "世情多为荣枯累，吾辈从来礼法宽。", 
            "北海高风宾座满，炎天六月草堂寒。", 
            "十洲三岛谁能到，对此林塘足尽欢。"
        ], 
        "title": "偕同人过蔚千看荷", 
        "type": "律诗", 
        "yun": "寒"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "幽栖岂必出人群，水绕柴门绝俗氛。", 
            "联袂来看三径雨，解衣先坐一床云。", 
            "泖湖皂盖当年事，御沼清尊此日勋。", 
            "卓荦满堂佳客聚，应占星象动天文。"
        ], 
        "title": "雨后偕同人过蔚千饮 其一", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "坐看空际雨霏微，云气苍茫绕竹扉。", 
            "供客佳鱼随网得，开筵野鸟近人飞。", 
            "浣花溪晚少陵醉，折角巾欹郭泰归。", 
            "聊为盛时留太古，往来宾主尽忘机。"
        ], 
        "title": "雨后偕同人过蔚千饮 其二", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "傍居咫尺即嚣氛，心远偏能绝弗闻。", 
            "槛外时鸣幽涧鹤，檐前长宿近山云。", 
            "长公出处原无碍，仲蔚蓬蒿久不耘。", 
            "几次辟书徵未起，北山君岂愧移文。"
        ], 
        "title": "蔚千索题新居", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "萍踪浪迹滞天涯，谁可开怀共酒卮。", 
            "每向槐阴寻旧雨，几经苔径觅新诗。", 
            "地非巢父牵牛处，人是濂溪解绶时。", 
            "同在风尘名利外，孤云野鹤自相随。"
        ], 
        "title": "过蔚千荷庭谩兴", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "子真谷口远离尘，弘景白云只自亲。", 
            "岂有湖山同翠水，不劳舟楫问迷津。", 
            "一尊风雨时留客，近市烟霞可赠人。", 
            "遂使辽东老羁旅，常抛书卷过西邻。"
        ], 
        "title": "过蔚千荷庭饮", 
        "type": "律诗", 
        "yun": "真"
    }, 
    {
        "author": "钱维桢", 
        "era": "清", 
        "subtype": null, 
        "text": [
            "故乡重到月初斜，觅得深林便作家。", 
            "高阁上齐横岸柳，疏篱曲护小池花。", 
            "乱山隐隐围村屋，流水声声杂纬车。", 
            "最是主人情意好，移樽新晕颊边霞。", 
            "几向深公试买山，碍人芳草不须删。", 
            "移花圃畔呼童莳，踏月溪边送客还。", 
            "石砚尘生缘意懒，萱帷病减觉身闲。", 
            "推窗日日登楼望，思在渔樵半席间。"
        ], 
        "title": "癸丑夏五避海氛于秦氏水渠之含晖阁即事成句", 
        "type": "古风", 
        "yun": null
    }, 
    {
        "author": "钱维城", 
        "era": "清", 
        "subtype": null, 
        "text": [
            "陟巘疲千盘，幽壑屡延伫。", 
            "遥见前山人，招手可共语。", 
            "层峰起趼下，琐碎不可数。", 
            "白云滃其间，倏忽若吞吐。", 
            "深秋无定风，容易作晴雨。", 
            "石窄滑不支，涧深危敢俯。", 
            "螺旋已无径，蚁附复可取。", 
            "人生苦局促，撇捩羡鸟羽。", 
            "未尽三十程，曦轮过停午。"
        ], 
        "title": "桃花岭", 
        "type": "古风", 
        "yun": null
    }, 
    {
        "author": "钱维城", 
        "era": "清", 
        "subtype": null, 
        "text": [
            "灵泉窦云根，飞洒自天半。", 
            "初如匹练下，触石遂零乱。", 
            "飘萧恍雨霰，隐约冒菭藓。", 
            "雾气幂虚亭，霏微著几案。", 
            "潭底无定珠，东西湿遥岸。", 
            "客游凉素里，屡欲衣裳换。", 
            "失口讶垂虹，惊风忽中断。", 
            "雷霆乍砰击，琴筑复疏散。", 
            "谁喷冰雪怀，高唱接云汉。", 
            "太白今则遥，翘首再三叹。"
        ], 
        "title": "观瀑", 
        "type": "古风", 
        "yun": null
    }, 
    {
        "author": "钱维城", 
        "era": "清", 
        "subtype": null, 
        "text": [
            "山田上下如划棋，十步五步沟通池。", 
            "农家父子水为命，蓄积升斗同金资。", 
            "节宣起闭重分寸，兼察地势分高卑。", 
            "自然服习等卧起，非有智巧夸神奇。", 
            "气疏每至风雨好，泽润并得疠札稀。", 
            "扬州厥土惟涂泥，田实下下经所嗤。", 
            "沟渠未失古遗意，东南财赋天下推。", 
            "北方惰农亦锄犁，禾生满野无町畦。", 
            "关门枕肘问晴雨，嗷嗷开口凭天时。", 
            "禹勤畎浍首兖冀，谁其隳者不可稽。", 
            "遐哉卫李安所责，荆吴亦岂当年基。", 
            "屡烦明诏拯疮痍，亦有使者纷躯驰。", 
            "奉行岂必尽不善，事等创造惊愚黎。", 
            "中丞崔公纪昔分陕，下令凿井民犹咨。", 
            "于今稍稍食旧德，乐成图始理则歧。", 
            "况今屯种逾安西，轮台蒲海咸得治。", 
            "遂人潴舍职不讲，奚取百万供军资。", 
            "安得九扈官农师，赤坟白壤泽毕陂。", 
            "游谈莫问是与非，滮池汩汩禾离离。", 
            "男耕女馌不敢嬉，三钱斗米何足希。"
        ], 
        "title": "定远山行见田间蓄水有法禾黍畅茂即事述怀", 
        "type": "古风", 
        "yun": null
    }, 
    {
        "author": "钱维城", 
        "era": "清", 
        "subtype": "五言律诗", 
        "text": [
            "微疴如小隐，闭户即山林。", 
            "节序抛孤枕，生涯剩苦吟。", 
            "霜中群木尽，雨后一镫深。", 
            "持此萧闲味，应符静者心。"
        ], 
        "title": "属疾寄曹剑亭", 
        "type": "律诗", 
        "yun": "侵"
    }, 
    {
        "author": "钱维城", 
        "era": "清", 
        "subtype": "五言律诗", 
        "text": [
            "雨过空翠滴，风转弱云低。", 
            "一路杏花发，满山春鸟啼。", 
            "人家斜崦口，城郭夕阳西。", 
            "不信尘中得，行行惜马蹄。"
        ], 
        "title": "雨后过平阳县", 
        "type": "律诗", 
        "yun": "齐"
    }, 
    {
        "author": "钱维桢", 
        "era": "清", 
        "subtype": "七言绝句", 
        "text": [
            "携铛小住板桥东，诗酒流连笑语通。", 
            "忆否夜深凭槛坐，一轮明月两家同。"
        ], 
        "title": "题庭梧玩月图二首 其一", 
        "type": "绝句", 
        "yun": "东"
    }, 
    {
        "author": "钱维桢", 
        "era": "清", 
        "subtype": "七言绝句", 
        "text": [
            "应门有子乐三余，百尺高梧学士庐。", 
            "独坐石边无底事，兴来时课数行书。"
        ], 
        "title": "题庭梧玩月图二首 其二", 
        "type": "绝句", 
        "yun": "鱼"
    }, 
    {
        "author": "钱寓生", 
        "era": "清", 
        "subtype": "七言律诗", 
        "text": [
            "石磴依稀认九盘，相逢抗手出江干。", 
            "烟中听雨孤篷晚，春后怀人客梦寒。", 
            "竹色压波天浩淼，猿吟入夜路瀰漫。", 
            "此生直记空舲峡，清韵疏香罨激湍。"
        ], 
        "title": "述梦", 
        "type": "律诗", 
        "yun": "寒"
    }, 
    {
        "author": "钱曾", 
        "era": "清", 
        "subtype": "七言绝句", 
        "text": [
            "空庭月白树阴多，崖石巉岩似钵罗。", 
            "莫取琉璃笼眼界，举头争忍见山河。"
        ], 
        "title": "秋夜宿破山寺绝句", 
        "type": "绝句", 
        "yun": "歌"
    }, 
    {
        "author": "钱曾", 
        "era": "清", 
        "subtype": "七言绝句", 
        "text": [
            "绛雪枝头佳气开，长筵光映紫霞杯。", 
            "登真宴上群真笑，不放良常日月催。"
        ], 
        "title": "奉和红豆诗（录二） 其一", 
        "type": "绝句", 
        "yun": "灰"
    }, 
    {
        "author": "钱曾", 
        "era": "清", 
        "subtype": "七言绝句", 
        "text": [
            "异种流红照坐隅，廿年一子世间无。", 
            "若教修静当时见，写入神仙芝草图。"
        ], 
        "title": "奉和红豆诗（录二） 其二", 
        "type": "绝句", 
        "yun": "虞"
    }, 
    {
        "author": "钱湘", 
        "era": "清", 
        "subtype": null, 
        "text": [
            "记年时、空庭桂树。", 
            "无声暗湿凉露。", 
            "霏霏金粟黄千粒，吹满一庭香雾。", 
            "抛绣谱。", 
            "只此是、秋风秋雨凭栏处。", 
            "年华细数。", 
            "看此树婆娑，斜阳重倚，旧梦总无据。", 
            "禅心悟。", 
            "试问天香几度。", 
            "阅人青鬓成故。", 
            "一枝倦付人间赏，似拟小山隐去。", 
            "花且住。", 
            "还只怕、秋江人去秋无主。", 
            "一尊酹汝。", 
            "聊共对银蟾，浓添金粉，莫便叹迟暮。"
        ], 
        "title": "摸鱼儿 庭有双桂，年来憔悴甚矣，感赋", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "风晚摇姿，霜晨弄色，开来别样鲜妍。", 
            "向斜阳圃外，移种栏边。", 
            "不用华堂斗艳，工位置、酒后灯前。", 
            "如人淡，乱头粗服，楚楚堪怜。", 
            "年年。", 
            "晚秋时节，消受尽西风，凉梦如烟。", 
            "总一般清瘦，花亚人肩。", 
            "可奈描成瘦影，宵来月、又照离筵。", 
            "离筵畔，金盘露零，清泪涓涓。"
        ], 
        "title": "凤凰台上忆吹箫 买菊数本，杂植苔阶，楚楚可爱", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "玉琴停、几回延伫。", 
            "空明摇漾庭宇。", 
            "姮娥不管人间别，自放一轮寒素。", 
            "从细数。", 
            "曾几番、双清人月笼香雾。", 
            "明朝何处。", 
            "凭寄语婵娟，深宵暂对，莫便向西去。", 
            "前身悟。", 
            "长记团圞桂树。", 
            "清光岁岁如许。", 
            "漫将离合同盈缺，再见可能如故。", 
            "君此去。", 
            "算只有、茫茫江月随行路。", 
            "楚山无数。", 
            "料月似今宵，片帆孤影，添得几愁绪。"
        ], 
        "title": "摸鱼儿 九月十五夜对月，送外之楚", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "已恨妒花风雨急。", 
            "谁倚楼头，又擪江城笛。", 
            "不信琼姿留不得。", 
            "般般催送香魂别。", 
            "门掩黄昏空寂寂。", 
            "月也无情，雪也无颜色。", 
            "好梦罗浮都已歇。", 
            "夜寒纸帐重相忆。"
        ], 
        "title": "蝶恋花 落梅 其一", 
        "type": "词", 
        "yun": null
    }, 
    {
        "author": "钱湘", 
        "era": "清", 
        "subtype": null, 
        "text": [
            "漫道繁花春似海。", 
            "来占春先，去不应春待。", 
            "只恐春光还易改。", 
            "看花虚费留春泪。", 
            "群玉山头仙侣在。", 
            "雾帐云屏，远隔琼瑶界。", 
            "小住人间愁不耐。", 
            "夜深归去珊珊佩。"
        ], 
        "title": "蝶恋花 落梅 其二", 
        "type": "词", 
        "yun": null
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "雾塞飙回六鹢过，月中影是旧山河。", 
            "悠悠身世长如此，忽忽人情定若何。", 
            "楚戍荒烟迷鼓角，苏台衰草阻干戈。", 
            "临风一掬新亭泪，几度凄然怅望多。"
        ], 
        "title": "秋日杂怀八首 其一", 
        "type": "律诗", 
        "yun": "歌"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "镜里吴霜点鬓斑，星星晞发在人间。", 
            "偶逢欢伯聊称圣，既是遗民合道顽。", 
            "弹铗谁营三兔窟，披裘我羡一渔湾。", 
            "斜阳黄叶伤心处，屋角西风见晚山。"
        ], 
        "title": "秋日杂怀八首 其二", 
        "type": "律诗", 
        "yun": "删"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "寂寞衡门旧版扉，昔愁今梦两依依。", 
            "侏儒一节即徵短，骐骥千金莫举肥。", 
            "领略停云哀故鬼，商量听雨识前非。", 
            "浮生欲向无生了，悬鼓分明观落晖。"
        ], 
        "title": "秋日杂怀八首 其三", 
        "type": "律诗", 
        "yun": "微"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "怪来咄咄自书空，满眼兴亡劫火中。", 
            "废冢银凫愁夜月，荒台金狄泣秋风。", 
            "愿留若木栖神鸟，与采灵芝豢卧龙。", 
            "莫讶频年易憔悴，绿章常拟问天公。"
        ], 
        "title": "秋日杂怀八首 其四", 
        "type": "律诗", 
        "yun": null
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "仰屋无谋但永叹，日车西匿泪汍澜。", 
            "纷纷戏语真臧耳，碌碌浮生笑鼠肝。", 
            "南国故侯频放逐，西京老将悉凋残。", 
            "圯桥若是论家世，孺子公然说相韩。"
        ], 
        "title": "秋日杂怀八首 其五", 
        "type": "律诗", 
        "yun": "寒"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "谁家鵩鸟上承尘，禅版秋灯寄此身。", 
            "点鬼场中翻火劫，寻橦影外转风轮。", 
            "世间已有庚申帝，天下宁无癸巳人。", 
            "话到沧桑唯恸哭，愿随鸡犬逐狂秦。"
        ], 
        "title": "秋日杂怀八首 其六", 
        "type": "律诗", 
        "yun": "真"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "野史亭边录梦华，训乌叫处即天涯。", 
            "素心结友参黄奶，白眼看人起黑花。", 
            "剩水茫茫供击楫，残山点点付吹茄。", 
            "酒阑夜半情怀恶，腰刃还过剧孟家。"
        ], 
        "title": "秋日杂怀八首 其七", 
        "type": "律诗", 
        "yun": "麻"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "席门板阁昼凄凄，阮籍悲时路已迷。", 
            "却敌当年谁使鹤，辟兵今日自惭鸡。", 
            "金陵烽火连淮北，玉垒旌旗下浙西。", 
            "世运百年今有几，居庸先听子规啼。"
        ], 
        "title": "秋日杂怀八首 其八", 
        "type": "律诗", 
        "yun": "齐"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "暮景飞腾足叹嗟，强扶蒜发斗霜华。", 
            "罨头欲掩栖瓶雀，遮尾难邀赴壑蛇。", 
            "点砌残花虚掩冉，摇窗瘦竹故欹斜。", 
            "闲身赢得真无事，拨动炉灰兴未赊。"
        ], 
        "title": "辛亥岁暮杂诗二十首 其一", 
        "type": "律诗", 
        "yun": "麻"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "不曾识字不曾忧，墐户何须问远谋。", 
            "三寸帻憎王莽屋，七升衣傲晏婴裘。", 
            "胶牙饧冷愁冰齿，婪尾杯深怕转头。", 
            "安稳吾年生意足，鼎钟无分漫悠悠。"
        ], 
        "title": "辛亥岁暮杂诗二十首 其二", 
        "type": "律诗", 
        "yun": "尤"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "荻床芦壁忍寒过，又向僧寮战睡魔。", 
            "信信自怜残客况，凄凄难续旅人歌。", 
            "穷将画扇添行李，倦倚蒲团当养和。", 
            "愁绝五更钟欲歇，寺门无奈雨声多。"
        ], 
        "title": "辛亥岁暮杂诗二十首 其三", 
        "type": "律诗", 
        "yun": "歌"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "冰霜执手忆前期，沟水东头旧别离。", 
            "戴笠相看循短发，停骖交语挽长眉。", 
            "桓玄夹袋通神画，李贺奚囊泣鬼诗。", 
            "莫忘临分频嘱累，岁寒屈指寄来时。"
        ], 
        "title": "辛亥岁暮杂诗二十首 其四", 
        "type": "律诗", 
        "yun": "支"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "伤心重过好池台，满地斜阳鸟雀哀。", 
            "九锡不封交让树，瓣香独祭返魂梅。", 
            "丹梯自傍长廊转，青琐仍通别馆开。", 
            "犹记年时残酒醒，笙箫飞出隔墙来。"
        ], 
        "title": "辛亥岁暮杂诗二十首 其五", 
        "type": "律诗", 
        "yun": "灰"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "年光身计两相违，背索初逢事已非。", 
            "野客定怜营马磨，山妻虚话卧牛衣。", 
            "窗棱暗记蒲庐长，檐隙遥看凫乙飞。", 
            "有口竟同河渚喑，旁人还道食言肥。"
        ], 
        "title": "辛亥岁暮杂诗二十首 其六", 
        "type": "律诗", 
        "yun": "微"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "门巷萧疏岁旅催，帘前今雨植莓苔。", 
            "然糠眼冷中宵火，拨芋心枯后夜灰。", 
            "木榻梦和筇影瘦，蒲龛情逗鬓丝回。", 
            "睡余骂鬼浑闲事，怕上人间避债台。"
        ], 
        "title": "辛亥岁暮杂诗二十首 其七", 
        "type": "律诗", 
        "yun": "灰"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "廿年朋好尽凋零，宿素思君是典型。", 
            "风暗瓦灯余半壁，尘埋书鹿弃空庭。", 
            "岭边鹤怨山人帐，槛外猿啼处士星。", 
            "只有吟魂消不得，夜台无伴恨冥冥。"
        ], 
        "title": "辛亥岁暮杂诗二十首 其八", 
        "type": "律诗", 
        "yun": "青"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "诗家轩翥许谁参，稂莠相仍世所谙。", 
            "吴下阿蒙非故态，中原伧父有奇谈。", 
            "挽回大雅非聊尔，抵柱狂澜竟不堪。", 
            "却喜仲尼丹漆在，梦中消息是江南。"
        ], 
        "title": "辛亥岁暮杂诗二十首 其九", 
        "type": "律诗", 
        "yun": "覃"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "沉沦绝似鹿皮翁，叹世依然俛仰中。", 
            "两版衡门忘出入，三间老屋判西东。", 
            "梅边疏影当头月，松下寒涛洒面风。", 
            "如此景光宜酒所，何劳响下问穷通。"
        ], 
        "title": "辛亥岁暮杂诗二十首 其十", 
        "type": "律诗", 
        "yun": "东"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "休夸钑镂树门楣，坐膝欣看盭绶垂。", 
            "鸾省兰笤纡袒泽，鲤庭槐荫覆孙枝。", 
            "擗麟对举麻姑酒，斟雉初调彭老匙。", 
            "图画更烦王石谷，尧年甲子定相期。"
        ], 
        "title": "辛亥岁暮杂诗二十首 其十一", 
        "type": "律诗", 
        "yun": "支"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "门外微风又过萧，仓琅遥撼树头瓢。", 
            "白云送老三休记，红烛消寒七者寮。", 
            "乞米僧来抛短景，抱琴客去醉良宵。", 
            "无端计及雕枯复，春病春心发柳条。"
        ], 
        "title": "辛亥岁暮杂诗二十首 其十二", 
        "type": "律诗", 
        "yun": "萧"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "冒絮支床叹索居，惊人几卷谷皮书。", 
            "席门间纳先生履，蓬户聊停长者车。", 
            "草草淹留成小坐，匆匆惜别愧相于。", 
            "空留丁卯桥边话，夜雨西窗冷蠹鱼。"
        ], 
        "title": "辛亥岁暮杂诗二十首 其十三", 
        "type": "律诗", 
        "yun": "鱼"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "余年荣落卷帘中，约略新愁半树桐。", 
            "鸦翅带归成子日，蝇头冻老庶人风。", 
            "未曾万事唯除死，自断残生要送穷。", 
            "极目长空虚指点，大江横处一冥鸿。"
        ], 
        "title": "辛亥岁暮杂诗二十首 其十四", 
        "type": "律诗", 
        "yun": "东"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "白头无恙鲁灵光，《七发》文成二竖藏。", 
            "盎盎炉香宜小阁，深深帘幕称间房。", 
            "诗签切莫求新句，药裹终须检古方。", 
            "郑重加餐还努力，春风儿女廓然堂。"
        ], 
        "title": "辛亥岁暮杂诗二十首 其十五", 
        "type": "律诗", 
        "yun": "阳"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "端居风味转萧然，企脚胡床未肯眠。", 
            "扫叶声空圆昔梦，煮茶烟尽感流年。", 
            "吟成白雪捞虾夜，书就黄云送橘天。", 
            "剔罢残灯愁寂历，半龛弥勒共安禅。"
        ], 
        "title": "辛亥岁暮杂诗二十首 其十六", 
        "type": "律诗", 
        "yun": "先"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "性癖耽奇每重寻，烦君缄寄喜难任。", 
            "三条蔑束筲箕肚，万卷书藏椰子心。", 
            "意蕊乍将枯木放，眼花偏落纸灯阴。", 
            "白蟫参遍无生诀，公案拈来谢赏音。"
        ], 
        "title": "辛亥岁暮杂诗二十首 其十七", 
        "type": "律诗", 
        "yun": "侵"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "雪花短褐并离披，战尽饕风跋扈时。", 
            "先集未堪将策试，乱飘只是听窗知。", 
            "鸡窠翁进陪鳃酒，驴背人驼矹律诗。", 
            "明日过云寻宿好，野梅应有冻残枝。"
        ], 
        "title": "辛亥岁暮杂诗二十首 其十八", 
        "type": "律诗", 
        "yun": "支"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "暖铺深缸快此身，迷离乐事总无因。", 
            "畏途久悟时情幻，薄俗难容物态真。", 
            "与我周旋宁作我，因人成事不如人。", 
            "桃符换却穷门面，领取霜毛几番新。"
        ], 
        "title": "辛亥岁暮杂诗二十首 其十九", 
        "type": "律诗", 
        "yun": "真"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "半生踪迹类佃渔，素领飘萧鸥鹭如。", 
            "泉石膏肓矜蜡屐，风流罪过悔钞书。", 
            "梅魂合遣情消受，柳意全冯梦破除。", 
            "为报春光共流转，早传莺燕到吾庐。"
        ], 
        "title": "辛亥岁暮杂诗二十首 其二十", 
        "type": "律诗", 
        "yun": "鱼"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "鸦重蝉轻宫样鬟，春寒连晓镜台间。", 
            "星河有路原通海，云雨含情欲下山。", 
            "荷叶田田金项去，桃花漠漠翠衣还。", 
            "罗屏迭锦分明见，一片虾须抵九关。"
        ], 
        "title": "无题", 
        "type": "律诗", 
        "yun": "删"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "酒阑危坐泪沾裳，极目云烟总断肠。", 
            "伏地有心悲度苦，守门无计笑颠当。", 
            "时危空叹陈琳老，世乱难容阮籍狂。", 
            "落日满城人怅望，可堪光景似山阳。"
        ], 
        "title": "感怀二首 其一", 
        "type": "律诗", 
        "yun": "阳"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "盲雨雌风未肯休，寻思帝醉太悠悠。", 
            "拖肠我愧淮南鼠，烧尾谁驱即墨牛。", 
            "失职便多萋菲毁，无才休赋半牢愁。", 
            "非狂非病浑如许，莫怪朝来不举头。"
        ], 
        "title": "感怀二首 其二", 
        "type": "律诗", 
        "yun": "尤"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "危时无处用非才，倦倚阑干病眼开。", 
            "夜气满楼月未上，秋声垂地雁初来。", 
            "寂寥滋味归时卷，护落生涯信酒杯。", 
            "可叹年华容易去，门前逝水递相催。"
        ], 
        "title": "秋目远望怅然有感", 
        "type": "律诗", 
        "yun": "灰"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "忽觉春风入短墙，旧游如梦费思量。", 
            "家资闲破修琴料，口数新增喂鹤粮。", 
            "病起和云支药鼎，愁来傍月认书囊。", 
            "有时自笑谋生拙，橡饭菁羹也不妨。"
        ], 
        "title": "早春闲居十首效天随体 其一", 
        "type": "律诗", 
        "yun": "阳"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "噤咋余寒睡起时，竹屏风架旧花枝。", 
            "酒兵放阵愁中出，诗格归禅静外奇。", 
            "鸟啄空阶寻柏蠹，风吹间壁响桐丝。", 
            "从今始识爰居乐，不管身无养拙资。"
        ], 
        "title": "早春闲居十首效天随体 其二", 
        "type": "律诗", 
        "yun": "支"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "坐觉松窗日影斜，风兰烟蕙叶交加。", 
            "苔荒断岸鸡头竹，泉护寒庭鸭脚花。", 
            "小品新疑空记浩，太玄旧义独传芭。", 
            "到头心事终难定，拟向长堤埋钓车。"
        ], 
        "title": "早春闲居十首效天随体 其三", 
        "type": "律诗", 
        "yun": "麻"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "幽慵甘分为时抛，顾影萧然自解嘲。", 
            "初柳弄晴垂屋角，残梅飘粉砌庭坳。", 
            "落霞琴外闻高韵，聚雪蓍中得伏爻。", 
            "寄语梁间新燕子，春风狼藉旧时巢。"
        ], 
        "title": "早春闲居十首效天随体 其四", 
        "type": "律诗", 
        "yun": "肴"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "蒲团禅榻静相依，庄蝶时琴蕙幌飞。", 
            "追记昔游悲向秀，留连佳景羡王晞。", 
            "冥心坐石茶烟细，醉眼抄书字画肥。", 
            "休怪垂头多怅恨，频年寥落卧牛衣。"
        ], 
        "title": "早春闲居十首效天随体 其五", 
        "type": "律诗", 
        "yun": "微"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "迭迭云根次第埋，披烟抹雨似层崖。", 
            "槛边折竹低妨帽，坡上荒莎软称鞋。", 
            "贝叶抛香催小劫，肉芝作鲊助清斋。", 
            "幽栖恰比天随子，看月常为诗思差。"
        ], 
        "title": "早春闲居十首效天随体 其六", 
        "type": "律诗", 
        "yun": "佳"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "独向桥边立晚风，披襟无意赋雌雄。", 
            "暖梳石发移茶具，冷汲云牙洗钓筒。", 
            "蠖曲未能忘得失，龟焦强欲问穷通。", 
            "此时门巷还依旧，一半垂杨落照中。"
        ], 
        "title": "早春闲居十首效天随体 其七", 
        "type": "律诗", 
        "yun": "东"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "莺声蕴藉百劳忙，取次春愁到草堂。", 
            "闲按贝多翻字古，偶烧波律发炉香。", 
            "柴车蜡屐荒三径，诗卷棋枰乱一床。", 
            "还忆茂陵吟赋客，渴来容易耗年光。"
        ], 
        "title": "早春闲居十首效天随体 其八", 
        "type": "律诗", 
        "yun": "阳"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "画轴书签已满函，东阳病客瘦岩岩。", 
            "棋图却共闲人算，酒库从教老鹤监。", 
            "花浪冲帘看欲湿，松篁压席听非谗。", 
            "朝来领得新春意，无限红香被雨缄。"
        ], 
        "title": "早春闲居十首效天随体 其九", 
        "type": "律诗", 
        "yun": "咸"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "蜂狂蝶乱一年年，强把幽怀尽日怜。", 
            "柳巷泉声朝雨后，竹溪花影午风前。", 
            "懒多倦赴牛心敌，拙甚虚摇麈尾玄。", 
            "努力春光好乘兴，莫凭闲事话桑田。"
        ], 
        "title": "早春闲居十首效天随体 其十", 
        "type": "律诗", 
        "yun": "先"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "蓬沙千里莫云平，望帝魂游白帝城。", 
            "金爵风烟天地恨，玉衣霜露古今情。", 
            "伶官压笛悲啼竹，宫女吹箫忆荐樱。", 
            "不道兴衰竟如是，离离禾黍泪纵横。"
        ], 
        "title": "悲秋（二十首选五） 其一", 
        "type": "律诗", 
        "yun": "庚"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "素衣凝望化缁尘，举目新亭一怆神。", 
            "秋燕去同秦逐客，寒花孤似楚遗民。", 
            "唾壶击破留芒履，如意敲残剩角巾。", 
            "休向长安更西笑，菰芦愁老过江人。"
        ], 
        "title": "悲秋（二十首选五） 其二", 
        "type": "律诗", 
        "yun": "真"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "阳九秋光到眼前，惊沙刮面倍潸然。", 
            "未闻五马浮江水，又见双鹅起狄泉。", 
            "捧日衣冠虚子夜，冲星剑佩负丁年。", 
            "剧怜折脚铛边坐，画尽寒灰未肯眠。"
        ], 
        "title": "悲秋（二十首选五） 其三", 
        "type": "律诗", 
        "yun": "先"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "卷然双鬓感秋蓬，十四年来昔梦中。", 
            "放鹤亭南寻处士，操蛇山北笑愚公。", 
            "新愁汴水烟花绿，旧恨樊楼灯火红。", 
            "苦爱青州从事好，醉乡端合老无功。"
        ], 
        "title": "悲秋（二十首选五） 其四", 
        "type": "律诗", 
        "yun": "东"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "兀坐西窗每夕曛，空阶梧叶正纷纷。", 
            "到头旧友孤如月，过眼新知乱似云。", 
            "桑海千年原可续，蕉园一炬不堪闻。", 
            "蚍蜉撼树休相讶，狂瞽如今尽论文。"
        ], 
        "title": "悲秋（二十首选五） 其五", 
        "type": "律诗", 
        "yun": "文"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "曲廊回处正斜曛，弄影随风自作群。", 
            "曾恃粉衣欺艳雪，几缘香梦惹行云。", 
            "斜穿帘幕深深见，飞过池塘故故分。", 
            "送得南园花草尽，正教愁杀杜司勋。"
        ], 
        "title": "蝶", 
        "type": "律诗", 
        "yun": "文"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "迢然影事未能忘，郑重停车问草堂。", 
            "借箸漫言山聚米，引杯兼笑海生桑。", 
            "秦关鹿走当年火，吴苑乌啼此夜霜。", 
            "指点旧京愁历历，为公枨触恨偏长。"
        ], 
        "title": "梅村先生枉驾相访，酒间商榷绥寇纪略，有感赋此", 
        "type": "律诗", 
        "yun": "阳"
    }, 
    {
        "author": "钱曾", 
        "era": "清", 
        "subtype": "七言律诗", 
        "text": [
            "甲子迁讹昔梦中，维桑回首又春风。", 
            "吟怀平卷三分月，儒行虚留一亩宫。", 
            "莫讶孟郊家具少，翻嫌徐邈酒枪空。", 
            "往时文彩吾能记，容易人间著此翁。"
        ], 
        "title": "湘灵先生移居诗", 
        "type": "律诗", 
        "yun": "东"
    }, 
    {
        "author": "钱棨", 
        "era": "清", 
        "subtype": "七言律诗", 
        "text": [
            "芙蓉城主旧时情，石室桃花梦未成。", 
            "仙佛至今真不灭，英雄从古愧徒生。", 
            "满庭香雨拈金粟，一枕松风听玉笙。", 
            "拟约山中同采药，韩康何必为逃名。"
        ], 
        "title": "题蕖仙将军画卷", 
        "type": "律诗", 
        "yun": "庚"
    }, 
    {
        "author": "钱棨", 
        "era": "清", 
        "subtype": "七言律诗", 
        "text": [
            "记曾踏雪铜坑路，初月昏黄旧崦西。", 
            "醉眼倦开香似海，春风才到玉成蹊。", 
            "一枝影杂檀栾好，片石寒生烟霭低。", 
            "今日画图重省识，江乡宛转梦凄迷。"
        ], 
        "title": "题诒晋斋画梅册子", 
        "type": "律诗", 
        "yun": "齐"
    }, 
    {
        "author": "钱棨", 
        "era": "清", 
        "subtype": "七言律诗", 
        "text": [
            "天末凉风啸九秋，桂香吹落小山头。", 
            "淮南有客闻吟树，江北何人独倚楼。", 
            "樽酒漫招六从事，剑光欲动五诸侯。", 
            "却思牛渚虚高会，画舫银镫梦旧游。"
        ], 
        "title": "淮南秋兴 其一", 
        "type": "律诗", 
        "yun": "尤"
    }, 
    {
        "author": "钱棨", 
        "era": "清", 
        "subtype": "七言律诗", 
        "text": [
            "幂䍥庭阴午不收，最宜高处豁双眸。", 
            "江涛直下枚乘笔，乡思初生张翰舟。", 
            "桐叶雨疏人静夜，荻花风起雁来秋。", 
            "何当博望同移棹，倒引星河足底流。"
        ], 
        "title": "淮南秋兴 其二", 
        "type": "律诗", 
        "yun": "尤"
    }, 
    {
        "author": "钱琦", 
        "era": "清", 
        "subtype": "五言律诗", 
        "text": [
            "旧是红彝地，今成勾曲天。", 
            "螺旋盘曲磴，树古抱寒烟。", 
            "日脚浮云外，潮头落槛前。", 
            "牛皮一席地，芳草自年年。"
        ], 
        "title": "赤嵌楼", 
        "type": "律诗", 
        "yun": "先"
    }, 
    {
        "author": "钱琦", 
        "era": "清", 
        "subtype": "五言律诗", 
        "text": [
            "几历沧桑劫，孤留赤嵌城。", 
            "有人谈往事，到此悟浮生。", 
            "地迥云山阔，时平烽火清。", 
            "不妨残堞上，高枕听潮声。"
        ], 
        "title": "赤嵌城", 
        "type": "律诗", 
        "yun": "庚"
    }, 
    {
        "author": "钱琦", 
        "era": "清", 
        "subtype": "五言律诗", 
        "text": [
            "草莽英雄地，楼台歌舞春。", 
            "荒烟迷断础，净业忏前因。", 
            "潮长龙归钵，亭空鸟唤人。", 
            "自今依慧日，无复海扬尘。"
        ], 
        "title": "海会寺", 
        "type": "律诗", 
        "yun": "真"
    }, 
    {
        "author": "钱琦", 
        "era": "清", 
        "subtype": "七言律诗", 
        "text": [
            "忽听惊涛响似雷，水军怒挟海潮回。", 
            "神矜灵应留奇迹，天纵山川骋异才。", 
            "寒雨连宵摧落木，夕阳终古照苍苔。", 
            "从今不怕风波险，直向风波窟里来。"
        ], 
        "title": "滩河杂诗", 
        "type": "律诗", 
        "yun": "灰"
    }, 
    {
        "author": "钱琦", 
        "era": "清", 
        "subtype": "七言律诗", 
        "text": [
            "声声啼鸟劝提壶，得遂初怀本不图。", 
            "老树几株闲侣伴，方塘半亩小江湖。", 
            "筵前奉母攀花舞，醉后呼儿当杖扶。", 
            "多少邯郸枕上客，问他此乐梦曾无。"
        ], 
        "title": "袁简斋得余归信以诗寄投次韵奉答 其一", 
        "type": "律诗", 
        "yun": "虞"
    }, 
    {
        "author": "钱琦", 
        "era": "清", 
        "subtype": "七言律诗", 
        "text": [
            "一自兵销日月光，牛皮尺地幻沧桑。", 
            "空馀芳草埋荒堞，无数残锋卧夕阳。", 
            "歌扇舞衫春寂寂，海潮山月夜茫茫。", 
            "重来不尽登临兴，何处秋风是故乡。"
        ], 
        "title": "秋日登赤嵌城", 
        "type": "律诗", 
        "yun": "阳"
    }, 
    {
        "author": "钱琦", 
        "era": "清", 
        "subtype": "七言律诗", 
        "text": [
            "四溟中断早潮回，铁板沙礁面面开。", 
            "天设鹿门严锁钥，地疑蜃气幻楼台。", 
            "使槎远载春光到，官府喧传上界来。", 
            "合是前身香案吏，江山管领到蓬莱。"
        ], 
        "title": "抵任", 
        "type": "律诗", 
        "yun": "灰"
    }, 
    {
        "author": "钱琦", 
        "era": "清", 
        "subtype": "七言律诗", 
        "text": [
            "沙礁屈曲海门通，幅幅蒲帆挂远空。", 
            "擘絮乱云天上下，断行飞鹭浪西东。", 
            "风抟喜近鲲鹏路，星落刚临牛女宫。", 
            "画意诗情何处最，桃花春涨夕阳红。"
        ], 
        "title": "台阳八景诗", 
        "type": "律诗", 
        "yun": "东"
    }, 
    {
        "author": "钱琦", 
        "era": "清", 
        "subtype": "七言律诗", 
        "text": [
            "历历沙鲲跨海隅，我知鱼乐网平铺。", 
            "宏开三面恩波阔，细织千丝夕照孤。", 
            "春水当门浮角抵，秋风满地小江湖。", 
            "殷勤为向渔师问，中有珊瑚采得无。"
        ], 
        "title": "台阳八景诗", 
        "type": "律诗", 
        "yun": "虞"
    }, 
    {
        "author": "钱琦", 
        "era": "清", 
        "subtype": "七言律诗", 
        "text": [
            "孤城百尺压层波，一抹斜阳傍晚过。", 
            "急浪声中翻石壁，寒烟影里照铜驼。", 
            "珊瑚篱落迷红雾，珠斗栏杆出绛河。", 
            "指点荷兰遗迹在，月明芳草思谁多。"
        ], 
        "title": "台阳八景诗", 
        "type": "律诗", 
        "yun": "歌"
    }, 
    {
        "author": "钱琦", 
        "era": "清", 
        "subtype": "七言律诗", 
        "text": [
            "石立金鸡唱晓声，曙光红泛早潮平。", 
            "暖蒸春髓浮元气，小结仙壶幻赤城。", 
            "捧日天真瞻咫尺，应时海亦象文明。", 
            "晴霞五色涛千丈，稳载长更十二程。"
        ], 
        "title": "台阳八景诗", 
        "type": "律诗", 
        "yun": "庚"
    }, 
    {
        "author": "钱琦", 
        "era": "清", 
        "subtype": "七言律诗", 
        "text": [
            "宿雨初收夜气妍，空灵色相妙难诠。", 
            "澄来止水壶中月，洗净浮云水底天。", 
            "鲛女静开霜匣照，骊龙冷抱宝珠眠。", 
            "冰心彻底谁怜取，留得清光在海边。"
        ], 
        "title": "台阳八景诗", 
        "type": "律诗", 
        "yun": "先"
    }, 
    {
        "author": "钱琦", 
        "era": "清", 
        "subtype": "七言律诗", 
        "text": [
            "谁移古塞落蛮村，烟雨萧萧旧垒存。", 
            "画里江山天泼墨，马头云树客销魂。", 
            "三峰积霭开仙掌，百尺疏帘捲梵门。", 
            "料得诗怀触拨处，最无聊赖是黄昏。"
        ], 
        "title": "台阳八景诗", 
        "type": "律诗", 
        "yun": "元"
    }, 
    {
        "author": "钱琦", 
        "era": "清", 
        "subtype": "七言律诗", 
        "text": [
            "何处声声布谷啼，冈山山北柳林西。", 
            "杏花春雨红千亩，蔗叶寒烟绿一犁。", 
            "水引石头开短圳，笛横牛背过前溪。", 
            "屡丰不待秋来卜，多稼如云望早迷。"
        ], 
        "title": "台阳八景诗", 
        "type": "律诗", 
        "yun": "齐"
    }, 
    {
        "author": "钱琦", 
        "era": "清", 
        "subtype": "七言律诗", 
        "text": [
            "秋登社社报年丰，閒向平原缵武功。", 
            "兔窟草枯飞踏箐，鹿场风劲硬开弓。", 
            "烟清紫塞关临北，旗卷青山尾转东。", 
            "猎罢归来回首望，苍茫一片暮云空。"
        ], 
        "title": "台阳八景诗", 
        "type": "律诗", 
        "yun": "东"
    }, 
    {
        "author": "钱琦", 
        "era": "清", 
        "subtype": "七言律诗", 
        "text": [
            "东洋世界入婆娑，笑领头衔一甲螺。", 
            "岂合济川充作楫，自甘考绩拙催科。", 
            "近南气候秋冬少，入俗衣冠傀儡多。", 
            "为是圣朝宏远化，百年海水不扬波。"
        ], 
        "title": "抵任", 
        "type": "律诗", 
        "yun": "歌"
    }, 
    {
        "author": "钱琦", 
        "era": "清", 
        "subtype": "七言律诗", 
        "text": [
            "海上三山未渺茫，竹湾花屿郁苍苍。", 
            "白沙赤嵌红毛地，绿苇黄鱼紫蟹庄。", 
            "仰首但观天咫尺，称名食在水中央。", 
            "古今多少沧桑客，留得残云映夕阳。"
        ], 
        "title": "澎湖 其一", 
        "type": "律诗", 
        "yun": "阳"
    }, 
    {
        "author": "钱琦", 
        "era": "清", 
        "subtype": "七言律诗", 
        "text": [
            "六六沙湾小似舟，须弥大界一萍浮。", 
            "收罗日月狂澜里，零落云山古渡头。", 
            "春水涨时村散网，晓星明处客停舟。", 
            "蓬瀛不信人间路，犹认仙源是梦游。"
        ], 
        "title": "澎湖 其二", 
        "type": "律诗", 
        "yun": "尤"
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "数间野屋临秋水，只有闲鸥相识。", 
            "烟霞伴侣，琴樽对仗，此庐新葺。", 
            "幽意萧萧，红蕉露泻，碧梧阴直。", 
            "正风帘乍卷，海蟾飞上，湖光冷、摇虚白。", 
            "堕地渔樵堪适。", 
            "笑吴侬、莼鲈偏忆。", 
            "牙签玉轴，百城自拥，丹铅细核。", 
            "梦里家山，龙眠岩屋，几曾忘得。", 
            "向故人寄语，被云留住，作西泠客。"
        ], 
        "title": "水龙吟 题陈龙岩韬龙岩弟四图", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "清秋院落初晴暮，烟散尽、天如洗。", 
            "残蝉乍歇，暗蛩时度，月来犹未。", 
            "文簟舒波，晶帘卷玉，安排焦尾。", 
            "料纤阿幽独，姮娥淡□，尚迤逦、沧溟底。", 
            "几曲阑干遍倚。", 
            "漏沉沉、凉添秋袂。", 
            "香吹老桂，露溥修竹，绛河垂地。", 
            "佳茗徐斟，水沈细爇，素弦重理。", 
            "正天风浩浩，银云栉栉，□冰轮起。"
        ], 
        "title": "水龙吟 题停琴待月图", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "蕙帐笼香，文裀藉玉，依约水晶帘里。", 
            "好梦能圆，何必通中连理。", 
            "带三分、腻鬓花香，渍几点、相思情泪。", 
            "最愁它、莲漏迢迢，背灯无语抱鸳被。", 
            "相依孤旅更苦。", 
            "谁见尘床自拂，素衾漫启。", 
            "待托归魂，还被晓鸡催起。", 
            "惯偷窥、双靥偎桃，也曾上、半肩行李。", 
            "甚新来、愁病恹恹，日高犹倦倚。"
        ], 
        "title": "绮罗香 咏枕", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "衔肉鸦盘，飞灰蝶舞，累累多少荒坟。", 
            "芳草萋萋，染它几许啼痕。", 
            "东风不管伤心地，放垂杨、冷眼窥人。", 
            "暗销凝，岸蓼汀蒲，都返春魂。", 
            "平桥曲水依然在，但欢情顿减，疏了清樽。", 
            "摇雨孤蓬，重来不是寻春。", 
            "无端逗起闲情绪，恨桃花、点缀柴门。", 
            "再休题，那里芳津，那日湔裙。"
        ], 
        "title": "高阳台 戊申清明", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "吟香邃馆。", 
            "甚绮疏静掩，花榭尘满。", 
            "笑指鸳鸯，定守空池，依然蓼溆莎岸。", 
            "风裳水佩分明在，但隔了、晶帘一片。", 
            "怅同舟、仙侣难携，赢取这番幽怨。", 
            "还把雕栏倚遍，袜罗迟不到，游兴全懒。", 
            "渍泪红衣，卷恨遗簪，留与浣沙人看。", 
            "云痴雨老芳期误，怕后约、年华偷换。", 
            "待西风、扫尽闲蘋，来照镜波清浅。"
        ], 
        "title": "绿意 戊申六月过罗浮，荷雨多池溢，花不透水，怅然拈此解", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "舞鸾镜匣芳尘满。馀酲未醒匀梳懒。", 
            "时节过清明。轻阴未放晴。", 
            "闲门终日掩。误被东风款。", 
            "蝴蝶又飞来。玉阶生绿苔。"
        ], 
        "title": "菩萨蛮 己酉春日", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "台榭新晴燕燕飞。", 
            "画阑芳草绿萋萋。", 
            "自怜多病凋青鬓，可奈闲愁约翠眉。", 
            "魂点点，梦依依。", 
            "落花和泪点春衣。", 
            "情痴枉自伤春去，迢递东皇那得知。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "抱愁含醉。", 
            "启晶奁顾影，脸霞消未。", 
            "解香丝、轻付鸾篦，验旧梦无痕，鬓云疏翠。", 
            "几折纱纹，可留取、那时清泪。", 
            "记砌虫唧唧，窗蕉策策，伴人不寐。", 
            "轻衾又还自展。", 
            "更自宽罗带，自怜腰细。", 
            "惯凄凉、守尽残更，渐忘却人间，欢娱情味。", 
            "冷了熏炉，依旧是、和衣斜倚。", 
            "恁禁它、月晓霜浓，叫寒雁起。"
        ], 
        "title": "解连环", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "琐窗半开。湘帘半垂。", 
            "雨丝风片楼台。映翠云一堆。", 
            "烟迷雾催。蜂疑蝶猜。", 
            "曲阑干外飞来。绕罗裙数回。"
        ], 
        "title": "醉太平 题自画绿牡丹", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "断藕牵丝，兜萤借扇，方庭笑语惺忪。", 
            "青粉墙高，一痕月浪先冲。", 
            "追凉爱傍高荷立，夜阑时、露重香融。", 
            "恁匆匆，才褪红衣，便动西风。", 
            "夭桃定是多情种，自探芳人去，冶萼羞红。", 
            "悄悄池台，禁它细雨濛濛。", 
            "当时剩有苍苔地，这回来、苔也无踪。", 
            "恨重重，漫绕回廊，忘了西东。"
        ], 
        "title": "高阳台 癸丑初春西堂重有感", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "昨夜月朦胧，依约秋千影。", 
            "强起拓窗纱，还是晴难稳。", 
            "绣被倚轻寒，"
        ], 
        "title": "生查子", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "画堂深，晚来烟霭冥冥。", 
            "一任带荔披萝，山鬼到空庭。", 
            "正把金鱼牢合，料悬乡老桂，不返秋馨。", 
            "便玉簪敲断，雕栏拍遍，可有人应。", 
            "秋千压雨，迷藏恨月，梦去难寻。", 
            "夜黑闲阶，惟剩个、冷萤穿破，几折疏棂。", 
            "曲房静掩，怎忍提、蕙帐兰灯。", 
            "恨最恨、似抟沙放手，十年旧事，诉与谁听。"
        ], 
        "title": "湘春夜月 戊午八月二十一夜忆西堂", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "絮云千点。", 
            "问何年种柳，长条堪绾。", 
            "绕碧沼、悄照春波，怕鬓影萧疏，素丝偷换。", 
            "燕子翩翩，定忘却、卷帘人面。", 
            "指临书棐几，学绣纹疏，翠阴还满。", 
            "谁忺这回再见。", 
            "料亭台不语，怨人轻赚。", 
            "记那时、撼雪留花，泥阿母深怜，隔窗频唤。", 
            "蓦地伤心，揾泪眼、阑干凭遍。", 
            "恨无情、杜鹃催去，断霞弄晚。"
        ], 
        "title": "解连环", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "月影穿窗散玉钱。", 
            "被人错唤作团圞。", 
            "十三圆月几曾圆。", 
            "梦渴频催煎凤饼，思慵浑懒拨鹍弦。", 
            "木犀香得病情添。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "凉气吹帘烛泪消。", 
            "金尊倾却冷香醪。", 
            "黄昏时节最无聊。", 
            "多谢幽兰相伴住，重挑残焰读离骚。", 
            "秋檐风雨正潇潇。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "花雨湿溟濛。", 
            "楼阁重重。", 
            "桂丛西畔竹丛东。", 
            "为爱香泥乾尚软，偷印弓弓。", 
            "宛转画楼通。", 
            "春水溶溶。", 
            "桥边垂柳柳边风。", 
            "扑住风中双蛱蝶，浪认雌雄。"
        ], 
        "title": "浪淘沙 重游金陀园感怀 其一", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "秋水濯芙蓉。", 
            "月满珠丰。", 
            "长裙初曳恼娇慵。", 
            "腰细自怜环佩响，故立当风。", 
            "花是昔年红。", 
            "人面难同。", 
            "伤心莫忆旧游踪。", 
            "百尺晴丝垂到地，依旧融融。"
        ], 
        "title": "浪淘沙 重游金陀园感怀 其二", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "开到藤花春已暮。", 
            "可奈东风，不肯将愁去。", 
            "一任绣床黏柳絮。", 
            "怜花只绕闲阶步。", 
            "蹴损苔痕无意绪。", 
            "移个鹦哥，挂在花深处。", 
            "教与夜来新谱句。", 
            "不知花外涟纤雨。"
        ], 
        "title": "蝶恋花 题自画紫藤双蝶便面 其一", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "雨压烟迷开更密。", 
            "手绾柔条，结个同心结。", 
            "一霎软风搓紫雪。", 
            "花阴吹下成双蝶。", 
            "欲笑还颦留一瞥。", 
            "淡粉轻脂，便是春消息。", 
            "作弄微虫描活脱。", 
            "闲情付与匀眉笔。"
        ], 
        "title": "蝶恋花 题自画紫藤双蝶便面 其二", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "卧听檐铁丁东。", 
            "夜来风。", 
            "料是明朝无处、觅残红。", 
            "灯烬暗。", 
            "衾未展。", 
            "恨重重。", 
            "难到春宵常是、倚熏笼。"
        ], 
        "title": "相见欢 其一", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "听莺听燕听蛩。", 
            "听征鸿。", 
            "听到落花时节、雨兼风。", 
            "魂梦乱。", 
            "春已半。", 
            "未相逢。", 
            "可是人生长在、别离中。"
        ], 
        "title": "相见欢 其二", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "趁晴预约嬉游伴。晓窗多谢莺声唤。", 
            "春水一篙深。画船垂柳阴。", 
            "银壶提玉乳。携取红牙去。", 
            "万一有新词。清歌佐酒卮。"
        ], 
        "title": "菩萨蛮 嬉春曲，拟飞卿体 其一", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "罗裙翠比新荷叶。春衫低约丁香结。", 
            "双燕或先归。湘帘莫漫垂。", 
            "画绡携小扇。障日非遮面。", 
            "怕到夕阳斜。暖烘双脸霞。"
        ], 
        "title": "菩萨蛮 嬉春曲，拟飞卿体 其二", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "平湖过雨琉璃净。鸳鸯荡曲楼台影。", 
            "临水出秋千。水边人可怜。", 
            "踏青随处所。芳草迷归路。", 
            "那里有人家。隔篱红杏花。"
        ], 
        "title": "菩萨蛮 嬉春曲，拟飞卿体 其三", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "凄凉时节凄凉雨。人在凄凉里。", 
            "荒村无处访秋花。只有豆棚瓜架、是生涯。", 
            "安排砚墨应无地。麋鹿为群已。", 
            "牙签玉轴委泥沙。试问客居何处、客无家。"
        ], 
        "title": "虞美人 庚申七夕后二日，辟寇南玉港村居，卧病感怀 其一", 
        "type": "词", 
        "yun": null
    }, 
    {
        "author": "钱斐仲", 
        "era": "清", 
        "subtype": null, 
        "text": [
            "兵戈日日催人老。豺虎仍当道。", 
            "断蓬流水各西东。难问亲朋何处、寄浮踪。", 
            "离离秀茁谁家稻。共说秋来早。", 
            "一行新雁点晴空。赢得离人清泪、洒西风。"
        ], 
        "title": "虞美人 庚申七夕后二日，辟寇南玉港村居，卧病感怀 其二", 
        "type": "词", 
        "yun": null
    }, 
    {
        "author": "钱塘", 
        "era": "清", 
        "subtype": "五言律诗", 
        "text": [
            "时序易摧谢，江山感物华。", 
            "百年几令节，名士半离家。", 
            "地迥日沈树，天寒雁落沙。", 
            "空怜一樽酒，寂寞伴黄花。"
        ], 
        "title": "九日同严冬友诸景云王少陵汪䋚青杨上玉毕文澜金宋瑞登冶城山", 
        "type": "律诗", 
        "yun": "麻"
    }, 
    {
        "author": "钱塘", 
        "era": "清", 
        "subtype": "七言律诗", 
        "text": [
            "虎尾羊肠事可惊，频年忧患苦相婴。", 
            "绝交岂敢如朱穆，入世谁当恕祢衡。", 
            "慷慨带刀豪士气，苍凉击筑酒人情。", 
            "过都一蹶非无为，习坎由来未易行。"
        ], 
        "title": "寄诸佃楞", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "自别苍梧双眼清，思君待月几回明。", 
            "骚坛乱后馀同调，桂棹秋来悔独行！", 
            "帷幄伴愁双钓艇，班行侧目两狂生。", 
            "词林忝窃真惭汝，佳句深吟倍惨情！"
        ], 
        "title": "和彭然石西上舟中见怀之作", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "本朝相业数江陵，奕世重瞻司马兴。", 
            "老向沙场浑是胆，閒栖丈室已如僧。", 
            "秋风野旷三间屋，静夜篱疏一点灯。", 
            "此地赖君留啸咏，肯容胡骑尚飞腾？"
        ], 
        "title": "别山草堂 其一", 
        "type": "律诗", 
        "yun": "蒸"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "侍郎别业敞江汀，剃草编篱带七星。", 
            "醉倚巴童挥露布，时留楚客续骚经。", 
            "灯前新鬓军中白，槛外诸峰雨后青。", 
            "但设琴尊君自去，柴门松竹不须扃。"
        ], 
        "title": "别山草堂 其二", 
        "type": "律诗", 
        "yun": "青"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "历岁逃荣守钓矶，可怜初度意多违！", 
            "阁麻屡降中书诏，宫锦犹披学士衣。", 
            "报国身依丹极老，思亲泪逐白云飞！", 
            "兴朝大政需公出，早办收京并马归！"
        ], 
        "title": "昭江寿曼公四十 其一", 
        "type": "律诗", 
        "yun": "微"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "年纪参差雁字斜，同时须鬓老天涯。", 
            "围棋共许饶安石，披衮行看迈仲华。", 
            "夜洗砚山聊作活，昼乘钓艇且为家。", 
            "主恩十召君应起，莫恋沧江负白麻！"
        ], 
        "title": "昭江寿曼公四十 其二", 
        "type": "律诗", 
        "yun": "麻"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "桂林陷后屡登陴，此日孤城岂更支！", 
            "坐啸但凭天意稳，痴忠不信粤疆危！", 
            "也知滇帅空邀饷，却恨焦侯远驻师！", 
            "闻有七人同日死，张髯以外定为谁！"
        ], 
        "title": "哭留守公四章 其一", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "林生夜梦巨舟沈，独有吴郎水未侵。", 
            "幕下几人能脱网，危时早计岂成擒！", 
            "可怜供帐盘餐却，犹许累囚唱和吟。", 
            "司马奋髯公击节，从容激烈两同心。"
        ], 
        "title": "哭留守公四章 其二", 
        "type": "律诗", 
        "yun": "侵"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "仙翁授记有玄机，为说扶公返旧扉。", 
            "共信锦衣思结伴，讵知马革是「荣归」！", 
            "慈孙收血奔难到，爱子趋庭志已违！", 
            "传说吴江杨义士，窃携骸骨出重围。"
        ], 
        "title": "哭留守公四章 其三", 
        "type": "律诗", 
        "yun": "微"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "天隅文物仗公存，多士从龙半在门。", 
            "疏拙无因频荷荐，圣明不用亦衔恩。", 
            "特乘休沐趋戎慕，为献新诗赏直言。", 
            "回忆虞山高宴夜，桂华明月最伤魂！"
        ], 
        "title": "哭留守公四章 其四", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "负郭秋灯聚草堂，江头送别色凄凉。", 
            "申胥复楚功难就，张悌捐躯志竟偿！", 
            "报国正宜留热血，完名何苦殉危疆？", 
            "天涯屈指奇男子，忆尔雄姿泪几行！"
        ], 
        "title": "哭张司马四首 其一", 
        "type": "律诗", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "下笔真惊倚马奇，逢君酒后兴何悲！", 
            "雄文不草收京檄，绝命空传骂贼诗！", 
            "七日忍饥还唱和，九原有伴足追随。", 
            "樽前怪尔须髯戟，长似睢阳嚼齿时。"
        ], 
        "title": "哭张司马四首 其二", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "榕江大帅已全奔，坚卧要谁驻壁门。", 
            "好养健儿曾吮血，更无弱息与招魂！", 
            "老妻浅土何人葬？遗稿烽中几册存！", 
            "敢信江陵遂不祀，荆州或有相公孙！"
        ], 
        "title": "哭张司马四首 其三", 
        "type": "律诗", 
        "yun": "元"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "并马江头向碧岑，星岩龙隐日追寻。", 
            "看君摇笔须眉动，把我新诗泣涕吟。", 
            "难后尚随门下吏，箧中长宝故人簪。", 
            "同人属和张、瞿韵，几度拈来痛不任！"
        ], 
        "title": "哭张司马四首 其四", 
        "type": "律诗", 
        "yun": "侵"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "月映荒城夜泊舟，昔贤义气此中休。", 
            "曾惊𥷑篥罗毡帐，忽见嵯峨笑虎头。", 
            "胡运未终江右败，将星初堕岭南忧。", 
            "楼船官舍衔杯处，回首天涯忆二刘！"
        ], 
        "title": "虔州有怀", 
        "type": "律诗", 
        "yun": "尤"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "出关何意再还闽，拟向千峰老此身。", 
            "幸有香台堪遁世，况多道伴可成邻！", 
            "岭云自去谁留客，巢鹤惊飞亦避人。", 
            "吾道既非应共弃，莫疑物态有疏亲！"
        ], 
        "title": "上天堂山访隐，主人不顾，作诗而去", 
        "type": "律诗", 
        "yun": "真"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "凶问初传暗里惊，闽关趼足为谁行？", 
            "踏穿岭表三山近，望到天隅一柱倾！", 
            "沧海未能容信国，白头毕竟丧真卿！", 
            "同时义士吞声泣，不为门墙独惨情！"
        ], 
        "title": "哭峡江曾二云老师 其一", 
        "type": "律诗", 
        "yun": "庚"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "冰蘖清风海内望，至今遗爱泣闽乡。", 
            "身栖绝岛思存宋，梦入先朝只辅唐。", 
            "闾里自来臣节著，家门都为国恩亡。", 
            "相随犹有雏孙在，此日巢倾若与藏！"
        ], 
        "title": "哭峡江曾二云老师 其二", 
        "type": "律诗", 
        "yun": "阳"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "有客乘风自厦门，灵光孤殿岿然存。", 
            "阃权海上尊元老，封事天南动至尊。", 
            "蜡诏未叨明主赐，麻纶犹出上皇恩。", 
            "新衔鹊印随颁给，曾慰孤臣万里心。"
        ], 
        "title": "哭峡江曾二云老师 其三", 
        "type": "律诗", 
        "yun": null
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "昔岁谬叨漳浦荐，主恩特诏试天官。", 
            "书生不以先容进，国士偏承破格看。", 
            "一命滥参延郡幕，三年窃戴侍臣冠。", 
            "同时知己捐躯尽，每念师恩泪未乾！"
        ], 
        "title": "哭峡江曾二云老师 其四", 
        "type": "律诗", 
        "yun": "寒"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "去岁风闻疑至今，客来果说大星沈。", 
            "青天已毕蠲躯志，白日空悬报主心！", 
            "多难相依臣节苦，异时不去国恩深。", 
            "中兴未奏公先死，泪洒天南听捷音！"
        ], 
        "title": "曼公书至，得山阴师死事信 其一", 
        "type": "律诗", 
        "yun": "侵"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "共羡吾师遇主知，五年车驾镇相随。", 
            "边书忽到催朝急，密旨偏承下直迟。", 
            "血碧人间千载恨，柱摧天外九重悲。", 
            "乘舆此日蛮荒外，左右颠危更仗谁！"
        ], 
        "title": "曼公书至，得山阴师死事信 其二", 
        "type": "律诗", 
        "yun": "支"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "曾为三策筹滇事，纶阁传看亦动容。", 
            "庭议只知争祖制，帝心原自慎藩封。", 
            "图纾国难身先殒，为荷君恩祸独钟！", 
            "门下夕郎同日死，九原含笑得相从。"
        ], 
        "title": "曼公书至，得山阴师死事信 其三", 
        "type": "律诗", 
        "yun": "冬"
    }, 
    {
        "author": "钱澄之", 
        "era": "清", 
        "subtype": "七言律诗", 
        "text": [
            "制科忝出陆公门，同是门生独荷恩。", 
            "规讽每蒙倾耳听，询谋偏许纵情论。", 
            "受知不浅常跻阁，相见无时特谕阍。", 
            "何事违师苦求去，祗今西望漫伤魂！"
        ], 
        "title": "曼公书至，得山阴师死事信 其四", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "碧云香雾望中迷，晴雨皆堪命杖藜。", 
            "濠上襟期君不减，辋川柴馆我频题。", 
            "诗篇淡老逢陶谢，人物风流尽阮嵇。", 
            "咫尺枌榆来往易，避炎深坐夕阳西。"
        ], 
        "title": "偕同人过蔚千荷庭分赋", 
        "type": "律诗", 
        "yun": "齐"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "尘嚣何处挹清芬，高咏新诗每过君。", 
            "真羡幽居堪寄傲，敢誇健笔足淩云。", 
            "烟沈霞起閒中谛，鸟语溪声静里分。", 
            "长夏淹留忘溽暑，倚栏清啸日斜曛。"
        ], 
        "title": "过蔚千荷庭晚归二首 其一", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "落落遐心远嚣俗，洋洋泌水堪乐饥。", 
            "图画昔时已愈疟，栖迟此处真忘机。", 
            "村犬吠云日欲暮，荷溪照月花仍辉。", 
            "老夫短筇策沙岸，随风香气吹我衣。"
        ], 
        "title": "过蔚千荷庭晚归二首 其二", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "初秋凉气散庭墀，高树云阴荫酒卮。", 
            "红涨雨溪花焕烂，翠翻风壁竹参差。", 
            "閒吟屡接山阳宴，爽籁新传太史诗。", 
            "忘却扁舟鲈鲙思，林塘正有好襟期。"
        ], 
        "title": "立秋七日蔚千招同僧司业理斋陶侍讲西园荷庭宴集得卮字", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "盍簪几日觅佳游，岁月推迁大火流。", 
            "出世襟期醇酎涤，隔帘葭菼御河秋。", 
            "修篁拂露侵宾座，旅雁含风过钓舟。", 
            "花事已阑时欲暮，愁听白纻满中洲。"
        ], 
        "title": "秋日过蔚千荷庭索饮花事已阑", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "分携南浦泪盈裾，三载愁怀望雁鱼。", 
            "清夜云山魂几去，萧斋风雪岁将除。", 
            "君方松泖耽鲈鲙，谁解临邛问子虚。", 
            "寂寞空吟梁月句，不堪衰谢怅离居。"
        ], 
        "title": "岁暮寄怀年家子毛秋岑", 
        "type": "律诗", 
        "yun": "鱼"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "天家神器出龙堆，问罪雄师走迅雷。", 
            "借箸书生□武备，登坛大将是奇才。", 
            "几年巴徼兵戈梗，计日蛮荒瘴疠开。", 
            "顾我谈经头己白，免教投笔起徘徊。"
        ], 
        "title": "送秉瑜大侄从军大金川", 
        "type": "律诗", 
        "yun": "灰"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "吾辈迂疏世共闻，难将知己问尘氛。", 
            "况当遁迹如张俭，谁信谈经类子云。", 
            "识具古今仍嗜学，交空南北始逢君。", 
            "芝兰赠我联同气，怀袖三年吐异芬。"
        ], 
        "title": "刘编修殿虎赠余诗己三年矣赋此答之 其一", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "碧云苍雾讲堂阴，燕市离群听雁音。", 
            "倾盖一谈天下计，开襟真见古初心。", 
            "浮沈声气交嫌晚，商榷人天道且深。", 
            "白雪若教容易和，岂烦岁久始追寻。"
        ], 
        "title": "刘编修殿虎赠余诗己三年矣赋此答之 其二", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "独坐荒斋思渺茫，千秋遗事感兴亡。", 
            "汉平楚霸疑韩信，宋逼金人用李纲。", 
            "山涌风云关塞黑，霜摧洲渚荻芦黄。", 
            "不堪摇落伤秋晚，鸿雁声哀下夕阳。"
        ], 
        "title": "读史", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "云间太守仲弓才，晚节襟怀傍钓台。", 
            "天假湖塘娱大隐，人因烟水恋深杯。", 
            "淩霄老柏栖鸾翼，明月新珠出蚌胎。", 
            "矍铄如君谁得似，檐前榴火报初开。"
        ], 
        "title": "蔚千七十初度并贺生女", 
        "type": "律诗", 
        "yun": "灰"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "骄阳隆赫正斯时，独有林庭暑更宜。", 
            "苔厚阶除人迹少，水侵栏槛鸟飞迟。", 
            "陶令归来唯嗜酒，杜陵老去渐工诗。", 
            "高吟剧饮无拘束，不觉狂遗白接䍦。"
        ], 
        "title": "夏至日蔚千招饮荷庭", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "卢生献赋去仍还，歧路萧条此遇仙。", 
            "旅馆徒传千载梦，邯郸谁续再来缘。", 
            "天空孤鹤鸣丹嶂，风驾晴云忆彩鸾。", 
            "何处黄粱寻胜迹，遥遥墟里见炊烟。"
        ], 
        "title": "邯郸梦和屈北雄原韵 其一", 
        "type": "律诗", 
        "yun": null
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "灵黍何须问大还，热心顿冷即神仙。", 
            "群生苦恋浮尘梦，一枕谁空欲海缘。", 
            "久弃名场閒养药，未应云路禁骖鸾。", 
            "追寻往事邯郸道，陵壑苍茫绕夕烟。"
        ], 
        "title": "邯郸梦和屈北雄原韵 其二", 
        "type": "律诗", 
        "yun": null
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "骇汗冲炎事早休，朅来杯酌对芳洲。", 
            "凉生几簟非关雨，风起松篁忽讶秋。", 
            "唐相冰山消烈日，石家金谷衄危楼。", 
            "天留尔我升沈外，疏放凭谁笑白头。"
        ], 
        "title": "蔚千荷庭", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "万里关山烟雾重，巍峨宫阙动疏钟。", 
            "入云春燕差池羽，逐水桃花烂漫容。", 
            "事业久甘终卷帙，性情偏喜近筠松。", 
            "沧洲东去无多路，樵牧将随出世踪。"
        ], 
        "title": "出郊远眺", 
        "type": "律诗", 
        "yun": "冬"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "每到炎天苦烈晖，便思荷槛叩荆扉。", 
            "隔窗幽鸟群呼雨，绕麈□云□湿衣。", 
            "但许疏狂挥素壁，不须弦管乱清机。", 
            "老来珍惜閒中会，风起花溪落易稀。"
        ], 
        "title": "简蔚千索饮", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "高树鸣蝉昼亦阴，门环灵沼受凉深。", 
            "溪山得友方成赏，风雨开尊每过寻。", 
            "凫雁惯来离垢境，主宾相对出尘心。", 
            "临轩一曲横焦尾，高咏成连海上音。"
        ], 
        "title": "饮蔚千荷庭因书己意二首 其一", 
        "type": "律诗", 
        "yun": "侵"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "举目无非执热场，特来此处就清凉。", 
            "买山未结高人侣，对景翻生久客伤。", 
            "采采芙蕖难涉水，青青荷芰可缝裳。", 
            "烟霞有约空相待，矫首南天忆故乡。"
        ], 
        "title": "饮蔚千荷庭因书己意二首 其二", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "绕舍东南尽水乡，冰盘雪槛映壶觞。", 
            "清风独厚羲皇叟，野客偏宜薜荔裳。", 
            "龙岫已凋梁国苑，锦棚不羡富家庄。", 
            "更从何处容疏放，挥洒烟云啸咏长。"
        ], 
        "title": "饮蔚千荷溪 其一", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "虽有湖塘供老眼，也因心远解徜徉。", 
            "青槐晴下重阶荫，白鹭炎飞几片霜。", 
            "隔岸轮蹄纷冒暑，爽人庭榭且衔觞。", 
            "天时世事从无定，水色山光总未央。"
        ], 
        "title": "饮蔚千荷溪 其二", 
        "type": "律诗", 
        "yun": "阳"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "何须银汉舣灵槎，对此湖光意己赊。", 
            "树里人烟疑海屋，云中鸡犬近仙家。", 
            "暮年醇酒为生计，早岁荣名作幻花。", 
            "我亦从兹思远遁，武林深处问桑麻。"
        ], 
        "title": "七夕后一日饮蔚千荷庭", 
        "type": "律诗", 
        "yun": "麻"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "使臣衔命戾江濆，江水澄源接紫氛。", 
            "蚌吐珠光争夜月，龙腾潭窟起祥云。", 
            "星槎击汰双旌耀，天语开函绝域闻。", 
            "才仗济川联部落，共占声教奉明君。"
        ], 
        "title": "遥同明复元奉使北夷渡黑龙江旧作", 
        "type": "律诗", 
        "yun": "文"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "黄鸟嘤嘤求侣声，春风饯别赴乌程。", 
            "存心利物一官好，折柳离亭百感生。", 
            "仇览己成鸾凤质，于陵终属庙堂英。", 
            "多年世契文章友，淹恤何堪送远情。"
        ], 
        "title": "送门人杨伊水赴乌程主簿", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "五溪三峡出黔阳，贤宰朝京道路长。", 
            "蜃雨蛮烟收健笔，雕题卉服送行装。", 
            "孤帆身拔蛟龙窟，万里心依日月光。", 
            "履险如夷看道貌，乘风应不羡宗郎。"
        ], 
        "title": "题孙在原江行小照", 
        "type": "律诗", 
        "yun": "阳"
    }, 
    {
        "author": "钱维伦", 
        "era": "清", 
        "subtype": null, 
        "text": [
            "大道日往，妙机其微。", 
            "饮之太和，独鹤与飞。", 
            "巫峡千寻，走云连风。", 
            "天地与立，神化攸同。", 
            "是有真迹，如不可知。", 
            "要路愈远，幽行为迟。", 
            "碧山人来，横绝太空。", 
            "超以象外，得其寰中。", 
            "娟娟群松，下有泉流。", 
            "载行载止，空碧攸攸。", 
            "脱巾独步，时闻乌声。", 
            "所思不远，大河前横。", 
            "月出东斗，好风相从。", 
            "太华夜碧，人闻清钟。", 
            "金撙酒满，共客弹琴。", 
            "海之波澜，山之嶙峋。", 
            "大风捲水，材木为摧。", 
            "萧萧落叶，漏雨苍苔。", 
            "少有道契，终与俗违。", 
            "如将白云，清风与归。", 
            "生者百岁，相去几何。", 
            "何如尊酒，日往烟萝。"
        ], 
        "title": "游元朔山汇诗品", 
        "type": "四言诗", 
        "yun": null
    }, 
    {
        "author": "钱维乔", 
        "era": "清", 
        "subtype": null, 
        "text": [
            "夙吟太白诗，遂理谢公屐。", 
            "远上穷秋岩，双崖忽中辟。", 
            "云泉窦天半，飘洒万丈壁。", 
            "仰见银虹飞，到地素影激。", 
            "四山黯欲雨，一线垂日色。", 
            "坐久寒生衣，石气森渐逼。", 
            "雁山两龙湫，揽胜快乍历。", 
            "复此续幽兴，欲去意屡惜。", 
            "解缆寒滩鸣，清响傥未隔。"
        ], 
        "title": "游石门观瀑", 
        "type": "古风", 
        "yun": null
    }, 
    {
        "author": "钱维乔", 
        "era": "清", 
        "subtype": "七言绝句", 
        "text": [
            "翠羽明珰梦未真，寒皋空有水粼粼。", 
            "马头一片将残月，曾照黄初作赋人。"
        ], 
        "title": "五更渡洛水", 
        "type": "绝句", 
        "yun": "真"
    }, 
    {
        "author": "钱清履", 
        "era": "清", 
        "subtype": null, 
        "text": [
            "江东步兵莼鲈归，江湖散人钓具随。", 
            "姑苏台上麋鹿走，胡为越相吴中祠。", 
            "三高应黜鸱夷子，祀典莫若扶风宜。", 
            "霸陵山中耕织隐，居齐居鲁犹何之。", 
            "朅来吴市赁庑下，布衣樵髻偕贤妻。", 
            "定交杵臼敦古意，伯通相遇心相知。", 
            "生前著书当季汉，死后穿冢邻要离。", 
            "茫茫时代千百载，漆镫堂斧难寻遗。", 
            "忽看崇焕屋宇建，栖灵定在皋桥西。", 
            "瓣香虔奉有华胄，遥遥俎豆怀前徽。", 
            "当官更欲励末俗，顽懦兴起闻风师。", 
            "逸民作颂亦自誉，高士入传无交讥。", 
            "几筵再拜前致词，神之来兮是运期。", 
            "鸿飞冥冥我所思，神之去兮还歌噫。"
        ], 
        "title": "茝邻方伯新建梁高士祠徵诗", 
        "type": "古风", 
        "yun": null
    }, 
    {
        "author": "钱清履", 
        "era": "清", 
        "subtype": null, 
        "text": [
            "银汉昨横秋，不雨威余夏。", 
            "槐花举子忙，秋风各整驾。", 
            "我辈萧散人，孛辘热犹伯。", 
            "南皮文酒会，逭暑若望赦。", 
            "盈斛酿葡萄，堆盘果薯蔗。", 
            "篱落络纬鸣，秋娘及时嫁。", 
            "簪裾并山玉，槃敦联颜谢。", 
            "主人好客殷，地偏游兴藉。", 
            "图画壁纵横，名手连城价。", 
            "疏梧修竹间，怪石山可借。", 
            "水隔东西溪，居邻南北舍。", 
            "陈子篆隶古，笔不竞娅姹。", 
            "君才更横逸，明珠光照夜。", 
            "胡不去省闱，宜乎老叟讶。"
        ], 
        "title": "酬郭少廉茂才", 
        "type": "古风", 
        "yun": null
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "书剑翩翩塞上游，莺花首夏送行辀。", 
            "旧从珠浦瞻丰度，新绾铜章喜献酬。", 
            "水落桑乾环帝阙，山连阴岳壮神州。", 
            "秦城代邸多遗迹，歌咏无忘寄白头。"
        ], 
        "title": "代张稼兰送怀来令吴文正", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "十年宦海涉风波，白发名场老复过。", 
            "燕市逢君重握手，龙江回首一悲歌。", 
            "正堪花月谈当日，无计河桥挽去珂。", 
            "愁绝秦关云路杳，分携莫惜醉颜酡。"
        ], 
        "title": "代张稼兰送白水令梁善长", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "北宋南施次第推，百年风雅久虺隤。", 
            "不从隆古争雄长，谁信文坛有霸才。", 
            "紫气虚瞻函谷尹，大招频上郭生台。", 
            "谩言三老辽东旧，郢技空存质已摧。"
        ], 
        "title": "哭陈石闾", 
        "type": "律诗", 
        "yun": "灰"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "潦倒燕台已暮途，耽吟知己遇全疏。", 
            "冰霜路绕长芦陌，棨戟门瞻大海隅。", 
            "敢诩叔鸾称独步，争传子干是鸿儒。", 
            "编成出塞谁能和，风雅逢君道不孤。"
        ], 
        "title": "壬申冬过天津赠同年卢运使雅雨", 
        "type": "律诗", 
        "yun": null
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "胆瓶斜插两三枝，丰致嫣然亦可怡。", 
            "满室馨香春焕烂，隔帘蜂蝶影参差。", 
            "易伤艳质纷纷落，好劝熏风细细吹。", 
            "景物随时看不尽，名园回首事多悲。"
        ], 
        "title": "咏瓶花", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "真州吴囿城东湄，扁舟九日来探奇。", 
            "湘芷江兰杂洞壑，古柏老桂蟠蛟螭。", 
            "忽讶远山渡隰岸，那知高阁淩厜㕒。", 
            "乘兴邻园贾馀勇，短筇登历忘饥疲。"
        ], 
        "title": "甲戌真州九日邀署中诸友游吴许二园林", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "西郭乘流出市阛，龙门桥畔听潺湲。", 
            "修篁尊酒方延赏，迟日扁舟未拟还。", 
            "烟树苍茫胥口渡，云峰突兀润州山。", 
            "不缘官署身拘限，长共浮鸥野外閒。"
        ], 
        "title": "秋日偕任徵君东涧集龙门桥归汎江口看山之作", 
        "type": "律诗", 
        "yun": "删"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "萍踪无定复南游，垂老天涯且未休。", 
            "满目波涛穷厉揭，空山薜荔自春秋。", 
            "久𢬵尘匣沦双剑，应有灵槎到十洲。", 
            "拟向刘安问仙诀，莫将鸿宝秘丹邱。"
        ], 
        "title": "将至杭州便道访刘野鹤山居", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "君住山阳淮水畔，余家辽左鸭江滨。", 
            "一朝邂逅怜同调，千古文章信有神。", 
            "待价骅骝虚苜蓿，高栖鸾鹤老松筠。", 
            "相思北望秋将晚，鸿雁声高落叶频。"
        ], 
        "title": "秋日寄怀任东涧", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "九日招携出郭游，清尊野菊对閒鸥。", 
            "狂吟我欲题青壁，落帽君无笑白头。", 
            "人滞江乡风月老，雁横霜浦荻芦秋。", 
            "南朝剩有佳山色，乘兴登临一放眸。"
        ], 
        "title": "乙亥九日偕署中诸友登北山寺", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "傍城孤屿石崚嶒，九日扶筇试一登。", 
            "东走江声趋铁瓮，南来山色障金陵。", 
            "回看京国伤离别，久客天涯眷友朋。", 
            "此日知君怀我处，丹厓应上最高层。"
        ], 
        "title": "九日登北山寺怀都门诸友", 
        "type": "律诗", 
        "yun": "蒸"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "西门之外龙门桥，森森万竹参天高。", 
            "扁舟欹侧入荻浦，秋云黯淡横江皋。", 
            "连峰隔岸势奔走，巨舸争渡声嗷嘈。", 
            "乘醉披襟一鼓棹，诗成吟啸轻波涛。"
        ], 
        "title": "秋日偕富甥介伟游龙门桥归汎江口看山", 
        "type": "律诗", 
        "yun": "豪"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "偶辞鸥鸟趋徵诏，旋返钱塘老布衣。", 
            "自有閒居真事业，独留至性在庭闱。", 
            "茅容对客烹鸡后，和靖临湖放鹤归。", 
            "应使劳劳朝市士，披图潜息利名机。"
        ], 
        "title": "题汪西灏奉萱图", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "万里艰难投绝塞，百年存没隔辽天。", 
            "平生洒尽思乡泪，垂老归来买墓田。", 
            "脚踏烟岚穷豹隐，峦回沙水卜牛眠。", 
            "我曾我祖安窀穸，别后宁忘括地仙。"
        ], 
        "title": "奉窆曾祖母祖父后留别地师朱汇徵", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "真州城中浩雪飞，真州城外行人稀。", 
            "肩舆仆仆晨出饯，江风飒飒寒吹衣。", 
            "萍蓬飘泊我犹客，关山迢递君能归。", 
            "垂老他乡岂易别，遥瞻云水心依依。"
        ], 
        "title": "送沈驭风归辽东", 
        "type": "律诗", 
        "yun": "微"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "年来踪迹但支离，世味人情老渐知。", 
            "材与不材堪自处，道非常道觅吾师。", 
            "鸾音鸿爪同消息，老屋荒江阅岁时。", 
            "笑看蚍蜉尘垢里，熙熙攘攘欲奚为。"
        ], 
        "title": "和友人游仙杂诗 其一", 
        "type": "律诗", 
        "yun": "支"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "三才相盗复相媒，消息人间莫浪猜。", 
            "识得蟾精随月满，直教龙女献珠来。", 
            "井轳倒绠牵泉脉，犀火灵潭照蚌胎。", 
            "另立乾坤身再造，伫看名姓列丹台。"
        ], 
        "title": "和友人游仙杂诗 其二", 
        "type": "律诗", 
        "yun": "灰"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "先天一气叩关元，窅窅冥冥大药存。", 
            "颠倒乾坤成泰象，往来离坎立玄根。", 
            "狂澜海底探蛟穴，逆水滩头过剑门。", 
            "送得真人归洞府，温风桃熟武陵源。"
        ], 
        "title": "和友人游仙杂诗 其三", 
        "type": "律诗", 
        "yun": "元"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "闻说仙人十二楼，琪花瑶草秘神州。", 
            "身探月窟金初现，手挽天河水逆流。", 
            "沧海露凝珠颗润，蓝田风暖玉苗秋。", 
            "万灵呼吸皆从令，不让卢敖汗漫游。"
        ], 
        "title": "和友人游仙杂诗 其四", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "遐思未遂赤松游，大道虽闻不解愁。", 
            "荏苒光阴惊逝水，飘零天地感浮鸥。", 
            "襄王绮梦怀神雨，嬴女箫声隔凤楼。", 
            "羡杀瑶池陪宴饮，蕊珠宫里露华秋。"
        ], 
        "title": "和友人游仙杂诗 其五", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "人间天上事如何，谩道黄姑别恨多。", 
            "自有鹊桥通碧落，不教织女隔银河。", 
            "彩云结绮成华幄，玉露凝珠坠锦梭。", 
            "从此星垣罗袜敛，岂烦岁岁久淩波。"
        ], 
        "title": "和友人游仙杂诗 其六", 
        "type": "律诗", 
        "yun": "歌"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "浊俗谁堪性命亲，出尘丰格慕长春。", 
            "云衾石枕名山梦，月径苔矶野鹤茵。", 
            "混沌凿开天上路，大千甘溺幻中身。", 
            "从兹抉出樊笼外，万虑纠纷一霎驯。"
        ], 
        "title": "和叶某留别原韵 其一", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "入山唯觉与山亲，鸟语花香识岁春。", 
            "雨过紫芝生绣谷，风来朱草落云茵。", 
            "地无名利戕真性，天假烟霞铸道身。", 
            "莫讶形同黄鹤健，已将心共白鸥驯。"
        ], 
        "title": "和叶某留别原韵 其二", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "但解繁华著意亲，那知转瞬不成春。", 
            "貂蝉冷落麒麟冢，歌舞销沈锦绣茵。", 
            "太上洪施延命诀，百年忍作断蓬身。", 
            "唯期大事因缘就，山鸟山花处处驯。"
        ], 
        "title": "和叶某留别原韵 其三", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "微躯天地亦何亲，玄发朱颜旦暮春。", 
            "剌眼莺花摧大块，惊心冰雪积寒茵。", 
            "灯残漏尽三生梦，蔓草荒原百岁身。", 
            "不待刘家丛桂长，便思叶县两凫驯。"
        ], 
        "title": "和叶某留别原韵 其四", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "飞梦遥连海外亲，惧将尘网汨芳春。", 
            "鸣泉落涧羞歌扇，幽鸟衔花薄舞茵。", 
            "趼足行吟名峤顶，破瓢饮挂老松身。", 
            "龙沙符瑞今当会，八百丛中鹤驭驯。"
        ], 
        "title": "和叶某留别原韵 其五", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "香园善水性天亲，蟾血鸾膏养大春。", 
            "时与白云归洞府，月随瀛海上屏茵。", 
            "乾坤有象泡中影，今古难醒醉里身。", 
            "悯世婆心知不倦，伫看龙杖葛陂驯。"
        ], 
        "title": "和叶某留别原韵 其六", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "和光蛇虎亦须亲，避世襟期别有春。", 
            "大地蜉蝣悲浩劫，先天消息迓文茵。", 
            "晤言顿醒浮生梦，把臂还惊顷刻身。", 
            "是否请君回首看，新人争逐旧人驯。"
        ], 
        "title": "和叶某留别原韵 其七", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "澄怀无碍与天亲，灵蠢皆成大地春。", 
            "老鹤玄猿尘外友，落花芳草洞中茵。", 
            "云山此去千年计，陆海重来再造身。", 
            "我亦心期朝五岳，深惭狂象未能驯。"
        ], 
        "title": "和叶某留别原韵 其八", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "有道真能害作亲，冬藏秋杀尽皆春。", 
            "鼎炉鲍石烹神火，海峤蛟珠列翠茵。", 
            "银汉槎头徵往事，白云乡里悟前身。", 
            "任教轩冕罗天阙，龙性从来不受驯。"
        ], 
        "title": "和叶某留别原韵 其九", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "闻说仙源梦寐亲，桃花流水武林春。", 
            "岩端果熟分猿俸，洞口云封坐藓茵。", 
            "捐佩久暌朝市客，逢人谁识牧樵身。", 
            "敢云真诰从空下，老觉年来性渐驯。"
        ], 
        "title": "和叶某留别原韵 其十", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "百年唯有道堪亲，岁月从教秋复春。", 
            "剑吐龙文翔佩带，座邀天乐奏花茵。", 
            "恩深亭毒归灵宥，情款阴阳结寿身。", 
            "解得仙凡通咫尺，云旗风马总能驯。"
        ], 
        "title": "和叶某留别原韵 其十一", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "难把玄珠寄所亲，崖花荣悴纪冬春。", 
            "灵溪此日留丹灶，仙迹他年感卧茵。", 
            "阴谷苍藤藏日月，冰壶石髓澡心身。", 
            "大还有药君知否，慧剑成龙豢已驯。"
        ], 
        "title": "和叶某留别原韵 其十二", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "鹿豕堪同眷属亲，襟怀何处不阳春。", 
            "壶中甲子还天地，袖里风雷护枕茵。", 
            "过去徒留千载恨，悟来方识此时身。", 
            "定知万化从心运，海澨烟霄羽驾驯。"
        ], 
        "title": "和叶某留别原韵 其十三", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "山中宰相我情亲，得诀君归洞里春。", 
            "行处药锄随杖履，梦回松月照衾茵。", 
            "十洲潜影云霄路，五岳淩空鹤背身。", 
            "踪迹人间如借问，谷神昌后毒龙驯。"
        ], 
        "title": "和叶某留别原韵 其十四", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "青城乌目一朝亲，石室阴崖万古春。", 
            "术秘丹梯金作简，药收银海月当茵。", 
            "挥叱云烟鸾鹄驭，往来天地主宾身。", 
            "应嗤土窟尸乡叟，但解群鸡绕屋驯。"
        ], 
        "title": "和叶某留别原韵 其十五", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "一与群真笑语亲，八千秋过八千春。", 
            "蓝桥结眷邀神女，丹穴流珠醉锦茵。", 
            "蓬岛月明朝贝阙，扶桑日出控鳌身。", 
            "若逢望气关门尹，吩咐青牛且暂驯。"
        ], 
        "title": "和叶某留别原韵 其十六", 
        "type": "律诗", 
        "yun": "真"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "重阳连袂眺高台，雨歇平山景物开。", 
            "楼阁参差排地起，峰峦突兀渡江来。", 
            "白云端为秋卿驻，肃气还因使节回。", 
            "落帽风流传胜事，何如此日共衔杯。"
        ], 
        "title": "九日同年卢都转雅雨邀同钱少司寇香树平山堂登高", 
        "type": "律诗", 
        "yun": "灰"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "花光夹岸拥仙舟，觞咏良辰竞逗遛。", 
            "一自江滨开郑驿，顿令海内识荆州。", 
            "清尊到处金衣劝，好句成时锦簟酬。", 
            "莫怪画桡喧柳浦，风流都转作遨头。"
        ], 
        "title": "和同年卢都转雅雨红桥修禊原韵 其一", 
        "type": "律诗", 
        "yun": "尤"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "裙屐才名尽少年，彩毫争艳万花前。", 
            "纷趋巨壑沧溟外，罗列群峰太华巅。", 
            "晓日僧开无碍塔，春风人坐总宜船。", 
            "炊烟一片晴光合，遥指江城碧树圆。"
        ], 
        "title": "和同年卢都转雅雨红桥修禊原韵 其二", 
        "type": "律诗", 
        "yun": "先"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "交流碧玉四桥通，辇路纡回翠槛东。", 
            "曲沼春波涵帝泽，层台仙籁下天风。", 
            "离宫宛转窥青琐，绝峤依稀认紫濛。", 
            "此日太平传盛事，人人身到五云中。"
        ], 
        "title": "和同年卢都转雅雨红桥修禊原韵 其三", 
        "type": "律诗", 
        "yun": "东"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "看花老眼倍添明，听遍枝头百啭声。", 
            "愧我文章真少技，知君心迹自双清。", 
            "笙歌队里长春国，灯火光中不夜城。", 
            "独撚霜髭赓丽句，水明楼上月三更。"
        ], 
        "title": "和同年卢都转雅雨红桥修禊原韵 其四", 
        "type": "律诗", 
        "yun": "庚"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "平山高阁忆同游，倾盖论交恨白头。", 
            "伏处岂徒钦宿望，晤言真不愧儒修。", 
            "銮江随养趋乌目，邗水扬帆向秀州。", 
            "何日尊醪重把袂，碧云红树已深秋。"
        ], 
        "title": "送宫方伯怡云往嘉兴用同年卢都转雅雨韵", 
        "type": "律诗", 
        "yun": "尤"
    }, 
    {
        "author": "钱淑生", 
        "era": "清", 
        "subtype": null, 
        "text": [
            "初四发湘阴，初五泊新康。", 
            "初六到长沙，初七下西乡。", 
            "百数十里间，行李殊周章。", 
            "逶迤入家门，再拜上北堂。", 
            "老父出慰劳，老母问家常。", 
            "弱妹供盥洗，嫂氏备茶浆。", 
            "弟侄各欣喜，喧笑绕匡床。", 
            "饼饵堆盘匜，枣栗盈篚筐。", 
            "屋后枫叶丹，阶前菊花黄。", 
            "至哉天伦乐，慰我长相望。", 
            "所嗟时地异，抚己暗悲伤。", 
            "昔时千金子，今成人未亡。", 
            "不敢自流露，恐伤老人肠。", 
            "黾勉膝下欢，鸠杖双扶将。", 
            "幸此春日晖，椿萱正康强。", 
            "相从北堂下，载奉称寿觞。"
        ], 
        "title": "自湘阴归省", 
        "type": "古风", 
        "yun": "阳"
    }, 
    {
        "author": "钱淑生", 
        "era": "清", 
        "subtype": null, 
        "text": [
            "苍苍岩际松，青青岭头柏。", 
            "青苍互相映，不为岁寒厄。", 
            "哀哉泉下人，此间卜幽宅。", 
            "人生野马浮，光阴过驹隙。", 
            "一杯酹荒芜，祝君且安适。", 
            "毋为儿女悲，毋任狐狸迫。", 
            "相从会有时，遗君寸心赤。"
        ], 
        "title": "悲怀", 
        "type": "古风", 
        "yun": "陌"
    }, 
    {
        "author": "钱淑生", 
        "era": "清", 
        "subtype": null, 
        "text": [
            "昨晚梦亡夫，飘飘步烟雾。", 
            "握手不得语，凄然忽惊寤。", 
            "膝下鲜儿女，祭扫阙供具。", 
            "哀哉未亡人，欲往无由赴。", 
            "且复遣傒僮，奠汝荒丘墓。"
        ], 
        "title": "梦感", 
        "type": "古风", 
        "yun": "遇"
    }, 
    {
        "author": "钱淑生", 
        "era": "清", 
        "subtype": null, 
        "text": [
            "人生苦远离，况复经岁年。", 
            "悠悠日复日，时事多变迁。", 
            "自从阿兄出，亲戚俱完全。", 
            "前年妹夫死，幼子旋弃捐。", 
            "嗣后祖翁姑，高年不复延。", 
            "未几二伯翁，复表《泷冈阡》。", 
            "我家伯父死，长兄自陇还。", 
            "二嫂忽遽逝，家书言惨然。", 
            "今年三伯母，又复归黄泉。", 
            "老父悲亲戚，小病长纠缠。", 
            "老母稍旷释，右臂病未痊。", 
            "归省此其时，高堂望已穿。", 
            "勿复滞归期，勉撑湘上船。", 
            "再拜北堂人，四女未寄笺。", 
            "为言人世事，修短自有天。", 
            "悲吊苦无益，且自宽食眠。", 
            "飞鸿傥有便，遗我书一篇。"
        ], 
        "title": "三兄归自新疆过湘感赋", 
        "type": "古风", 
        "yun": "先"
    }, 
    {
        "author": "钱淑生", 
        "era": "清", 
        "subtype": null, 
        "text": [
            "堂上奉盘匜，堂下执箕帚。", 
            "且复手纺绩，且复躬井臼。", 
            "妇职有当然，非以悦人口。", 
            "所嗟命不犹，齐眉失白首。", 
            "念彼泉下人，身死骨未朽。", 
            "恻恻摧心肝，孤镫十年久。"
        ], 
        "title": "堂上", 
        "type": "古风", 
        "yun": "有"
    }, 
    {
        "author": "钱淑生", 
        "era": "清", 
        "subtype": null, 
        "text": [
            "柴门故依然，老槐覆溪水。", 
            "乱石砌作堤，苔藓成纹理。", 
            "经年不归来，归觉心可喜。", 
            "入门见閒花，枝叶相依倚。", 
            "翩翩梁上燕，呢喃初引子。", 
            "好景在故园，非关自夸美。", 
            "怡怡菽水欢，敬慎将杖履。"
        ], 
        "title": "归舍", 
        "type": "古风", 
        "yun": "纸"
    }, 
    {
        "author": "钱淑生", 
        "era": "清", 
        "subtype": null, 
        "text": [
            "东岭延朝晖，西峰挂残月。", 
            "牧牛亦已出，鸣鸡犹未歇。", 
            "凄清重凄清，此心独兀兀。", 
            "回首望门闾，迢迢隔林樾。"
        ], 
        "title": "回湘阴晓发舆中口占", 
        "type": "古风", 
        "yun": "月"
    }, 
    {
        "author": "钱淑生", 
        "era": "清", 
        "subtype": null, 
        "text": [
            "玉露零零金风冷，梁燕归飞已无影。", 
            "回首乌衣春梦长，伤怀红缕秋心警。", 
            "今年已过又明年，啄草衔泥亦可怜。", 
            "谁识楼中建封妇，死心还在落花前。"
        ], 
        "title": "归燕曲", 
        "type": "古风", 
        "yun": null
    }, 
    {
        "author": "钱淑生", 
        "era": "清", 
        "subtype": null, 
        "text": [
            "慈乌哑哑枝上啼，乳乌拍拍高复低。", 
            "乳乌飞起慈乌喜，乳乌堕地慈乌止。", 
            "乌飞乌止各有心，团团且绕栖巢林。", 
            "一乌远出衔虫豸，一乌守巢护乌子。", 
            "何时乳乌毛羽成，反哺酬恩见物情，人生抚儿亦如此，抚儿望儿良有以。", 
            "哀哀惟我独虚生，累亲无计徒吞声。", 
            "感此慈乌坐无语，心酸骨折泪如雨。"
        ], 
        "title": "慈乌曲", 
        "type": "古风", 
        "yun": null
    }, 
    {
        "author": "钱梦铃", 
        "era": "清", 
        "subtype": null, 
        "text": [
            "雕文有如铸剑器，争时不争钝与利。", 
            "又如风花下上飞，或飘茵席或堕厕。", 
            "文章莫与时命争，著作故须借声势。", 
            "国门不敢擅增删，重是煌煌丞相制。", 
            "老生常谈何足珍，敢望三缣酬一字。", 
            "詅嗤贻笑亦奚为，葬汝梓州兜率寺。"
        ], 
        "title": "自题四科荐卷后", 
        "type": "古风", 
        "yun": null
    }, 
    {
        "author": "钱梦铃", 
        "era": "清", 
        "subtype": null, 
        "text": [
            "择居有如鸟择巢，脱彼幽谷迁于乔。", 
            "我生铩翮频飘飖，西飞燕子东伯劳。", 
            "初从萧林陟东皋，鹊巢暂作鸠居侨。", 
            "七年寄迹如萍飘，朅来此地重诛茅。", 
            "羽谯谯兮尾翛翛，尔室幸免风雨漂。", 
            "室中有子取鸱枭。", 
            "漫漫长夜时鸣嗥。", 
            "两三雏羽犹稚娇，傍母索哺声嗷嗷。", 
            "老乌觅食暮复朝，俯噣堕芷仰衔苕。", 
            "卷羽飞渡长江潮，漂泊湖海非游遨。", 
            "归飞不为惊弓逃，两翼损折难翔翱。", 
            "缩颈曳尾伏林梢，一枝犹喜稳鹪鹩。", 
            "君不见羽山文雉中旌旄，弋者挟弹弯乌号，故巢回首牖户抛。", 
            "又不见西江单鹄摩青霄，撄缴忽坠层云高，故巢回首林木焦。", 
            "嗟哉两禽具奇毛，祸机窃发徒自招。", 
            "何如空谷长逍遥，偃仰不用嗟无聊。", 
            "丹山阿阁让九苞，弗复矫首抟扶摇。", 
            "噫吁嘻！", 
            "弗复矫首抟扶摇。"
        ], 
        "title": "补巢书屋歌", 
        "type": "古风", 
        "yun": null
    }, 
    {
        "author": "钱梦铃", 
        "era": "清", 
        "subtype": null, 
        "text": [
            "玉鱼金碗埋山阿，龙泉宝鼎沈长河。", 
            "连环斫断唾壶缺，古物人世旋消磨。", 
            "咄哉兹樽不堕劫，屹如硕果悬高柯。", 
            "溯源造自至正岁，遥遥五百年中过。", 
            "当时渭塘碧山老，神技起绝工研摩。", 
            "铸金不用人煅炼，既追复琢还加磋。", 
            "磋丫倩作卧龙象，霜鳞银甲横沧波。", 
            "首尾起伏得形势，枝节轇轕蟠青螺。", 
            "脊背箕踞寻源使，飘然髯鬓纷婆娑。", 
            "彭亨大腹洞无物，容得醪醴三升多。", 
            "五言短句六字赞，钩勒一一精无讹。", 
            "雅制曾落名士手，当筵釂罢欢颜酡。", 
            "江村学士题品贵，黄金倍价难搜罗。", 
            "竹垞秋锦尤宝爱，淋漓醉墨银槎歌。", 
            "当湖槜李不复作，纵有神品谁摩挲。", 
            "吾生何幸与赏识，惊叹无已吟还哦。", 
            "何当金龟换美酒，一醉千日回天和。", 
            "乘风荡漾碧海去，直抵西极寻义娥。"
        ], 
        "title": "朱碧山银凿落歌", 
        "type": "古风", 
        "yun": "歌"
    }, 
    {
        "author": "钱梦铃", 
        "era": "清", 
        "subtype": null, 
        "text": [
            "剑锋劈破双玉斗，如意击缺唾壶口。", 
            "汾阴宝鼎埋深渊，禹庙金钟虫啮纽。", 
            "古物历劫难自存，玉碎金融况瓦缶。", 
            "瓶兮尔本抟土成，何当完善落人手。", 
            "苍然古色苔藓斑，掘地得自山麓间。", 
            "一丘今作黄冠宅，旧是官家榷酒关。", 
            "想见当年挹注时，髻垦薜暴无妍姿。", 
            "弃掷堆垛不甚惜，甃以砖石成厜㕒。", 
            "或云此物有神护，瓦砾堆中尚完固。", 
            "腹贮松醪味不渝，口含藓蕊颜非暮。", 
            "此语信否吾不凭，重是昆明灰劫遇。", 
            "吾闻光尧内府法物传，汝定官哥陶器全。", 
            "遍体光𥑤粗其边，青铜里之色蔫然。", 
            "旋遭兵燹惊烽烟，零落风尘散市尘。", 
            "斯瓶无分供御前，不材翻得终天年。", 
            "运会迁移时代久，承平出世良非偶。", 
            "居然宝物兵留遗。", 
            "玉盘磲碗堪为友。", 
            "吾将佐以赤壁之匏樽，配以子云之酱瓿。", 
            "不须七碗玉川茶，常泛三千桑落酒。"
        ], 
        "title": "瓶山古瓶歌", 
        "type": "古风", 
        "yun": null
    }, 
    {
        "author": "钱梓林", 
        "era": "清", 
        "subtype": null, 
        "text": [
            "尝考舆地志，清州多名胜。", 
            "北地汶篁少，修竹此独盛。", 
            "万竿拱西岭，扶苏封蹊径。", 
            "中山更奇绝，飞泉喷石磴。", 
            "散注成瀑布，云日共辉映。", 
            "读此早神往，颇耽游观兴。", 
            "如何览古馀，名实均未称。", 
            "岂系闻见异，抑或陵谷更。", 
            "始叹尽信书，未免讥过听。"
        ], 
        "title": "访问中山西山诸胜", 
        "type": "古风", 
        "yun": null
    }, 
    {
        "author": "钱梓林", 
        "era": "清", 
        "subtype": null, 
        "text": [
            "去国情何恝，悠然爱独醒。", 
            "岂无兄弟友谊，良友负幽冥。"
        ], 
        "title": "沧洲览古五首（选一）木门城", 
        "type": "古风", 
        "yun": "青"
    }, 
    {
        "author": "钱载", 
        "era": "清", 
        "subtype": null, 
        "text": [
            "僮沈仆于钱，乃祖父以来。", 
            "父衍忤我祖，遣去辞其侪。", 
            "卅年数飘转，担薪鬻官街。", 
            "一日我父起，秋风扫庭槐。", 
            "我旁见僮父，泥首堂南阶。", 
            "自言有此儿，多病奴已衰。", 
            "谅当委沟壑，乞主怜孤孩。", 
            "僮留父竟去，去去不复回。", 
            "明旦忽有耗，溘然随黄埃。"
        ], 
        "title": "僮归", 
        "type": "古风", 
        "yun": null
    }, 
    {
        "author": "钱载", 
        "era": "清", 
        "subtype": null, 
        "text": [
            "黄华趋欲止，翠峦卓且崇。", 
            "隔江峭壁面，定窟释子宫。", 
            "天晴鸟唤侣，屋敞林环丛。", 
            "仰焉石骨秀，百亿秋芙蓉。", 
            "净土忆开院，岁晚回其踪。", 
            "妙明知徙塔，色相火一红。", 
            "我客谁则主，歌欤牧牛翁。", 
            "西堂月初白，杵杵三更钟。", 
            "上与山响答，下与江声通。"
        ], 
        "title": "宿湘山寺", 
        "type": "古风", 
        "yun": null
    }, 
    {
        "author": "钱载", 
        "era": "清", 
        "subtype": null, 
        "text": [
            "雪滩雾初豁，风利已临泷。", 
            "连山夹岸去，中有碧玉江。", 
            "山根互开阖，江势随之撞。", 
            "纤纤被岸草，安知非蓠茳。", 
            "人行出鸟道，我饭依鱼矼。", 
            "弱烟炊不起，响绝前村厖。"
        ], 
        "title": "入七里泷 其一", 
        "type": "古风", 
        "yun": "江"
    }, 
    {
        "author": "钱载", 
        "era": "清", 
        "subtype": null, 
        "text": [
            "岭松苍且深，滩石净以黑。", 
            "喔喔一鸡高，人家负崖仄。", 
            "地力尽岂余，活身随钓弋。", 
            "终宵听江声，终岁见江色。", 
            "门前笭箵收，舍后罻罗即。", 
            "晴雨出何之，东西翠成塞。", 
            "客如掬水尝，劳生此应息。"
        ], 
        "title": "入七里泷 其二", 
        "type": "古风", 
        "yun": "职"
    }, 
    {
        "author": "钱载", 
        "era": "清", 
        "subtype": null, 
        "text": [
            "舵行逐峰转，屡转为逆风。", 
            "峰峰当面起，隐隐疑水穷。", 
            "来帆掠峰出，风力云气中。", 
            "我船送柔橹，缓与江流东。", 
            "浪花风斗激，绿散何迷濛。", 
            "上瞻峰影仄，澹落阳光红。"
        ], 
        "title": "入七里泷 其三", 
        "type": "古风", 
        "yun": "东"
    }, 
    {
        "author": "钱载", 
        "era": "清", 
        "subtype": null, 
        "text": [
            "圣庙忠节襄平公，公所撰书惜未见，公自作歌蒙难中。", 
            "维时十有二年癸丑冬，三桂叛，延龄从。", 
            "广西巡抚铁男子，御衣赐著何从容。", 
            "遗之大帽发冲怒，沥血缒城达三疏。", 
            "自经不得又复引佩刀，镇粤公能邀一顾。", 
            "囚首排阊击笏楼，疾风授命乌金铺。", 
            "阖门百口视如归，白日青磷莽回互。", 
            "拘囚方四年，幽愤草圣传。", 
            "钩摹十二帙，《草字杂礼》无斯全。", 
            "斯非皇象《急就篇》，又岂浮屠永素能专前。", 
            "正书况释顾姬笔，姬亦从公奋死归于天。", 
            "呜呼瘗骨处，广福寺，黑塔村，碑御制，抚蛮灭寇，将军又死傅弘烈，巡远双忠祠八柱。", 
            "宪皇恤先臣，庙入昭忠仍谕祭。", 
            "本朝元气极盛诸公生。", 
            "淋漓颈血为君父，亦既青史名其名。", 
            "君不见以炭画壁范忠贞。"
        ], 
        "title": "马文毅公汇草辨疑歌", 
        "type": "古风", 
        "yun": null
    }, 
    {
        "author": "钱载", 
        "era": "清", 
        "subtype": null, 
        "text": [
            "湘山日平远，碧涧时洄洑。", 
            "有草生其闲，登降悦我目。", 
            "初阳蔼然照，宿莽为之馥。", 
            "岂非岩壑姿，谓亦忌扬暴。", 
            "奈何值道周，颜色恐喧黩。", 
            "物生性苟贞，相溷庶无恧。"
        ], 
        "title": "行楚野见草花都不能名感赋 其一", 
        "type": "古风", 
        "yun": "屋"
    }, 
    {
        "author": "钱载", 
        "era": "清", 
        "subtype": null, 
        "text": [
            "红者亦有萼，翠者亦有英。", 
            "彼芳诚自好，愧不能以名。", 
            "夫草焉用名，楚产则楚荣。", 
            "始怜楚人词，喻草其乡情。", 
            "目遇即抽思，手搴即发声。", 
            "何必曲相假，外饰衰中诚。"
        ], 
        "title": "行楚野见草花都不能名感赋 其二", 
        "type": "古风", 
        "yun": "庚"
    }, 
    {
        "author": "钱载", 
        "era": "清", 
        "subtype": null, 
        "text": [
            "昨朝望峰峰笔尖，一峰青出群峰纤。", 
            "今朝岟崥道其左，桃花色云惊所瞻。", 
            "笔尖不没千丈顶，肩腰覆抱浓如黏。", 
            "其下全山骨纯紫，献疑谓照晨光暹。", 
            "余峰自碧身自露，余云自白心自骛。", 
            "兹独吉贝弹松松，轻茜染之久喷吐。", 
            "明而相透层层兴，软不欲飞片片驻。", 
            "五里十里缦缦华，赤霄绛霄亭亭嫭。", 
            "藏精降神灊固然，汉武南岳根株连。", 
            "含阳而起可无为，司命君住司玄天。", 
            "为霖岂私皖伯国，欢喜自指书生鞭。", 
            "花色蒸空又何湿，缤纷锦曳溟濛烟。", 
            "我随云行云已后，踯躅马蹄回马首。", 
            "三祖塔边月茫茫，七星池晴风𩖴𩖴。", 
            "势参吴楚云将孤，壑判阴晴云族偶。", 
            "云中不入转山前，豁达秋原几培塿。"
        ], 
        "title": "天柱峰出云歌", 
        "type": "古风", 
        "yun": null
    }, 
    {
        "author": "钱载", 
        "era": "清", 
        "subtype": null, 
        "text": [
            "天南唐后无如此，元公之文鲁公书。", 
            "体逾骚人擅约洁，画若铁柱撑空虚。", 
            "俯临大渊削崖壁，三百尺余秋翠滴。", 
            "披草读之晓虫寂，天开灵境初何心。", 
            "客蓄奇怀远相觌，面石久益钦两公。", 
            "与唐家国诚哉忠，江深山荒风露湿。", 
            "不语之语精犹充，盛极开元有天宝。", 
            "一侈应欢功再造，乘舆归来自传老。", 
            "收京设使监国为，何至迁宫泣难道。", 
            "春秋始终必正之，后世功罪虞曲辞。", 
            "职非南董借藓石，王新建遂庐山碑。"
        ], 
        "title": "观大唐中兴颂刻石", 
        "type": "古风", 
        "yun": null
    }, 
    {
        "author": "钱载", 
        "era": "清", 
        "subtype": null, 
        "text": [
            "清晨斋心登岳颠，西麓转东螺径旋。", 
            "最高已立南天门，培塿下见衡州前。", 
            "湘江南来一线白，五折北去明蜿蜒。", 
            "旁窥灵药峰之腋，云归如水风飘然。", 
            "仰企轸宿峰之凹，氛氲懒吐如炊烟。", 
            "回身瞥骇气四合，一物无见消诸缘。", 
            "敛襟更向碧落进，上封寺瞰浓相连。", 
            "日光迥照明且净，三百里铺白玉田。", 
            "轻风忽吹意宕漾，数峰尖露如摇莲。", 
            "却指东隅正萦郁，岧岧未辨何峰延。", 
            "身今据石岳尽此，千尺俯海欹右肩。", 
            "有风不动平泱漭，无风而动深洄漩。", 
            "少焉左顾复饙馏，如丝乱卷斜披绵。", 
            "丹林半失上封背，峰东滃滃峰西翩。", 
            "盘陀与我在云上，大虚之天惟倚天。", 
            "老松岿立白榆并，奚取藓迹名纷镌。"
        ], 
        "title": "坐祝融峰顶石观云海歌", 
        "type": "古风", 
        "yun": "先"
    }, 
    {
        "author": "钱载", 
        "era": "清", 
        "subtype": null, 
        "text": [
            "明代华亭高检讨，磬山之石为笔山。", 
            "第八洞天睹彷佛，群仙门辟群峰闲。", 
            "大茅最高屹南立，中茅小茅西北环。", 
            "上馆洞西大茅对，中馆下馆寻松关。", 
            "东西楚王涧相隔，合流洞水疑琤潺。", 
            "积金峰小实磊砢，龙池晰蜴飞应还。", 
            "上洞下洞极蚛蛀，七八洞透兼升攀。", 
            "岂惟泉东崖若劈，深入几步穷源艰。", 
            "横瓦三寸高及半，阳阴仅寸罗孱颜。", 
            "最高之阴白玉片，晃朗叆叇心为闲。", 
            "数传未落广济库，吴镇非我图犹悭。", 
            "试摩长史左纽桧，采药便踏秋苔斑。"
        ], 
        "title": "小华阳歌", 
        "type": "古风", 
        "yun": "删"
    }, 
    {
        "author": "钱载", 
        "era": "清", 
        "subtype": null, 
        "text": [
            "昨见文节桥亭砚，却思玉带生未见。", 
            "悠悠人海人岂知，岂知信国砚在斯。", 
            "二公英灵亘天壤，相友相于日来往。", 
            "二砚相望五百年，嘉会之礼无因缘。", 
            "得邀谢砚访文砚，是有鬼神非偶然。", 
            "文山砚在叠山右，端州洵坚歙不后。", 
            "此几此几逢今辰，此堂此堂记春昼。", 
            "炷香敬为双忠悲，再拜恭惟两丈寿。", 
            "丹心诗未题零丁，伯颜兵未趋皋亭。", 
            "公方性豪厚奉己，砚亦务寡稀劳形。", 
            "转茶坂头初旅食，建阳市上罕交识。", 
            "公祇麻衣哭向东，砚应黧面愁古北。", 
            "何荣何悴贞节同，见二砚不见二公。", 
            "墨而拓铭即钟鼎，匣而分手仍萍蓬。", 
            "堂闲几净意缱绻，一片清气留虚空。"
        ], 
        "title": "二砚歌", 
        "type": "古风", 
        "yun": null
    }, 
    {
        "author": "钱载", 
        "era": "清", 
        "subtype": null, 
        "text": [
            "蜡花摇摇客半醉，重为主人拈旧器。", 
            "吾州薄技近已无，可怜流转还供士女娱。", 
            "张铜炉，黄锡壶，匏尊王周银碗朱。", 
            "后来沈老亦煎锡，粉合茶奁常接觌。", 
            "只如此斗方口酌酒多，环镌杜甫《饮中八仙歌》。", 
            "我今一斗三斗五斗过，欲放未放愁摩挲。", 
            "款记康熙岁戊戍，是岁仆龄才十一。", 
            "鬓丝回忆春波桥，沈老门前绿杨密。"
        ], 
        "title": "戴仪部文镫斋饮沈存周锡斗作歌", 
        "type": "古风", 
        "yun": null
    }, 
    {
        "author": "钱载", 
        "era": "清", 
        "subtype": null, 
        "text": [
            "唐印朱文观者信，铜花斑斑红沫润。", 
            "两字左右方寸强，颜家世守此名印。", 
            "二十四郡忠臣无，公名才得天子呼。", 
            "杲卿其兄真卿弟，眨公出公名不诬。", 
            "其时天下人望同。", 
            "不以名称称鲁公。", 
            "岂知此印到今好，手举公名精爽充。", 
            "我欲昌黎名印得，可双颜印分芒色。", 
            "公行死矣韩生归，君命之衔皆报国。"
        ], 
        "title": "颜氏所藏鲁公名印歌", 
        "type": "古风", 
        "yun": null
    }, 
    {
        "author": "钱载", 
        "era": "清", 
        "subtype": null, 
        "text": [
            "乌驳马入承天门，煤山山亭忍复云。", 
            "巩府焚先刘府焚，乃独未毁玉篆文。", 
            "帝姬去年悲已薨，家无藏甲犹守城。", 
            "汇旁黄绳子女系，毋污贼手此帝甥。", 
            "两字岂知早刻印，甥兮甥兮国俱殉。", 
            "藩封恨不二王曾，巷战嗟难二卿仅。", 
            "巩固实惟巩永固，省文缪篆美无度。", 
            "人之不亡帝左右，玉之不变神呵护。", 
            "一双中有暗泪流，华池丰屋春暂留。", 
            "主印乐安应并匣，几时南去在扬州。"
        ], 
        "title": "琉璃厂肆见小方玉印一刻巩固私印四字桥纽葫芦样玉印一刻帝甥二字虎纽明巩都尉物也辄为咏之", 
        "type": "古风", 
        "yun": null
    }, 
    {
        "author": "钱载", 
        "era": "清", 
        "subtype": null, 
        "text": [
            "秦游橐金归岂多，急此巩误他人磨。", 
            "昨为言之今已得，激昂使我成悲歌。", 
            "我歌直为巩永固，我悲不独巩永固。", 
            "茫茫天地忠义人，旧物流传孰如故？", 
            "大江月照扬州城，中有乐安玉印明。", 
            "明年君归携此行，两印百年犹在京。", 
            "问何去去江南程，玉虽有字曾无声。", 
            "愿君与购贵主印，后先漂转重合并。", 
            "香檀作匣盖刻铭，志趣差同号与名。", 
            "夫妇于人本不轻，况其家国关死生。"
        ], 
        "title": "集散木庵严侍读已买得巩忠烈公两玉印出观复为歌之", 
        "type": "古风", 
        "yun": null
    }, 
    {
        "author": "钱载", 
        "era": "清", 
        "subtype": null, 
        "text": [
            "宜春亭子面湖西，城上山光扫黛齐。", 
            "飞翠恰沾东角柳，笼阴浑带北门堤。", 
            "淡烟染杂浓浓露，双燕穿陪如梦难寻巷与坊，旧游半系故人肠。", 
            "驱车欲去惊寒食，走马归来已夕阳。", 
            "镜照未尝眉皱敛，泥沾曾不絮颠狂。", 
            "净瓶只合皈无尽，洒作春空露水香。"
        ], 
        "title": "宜亭新柳 其一", 
        "type": "古风", 
        "yun": null
    }, 
    {
        "author": "钱谅臣", 
        "era": "清", 
        "subtype": null, 
        "text": [
            "石门如崇墉，削石立万仞。", 
            "上翻云涛雄，下激雷霆迅。", 
            "堂隍欲相合，天匠开一衅。", 
            "万壑閟英奇，日月曾莫觐。", 
            "六月拥重裘，森阴不可进。", 
            "远公《石门诗》，大雅发清润。", 
            "朗咏过前峰，深篁韵疏磬。"
        ], 
        "title": "石门涧", 
        "type": "古风", 
        "yun": null
    }, 
    {
        "author": "钱袁英", 
        "era": "清", 
        "subtype": null, 
        "text": [
            "龙沙万里音书绝，征人一去无消息。", 
            "故乡儿女泣灯前，回忆临岐别仓猝。", 
            "牵衣珍重千万思，欲语不语声先咽。", 
            "只身鞍马去绝国，路逢战没新骸骨。", 
            "白岩日暮鬼火青，徘徊独宿长城窟。", 
            "铜花斑驳剑锋寒，匣中长啸频看拔。", 
            "雄心何事转凄切，侧身南望江天月。", 
            "昨宵归梦到深闺，无限钟情同剌剌。", 
            "醒来哀角不堪闻，一夜关山添白发。"
        ], 
        "title": "出塞曲", 
        "type": "古风", 
        "yun": null
    }, 
    {
        "author": "钱涛", 
        "era": "清", 
        "subtype": null, 
        "text": [
            "自古名花号美人，娇红嫩白斗芳春。", 
            "每夸金谷千秋丽，更道隋宫五色新。", 
            "把酒常须花在眼，现花莫便酒离唇。", 
            "明朝试向花前看，满地残红最怆神。", 
            "花落花开最有情，间将笔墨谱花名。", 
            "千红万紫都评遍，分付花神仔细听。", 
            "问谁人，开辟就，花花世界，更那个，创造下，草草乾坤。", 
            "百年中，无非是，香花阳炎，一日里，不可少，檀板金尊。", 
            "慨世间，有无数，名花异卉，普天下，知多少，花朵花名。", 
            "君不见，锦堤边，千般烂熳，君不见，红娇畔，万种精神。", 
            "君不见，上阳宫，蜂喧蝶攘，君不见，宜春苑，燕送莺迎。", 
            "一种种，一般般，看他妖艳，红者红，白者白，听我评论。", 
            "有客能将雁柱排，花前高唱独徘徊。", 
            "春风春雨虽相妒，看取名花指下开。", 
            "第一种，牡丹花，天生富贵，号花王，称国色，花里为尊。", 
            "姚家黄，魏家紫，而今罕见，得君王，带笑看，倾国倾城。", 
            "醉杨妃，倚阑干，沉香亭北，李青莲，题妙句，三调清平。", 
            "芍药花，比牡丹，虽然少逊，一般的，斗春华，越样鲜新。", 
            "金带围，广陵城，预知宰相，不知道，洧水畔，赠与何人。", 
            "露桃花，倚东风，深红浅白，武陵溪，元都观，到处藏春。", 
            "蓬莱山，三千载，开花结果，天台路，盼著了，阮肇刘晨。", 
            "最可惜，暮春时，一番红雨，真堪叹，今日里，人去题门。", 
            "桃花谢，杏花开，艳妆春色，垒乱霞，飘微散，根倚深云。", 
            "碎锦坊，裴晋公，午桥遗爱，庐山上，董神仙，五树成林。", 
            "探花宴，上林中，赋诗争快，状元去，马如飞，踏碎香尘。", 
            "桃花红，杏花红，李花偏白，白如霜，白如雪，无月自明。", 
            "怎知道，王家郎，一朝钻核，倒不如，李家儿，万古盘根。", 
            "世间花，还又数，梨花洁白，似何郎，曾傅粉，一样消魂。", 
            "莺来窥，蝶来认，新妆淡淡，泪阑干，愁寂寞，春雨盈盈。", 
            "蔷薇花，在墙东，春红零乱，想经年，未架却，心绪纵横。", 
            "无人处，折一枝，常防刺手，夜深时，才经过，兜住罗裙。", 
            "玉兰花，分明是，苕华刻就，玉堂前，争春色，香气氤氲。", 
            "绣球花，在风前，谁能踢弄，玉簪花，满地上，若个遗簪。", 
            "金雀花，一般儿，飞飞欲动，蝴蝶花，可也是，栩栩身轻。", 
            "丁香花，豆豌花，念愁不破，夜合花，合欢花，最苦多情。", 
            "有一种，水中莲，又名菡荽，照秋波，窥明镜，冉冉亭亭。", 
            "细端详，绿云中，宛如仙子，虽然是，在污泥，不染埃尘。", 
            "太华峰，藕如船，曾开十丈，太液池，花能语，红白芳芬。", 
            "似六郎，好庞儿，亲承儿女，怪潘妃，一步步，喜杀东昏。", 
            "只有那，老嫦娥，一枝丹桂，有谁人，攀得著，两袖香生。", 
            "红状元，白探花，黄为榜眼，宝龙涎，欺凤饼，老翠连云。", 
            "皋涂山，种将成，八株齐挺，廉寒宫，斫不去，家载重生。", 
            "晚霜天，东篱畔，菊花开放，想从来，称知己，只有渊明。", 
            "问尊前，子细看，花如我瘦，吟泽畔，灵均氏，问夕餐英。", 
            "秋江上，芙蓉花，凌波弄影，一枝枝，翻江浪，别有风情。", 
            "紫薇花，端只许，仙郎相对，紫荆花，再不教，兄弟轻分。", 
            "木笔花，描不出，千般春色，金钱花，买不得，万种春情。", 
            "玉阶前，鸡冠花，那能报晓，三更里，杜鹃花，啼得伤心。", 
            "并不见，金灯花，夜深照影，只有那，鼓子花，雨打无声。", 
            "我爱他，十姊妹，要他窈窕，我爱他，千日红，不肯凋零。", 
            "我爱他，剪春罗，剪开罗带，我爱他，紫罗栏，裁作罗巾。", 
            "谁得似，凌霄花，干云直上，谁得似，蜀葵花，向日倾城。", 
            "谁知道，萱草花，儿儿女女，谁知道，棠样花，弟弟兄兄。", 
            "茉莉花，偏只是，秋香不散，荼縻花，全不能，春梦难醒。", 
            "山丹花，山茶花，十分春色，瑞香花，木香花，满座香薰。", 
            "凤仙花，细看时，恍如凤彩，牵牛花，试听花，不见牛鸣。", 
            "蜡梅花，是谁把，黄酥细染，石梅花，问谁将，红粉调匀。", 
            "真堪叹，木槿花，朝荣暮瘁，怎能似，菖蒲花，不老长生。", 
            "有一个，著芦花，花中孝子，有一个，啖松花，花里仙人。", 
            "真难得，款冬花，三冬独茂，真难得，长春花，四季长新。", 
            "红蓼花，一点点，离人泪血，杨柳花，一丝丝，荡子春魂。", 
            "朱藤花，尽道是，轻盈不俗，水仙花，又自会，潇洒离尘。", 
            "棣棠花，虽不是，黄金炼就，玫瑰花，却真个，紫玉雕成。", 
            "枣子花，橘子花，终须结实，碧桃花，海棠花，可惜飘零。", 
            "栀子花，带妙香，三分嫩白，樱桃花，垂紫带，一树买笑，几万贯，榆荚钱，不会通神。", 
            "万种花，总不如，寒梅独异，又清香，又高古，无与为群。", 
            "点就了，寿阳妆，一时丰韵，做醒了，罗浮梦，千古消魂。", 
            "尚记得，在他乡，寄归驿使，不知道，是何年，嫁与林君。", 
            "闻道花开不易看，一时说出许多般。", 
            "不知尚有名花在，听我从头仔细弹。", 
            "还有那，幽兰花，行于空谷，纵无人，香自在，不受埃尘。", 
            "还有那，蕃釐观，琼花一本，是天花，岂肯在，人世沉论。", 
            "还有那，优昙花，奇香妙品，在西方，亿万劫，与物为邻。", 
            "还有那，虞美人，花开古墓，立风前，情脉脉，欲笑还颦。", 
            "还有那，雁来红，老年忽少，还有那，吉祥草，到处为祯。", 
            "还有那，美人苴，偎红倚绿，还有那，映山红，遍谷弥陵。", 
            "莺粟花，媚药中，实名鸦片，珠兰花，七碗内，堪伴茶星。", 
            "一丈红，五尺拦，刚递半段，木兰花，船上望，原是花身。", 
            "汉宫秋，那知道，长门秋怨，秋海棠，最堪怜，肠断秋砧。", 
            "梧桐花，放下著，六根六识，木棉花，识就了，千纬千经。", 
            "月季花，月月红，四时不断，含笑花，朝朝乐，一笑生春。", 
            "一般的，菜花开，游蜂队队，直等的，槐花黄，举子纷纷。", 
            "石竹花，篆竹花，迥于异样，朱兰花，若兰花，各自相分。", 
            "苜蓿花，靛青花，近于野草，王瓜花，白豆花，琐碎难论。", 
            "笔尖头，写不尽，许多数目，四季花，那能彀，悉记其名。", 
            "倒不如，隋炀帝，宫中剪彩，代天工，补就了，一霞阳春。", 
            "又不如，唐天子，服轩击鼓，好春光，判断了，不费天心。", 
            "洛阳城，到春来，名花开遍，河阳县，号花封，仙吏传名。", 
            "黄四娘，有的是，千枝万朵，苏公堤，镇一片，紫雾红云。", 
            "说不尽，自古来，繁华境界，收拾些，从今后，花柳心情。", 
            "君不见，霎时间，催花风雨，粉墙边，苍苔上，都是残英。", 
            "金谷园，剩得些，荒苔野鲜，百花洲，只是些，蔓茸青怜。", 
            "彩云中，望不见，散花天女，春宫内，难觅个，花蕊夫人。", 
            "觑得破，假机关，花开花落，悟得著，真消息，非色非声。", 
            "坐谈间，描写尽，花情花态，东风里，不知道，花喜花嗔。", 
            "满词场，又添了，一番佳话，惭愧杀，江郎笔，五色花生。", 
            "百岁光阳易白头，花开花落几时休。", 
            "且将膝上琵琶语，弹尽胸中一段愁。", 
            "最好春光二月天，惊红哭紫各纷然。", 
            "那能化作花间蝶，日向花房自在眠。"
        ], 
        "title": "百花弹词", 
        "type": "古风", 
        "yun": null
    }, 
    {
        "author": "钱泰吉", 
        "era": "清", 
        "subtype": null, 
        "text": [
            "日日望雪雪不得，地底潜温化蝗蜮。", 
            "时将腊尽乃作寒，飞花片片堕我侧。", 
            "积不成寸俄晴融，司寒无乃失其职。", 
            "君不见，京华十月天，霜凝白野冰填川。", 
            "一日二日雪载涂，行人坚冰冻在须。", 
            "蛰虫坏户不敢出，夜深冰面跳老狐。", 
            "京华厌雪雪不止，江南望雪雪更无。", 
            "为问滕六彼何人，使我天公泽不均。", 
            "今朝微雪亦可珍，几日县官出迎春。", 
            "作诗告天公，盍早沾足用，使来岁大熟无饥民。"
        ], 
        "title": "雪", 
        "type": "古风", 
        "yun": null
    }, 
    {
        "author": "钱泰吉", 
        "era": "清", 
        "subtype": null, 
        "text": [
            "空斋昼静焚旃檀，古琴挂壁生清寒。", 
            "漆文虽作蛇腹断，酝酿开国元气神犹完。", 
            "凤池之中有遗字，乾德元年赵普制。", 
            "重修者谁张顺修，汉雯山人名同留。", 
            "吾闻太宗欲法文武增二弦，惜哉蔡裔所制今不传。", 
            "是时雅乐尚未定，此琴那独中和全。", 
            "何人试按和岘律，使与叉手之笛同清圆。", 
            "枯桐或是秦陇木，屋材之余琴材便。", 
            "饰徽不用瓜子金，十瓶或未来海壖。", 
            "想当炽炭烧肉后，应和靡玉声缠绵。", 
            "不然抛琴风雪夜，终读《论语》二十篇。", 
            "呜呼陈桥排闼功莫京，国家之事由书生。", 
            "誓书尾署臣普记，陛下不误谁所成。", 
            "弹之莫作《履霜操》，九原骨朽心难平。", 
            "君不闻中有痴儿，临死呜咽悲啼声。"
        ], 
        "title": "赵中令琴歌胡仁圃属", 
        "type": "古风", 
        "yun": null
    }, 
    {
        "author": "钱泰吉", 
        "era": "清", 
        "subtype": null, 
        "text": [
            "十年晨夕相招呼，五年相望天一隅。", 
            "离情欲写不可写，往往匝月一字无。", 
            "君诗数寄未属和，闻敌而退惭非夫。", 
            "不虞君将涉我地，旗帜欲竖无人扶。", 
            "急修壁垒待强敌，挑战岂敢捋虎须。", 
            "去年病中君访我，观潮后时自笑迂。", 
            "吾侪谋事百未遂，敢云磨蝎如韩苏。", 
            "惟余狂熊老不改，嫫母自诧倾城妹。", 
            "当时同好各星散，握手犹得君与吾。", 
            "与君准备十日饮，我梦已落鸳鸯湖。"
        ], 
        "title": "闻岱峰将至以诗迎之用东坡喜刘景文至韵", 
        "type": "古风", 
        "yun": null
    }, 
    {
        "author": "钱泰吉", 
        "era": "清", 
        "subtype": null, 
        "text": [
            "十年安坐髀生肉，未至举家常食粥。", 
            "讲堂夜饱散学徒，静看檐楹掠蝙蝠。", 
            "性情但觉渐疏慵，嗜好焉能别流俗。", 
            "吾兄手书时一开，宝之不异径尺玉。", 
            "遥天相望隔银河，古寺何年访金粟。", 
            "会须海上聚沙鸥，共住山中友麋鹿。", 
            "元方将车季持杖，那用红尘走驺仆。", 
            "儿曹谨厚赖家风，待效伯高嗤刻鹄。"
        ], 
        "title": "衎石兄自大梁书院用东坡闻子由瘦韵见寄次答", 
        "type": "古风", 
        "yun": null
    }, 
    {
        "author": "钱泰吉", 
        "era": "清", 
        "subtype": null, 
        "text": [
            "少读《昌黎集》，梦想盘之中。", 
            "大行山字老未识，何缘脚踏幽人宫。", 
            "吾兄知我饶砚癖，为致盘中一片石。", 
            "面含浅紫背深碧，泉甘土肥养玉液。", 
            "况有陇西隐君此焉宅，卢老韩公共游屐。", 
            "斯文元气久蕴积，能使凤味龙尾皆辟易。", 
            "我今对此砚，却忆贞元初。", 
            "吐蕃大入寇，烽火传边隅。", 
            "西川节度屡破敌，庶几不愧大丈夫。", 
            "鬼夷此日负海嵎，天子宵旰劳远谟。", 
            "楼船将军盛兵卫，轻裘坐展筹海图。", 
            "书生不能草羽书，枉持一砚频欷歔。", 
            "砚兮砚兮吾语汝，但愿龙起大泽驱天吴。", 
            "一朝灭此釜底鱼，远行不劳吉日出。", 
            "采山钓水容吾徒，平沙绿浪榜方口。", 
            "与兄穷探极览相嬉娱。"
        ], 
        "title": "盘谷砚歌寄酬衎石兄", 
        "type": "古风", 
        "yun": null
    }, 
    {
        "author": "钱泰吉", 
        "era": "清", 
        "subtype": null, 
        "text": [
            "积雪明南窗，独坐忆远道。", 
            "大河冻行舟，何处赋春草。", 
            "忽传一纸书，开缄豁怀抱。", 
            "为言卸装初，乐事田园好。", 
            "上堂拜世母，慈颜幸未老。", 
            "家事咨长兄，连床度昏晓。", 
            "朅来犀角儿，去日犹襁褓。", 
            "咿唔共镫火，兄孙已聪了。", 
            "流光十五年，忽忽同过鸟。", 
            "暂辞京洛尘，且食江乡稻。"
        ], 
        "title": "闻衎石兄归郡城下榻学山兄乐寿堂赋呈四首末篇兼怀云寿兄武义 其一", 
        "type": "古风", 
        "yun": null
    }, 
    {
        "author": "钱泰吉", 
        "era": "清", 
        "subtype": null, 
        "text": [
            "江乡迫岁俭，物价日腾踊。", 
            "义田分无多，况未薙荒茸。", 
            "几家典寒衣，籴米入斗甬。", 
            "一饱未终朝，饥肠已雷动。", 
            "即今眼中人，何术救决踵。", 
            "归装万卷书，美味逾嘉种。", 
            "心计删研桑，遗经述郑孔。", 
            "乐道久忘贫，萧然扫尘塕。", 
            "里党欢相依，出门无倥偬。", 
            "愿买田一双，耦耕傍先陇。"
        ], 
        "title": "闻衎石兄归郡城下榻学山兄乐寿堂赋呈四首末篇兼怀云寿兄武义 其二", 
        "type": "古风", 
        "yun": null
    }, 
    {
        "author": "钱泰吉", 
        "era": "清", 
        "subtype": null, 
        "text": [
            "耦耕恐难遂，梦想澉上山。", 
            "山中有丙舍，静读可闭关。", 
            "高峰九十九，三面开烟鬟。", 
            "踏浪看山色，我愿充鱼蛮。", 
            "却因俗缘重，尚阻仙梯攀。", 
            "我兄亦多累，何日全家还。", 
            "偶来鸥共泛，难与云同间。", 
            "不如且就我，信宿茅三间。", 
            "相违动一纪，鬓发各已斑。", 
            "百里犹恨隔，未得承欢颜。"
        ], 
        "title": "闻衎石兄归郡城下榻学山兄乐寿堂赋呈四首末篇兼怀云寿兄武义 其三", 
        "type": "古风", 
        "yun": "删"
    }, 
    {
        "author": "钱泰吉", 
        "era": "清", 
        "subtype": null, 
        "text": [
            "欢颜定可承，相约十日后。", 
            "冷斋得春融，清气满户牖。", 
            "高谈任纵横，参语可谁某。", 
            "家督秋水翁，厚德压曹偶。", 
            "同眠布被温，共听寒潮吼。", 
            "可惜武城师，讲堂隔川阜。", 
            "待写荆合图，同居期白首。", 
            "家风五百年，宗族世敦厚。", 
            "夙夜念所生，敬离誓不苟。", 
            "安排芷蓿盘，遍酌屠苏酒。"
        ], 
        "title": "闻衎石兄归郡城下榻学山兄乐寿堂赋呈四首末篇兼怀云寿兄武义 其四", 
        "type": "古风", 
        "yun": "有"
    }, 
    {
        "author": "钱泰吉", 
        "era": "清", 
        "subtype": null, 
        "text": [
            "众生苦颠倒，孰肯解其缚。", 
            "将军拯物心，欲使出沟壑。", 
            "老梅得成柯，寒不受雪虐。", 
            "那知琴隐园，悲风顿衰索。", 
            "城郭人民非，翔舞归来鹤。", 
            "幽香伴忠魂，苦恼乃极乐。", 
            "平生金石契，高僧共咏谑。", 
            "遗墨佛护持，九霄气磅礴。"
        ], 
        "title": "六舟属题汤雨生将军所赠画梅即次将军自题韵", 
        "type": "古风", 
        "yun": "药"
    }, 
    {
        "author": "钱泰吉", 
        "era": "清", 
        "subtype": null, 
        "text": [
            "吁嗟乎！", 
            "故园平安语不闻，有竹巳等申池焚。", 
            "秋声可听在何所，异乡看画得墨君。", 
            "墨君落落扫俗熊，以趣为上入三昧。", 
            "湖州之书亦抗行，息斋之谱或相配。", 
            "签题藏弆瓠尊翁，翁画竹与梅兰同。", 
            "元章万玉图未见，此卷意外今相逢。", 
            "故乡何日朋簪盍，乐郊歌咏相酬答。", 
            "平生未访梅花村，今宵梦绕梅花塔。", 
            "塔中道人真绝伦，橡林画隐终其身。", 
            "那能天地干戈际，不作东西南北人。"
        ], 
        "title": "题吴仲圭竹谱卷", 
        "type": "古风", 
        "yun": null
    }, 
    {
        "author": "钱家塈", 
        "era": "清", 
        "subtype": null, 
        "text": [
            "游山慕谢公，此愿矢自昔。", 
            "荏苒阅三载，始著登临屐。", 
            "秋爽最宜人，寥廓豁心迹。", 
            "枯僧不谈禅，历历指古迹。", 
            "山形变态多，丹厓间白石。", 
            "仰视飞鸟翔，去天不盈尺。", 
            "俯瞰大江流，洪涛迅潮汐。", 
            "月明一线白，树黯双峰碧。", 
            "胜游续登高，信宿穷幽僻。", 
            "相约待重来，攀萝蹑仙宅。"
        ], 
        "title": "辛卯重阳游焦山次韵", 
        "type": "古风", 
        "yun": "陌"
    }, 
    {
        "author": "钱家吉", 
        "era": "清", 
        "subtype": "五言律诗", 
        "text": [
            "养拙何妨懒，幽居不厌贫。", 
            "小桥低压水，乱柳密迷津。", 
            "风月宜佳客，江南有散人。", 
            "阳山岚翠合，闲眺一怡神。"
        ], 
        "title": "南钱杂赋", 
        "type": "律诗", 
        "yun": "真"
    }, 
    {
        "author": "钱凌云", 
        "era": "清", 
        "subtype": "七言律诗", 
        "text": [
            "萧萧凉影感梧楸，迢递层城起暮愁。", 
            "无数枯虫催落叶，几番寒雨作深秋。", 
            "长天野水正飞雁，荒草残云独倚楼。", 
            "惭愧剑锋消落尽，十年心事一浮沤。"
        ], 
        "title": "秋夜感怀", 
        "type": "律诗", 
        "yun": "尤"
    }, 
    {
        "author": "钱凌云", 
        "era": "清", 
        "subtype": "七言律诗", 
        "text": [
            "扁舟渺渺倚孤篷，鸟鹊声寒古戌空。", 
            "鸦背夕阳金琐碎，树头斜月玉玲珑。", 
            "高低野烧烘残垒，明灭渔灯乱晓风。", 
            "把酒论教旧游梦，十年前忆与君同。"
        ], 
        "title": "冬夜同程祖芬舟行过吴门", 
        "type": "律诗", 
        "yun": "东"
    }, 
    {
        "author": "钱荣国", 
        "era": "清", 
        "subtype": null, 
        "text": [
            "三十年来令八九，公令我邑时特久。", 
            "心劳抚字拙催科，乐只君子民父母。", 
            "第一宽大培心田，公庭挞罚挥蒲鞭。", 
            "以静以慎决疑狱，如拨云雾窥青天。", 
            "案牍馀閒喜接士，接士讵真无臧否。", 
            "尊贤容众矜不能，度似春风心似水。", 
            "矜恤善政尤乐为，廉泉大沛甘如饴。", 
            "债台高筑曾莫惜，道是职分吾无辞。", 
            "宰县才长更忧国，外侮内讧患不测。", 
            "当倭未与中议和，江海咽喉防务亟。", 
            "军书旁午县中过，人心恇扰末如何。", 
            "惟公好整好以暇，安置妥贴平不颇。", 
            "民教原来似冰炭，宵小抵隙成巨案。", 
            "我公调护多苦心，不惜俸钱赔万贯。", 
            "呜呼人心日下如江河，如此良吏今岂多。", 
            "忽闻福星照旁邑，去思碑石空搓摩。", 
            "鲰生课徒日闭户，非公不至师子羽。", 
            "下风仰望德政多，赋诗敢附理县谱。"
        ], 
        "title": "送刘谦山邑尊去任", 
        "type": "古风", 
        "yun": null
    }, 
    {
        "author": "钱荣国", 
        "era": "清", 
        "subtype": "五言律诗", 
        "text": [
            "不是陶彭泽，疑师李义山。", 
            "诗成工獭祭，词妙入龙矕。", 
            "典窜尧连舜，香熏马与班。", 
            "居官能及此，想见讼庭閒。"
        ], 
        "title": "幼陶贤倩示我近作，俱集渊明成句，运古如己出，诗以纪之", 
        "type": "律诗", 
        "yun": "删"
    }, 
    {
        "author": "钱荣国", 
        "era": "清", 
        "subtype": "七言律诗", 
        "text": [
            "赭寇南来世乱纷，天生将种出从军。", 
            "借才异地逢真赏，杀敌同心建巨勋。", 
            "劲服短装朝奋武，轻裘缓带夜论文。", 
            "方今圣主忧危甚，矍铄如公望正殷。"
        ], 
        "title": "题徐吉云军门玉照", 
        "type": "律诗", 
        "yun": "文"
    }, 
    {
        "author": "钱荣国", 
        "era": "清", 
        "subtype": "七言律诗", 
        "text": [
            "将军孝行化为忠，少壮从戎气象雄。", 
            "偶遇钟期奏流水，遂师宗悫禦长风。", 
            "双眸虎盼威强敌，全体鳞伤著异功。", 
            "此日江滨资坐镇，生民亿万仗帡幪。"
        ], 
        "title": "再呈徐吉云军门二首 其一", 
        "type": "律诗", 
        "yun": "东"
    }, 
    {
        "author": "钱荣国", 
        "era": "清", 
        "subtype": "七言律诗", 
        "text": [
            "将才既裕译才通，武事先精文事攻。", 
            "书挂矛头看不厌，墨磨盾鼻写能工。", 
            "内安外攘名臣业，带缓裘轻学士风。", 
            "我效巴歌殷祷祝，愿公长镇大江东。"
        ], 
        "title": "再呈徐吉云军门二首 其二", 
        "type": "律诗", 
        "yun": "东"
    }, 
    {
        "author": "钱家塈", 
        "era": "清", 
        "subtype": "五言律诗", 
        "text": [
            "共是悲秋客，停云滞异乡。", 
            "雁书来杳杳，花信去堂堂。", 
            "小筑幽栖地，高斋爽气凉。", 
            "何时重把酒，离绪诉偏长。"
        ], 
        "title": "寄东墅主人", 
        "type": "律诗", 
        "yun": "阳"
    }, 
    {
        "author": "钱泰吉", 
        "era": "清", 
        "subtype": "七言律诗", 
        "text": [
            "广文书到苦言贫，饥饿看山蒜发新。", 
            "食少花猪儿女瘦，规依白鹿学徒亲。", 
            "经师自古归儒者，《大雅》须教有替人。", 
            "莫倚官间无一事，但吟蝴蝶句通神。"
        ], 
        "title": "得岱峰临安学舍书却寄", 
        "type": "律诗", 
        "yun": "真"
    }, 
    {
        "author": "钱谅臣", 
        "era": "清", 
        "subtype": "七言绝句", 
        "text": [
            "山径轻寒敛暮云，月窗松影夜将分。", 
            "不知何处峰头雨，并作泉声枕上闻。"
        ], 
        "title": "宿天竺", 
        "type": "绝句", 
        "yun": "文"
    }, 
    {
        "author": "钱谅臣", 
        "era": "清", 
        "subtype": "七言绝句", 
        "text": [
            "欲唱仙歌访羡门，琵琶旧手贱昆仑。", 
            "花朝重理《云和曲》，待拨鹍弦与细论。"
        ], 
        "title": "赠沈南疑", 
        "type": "绝句", 
        "yun": "元"
    }, 
    {
        "author": "戴亨", 
        "era": "清", 
        "subtype": "七言律诗", 
        "text": [
            "邂逅逢君雪满头，怜才慕德两绸缪。", 
            "百年耽咏心长泰，万里乘风事早休。", 
            "都转雷塘思握管，客星严濑访披裘。", 
            "老来我亦无拘束，愿与湖山结胜游。"
        ], 
        "title": "前题（送宫方伯怡云往嘉兴用同年卢都转雅雨韵）又步原韵一首", 
        "type": "律诗", 
        "yun": "尤"
    }, 
    {
        "author": "钱载", 
        "era": "清", 
        "subtype": "五言绝句", 
        "text": [
            "识字识忠孝，疗贫难复难。", 
            "儿时余橐叶，泪落忍重看。"
        ], 
        "title": "检先孺人遗箧得载己亥康熙五十八年雪夜诗", 
        "type": "绝句", 
        "yun": "寒"
    }, 
    {
        "author": "钱载", 
        "era": "清", 
        "subtype": "五言绝句", 
        "text": [
            "三更好梦难，万里新愁独。", 
            "杜甫祠前江，薛涛井上竹。"
        ], 
        "title": "宿黄坝", 
        "type": "绝句", 
        "yun": "屋"
    }, 
    {
        "author": "钱载", 
        "era": "清", 
        "subtype": "七言绝句", 
        "text": [
            "连峰出云云半开，奔渠卷雪响春雷。", 
            "云中屈曲明如玉，都是天池顶泻来。"
        ], 
        "title": "出东林六七里望庐山", 
        "type": "绝句", 
        "yun": "灰"
    }, 
    {
        "author": "钱载", 
        "era": "清", 
        "subtype": "七言绝句", 
        "text": [
            "治平寺南湖翠昏，柳枝茭叶见滩痕。", 
            "楞伽不管无情雨，一夜吹花落范村。"
        ], 
        "title": "望石湖", 
        "type": "绝句", 
        "yun": "元"
    }, 
    {
        "author": "钱载", 
        "era": "清", 
        "subtype": "七言绝句", 
        "text": [
            "灭渡桥回柳映塘，南风吹郭不胜香。", 
            "湖田半种紫芒稻，麦笠时遮青苎娘。"
        ], 
        "title": "葑门口号", 
        "type": "绝句", 
        "yun": "阳"
    }, 
    {
        "author": "钱载", 
        "era": "清", 
        "subtype": "五言律诗", 
        "text": [
            "岂为南宗别，重寻大极墟。", 
            "先生蓑好在，止杀语何如？", 
            "柏子微风际，梅花细雨余。", 
            "十年登阁意，只益鬓毛疏。"
        ], 
        "title": "白云观", 
        "type": "律诗", 
        "yun": "鱼"
    }, 
    {
        "author": "钱载", 
        "era": "清", 
        "subtype": "五言律诗", 
        "text": [
            "祠屋近柴关，高峰西面环。", 
            "犹传赤松子，相望定军山。", 
            "事业兴衰际，英雄气数间。", 
            "洞门七十二，惟有泄云还。"
        ], 
        "title": "紫柏山下留侯祠", 
        "type": "律诗", 
        "yun": "删"
    }, 
    {
        "author": "钱载", 
        "era": "清", 
        "subtype": "五言律诗", 
        "text": [
            "乡人数南至，经岁问音书。", 
            "对雪寒无藉，思君懒不如。", 
            "秋堂新稻入，午枕浊醪余。", 
            "生事双扉阖，从传与世疏。"
        ], 
        "title": "雪怀陈明经经业 其一", 
        "type": "律诗", 
        "yun": "鱼"
    }, 
    {
        "author": "钱载", 
        "era": "清", 
        "subtype": "五言律诗", 
        "text": [
            "箧书长与借，手勘若相论。", 
            "城拥湖风响，台明苑雪痕。", 
            "饥鹰高不落，僵木湿犹翻。", 
            "为报今朝事，微吟向寓园。"
        ], 
        "title": "雪怀陈明经经业 其二", 
        "type": "律诗", 
        "yun": "元"
    }, 
    {
        "author": "钱载", 
        "era": "清", 
        "subtype": "五言律诗", 
        "text": [
            "故园当已雪，君定几篇诗。", 
            "折竹声中得，煎茶味外思。", 
            "吾人年岁遣，各自寂寥随。", 
            "独有麻衣泪，都来两鬓丝。"
        ], 
        "title": "雪怀陈明经经业 其三", 
        "type": "律诗", 
        "yun": "支"
    }, 
    {
        "author": "钱载", 
        "era": "清", 
        "subtype": "五言律诗", 
        "text": [
            "华原草相绿，豳土近于东。", 
            "涧谷好今日，盘旋娱此翁。", 
            "桃花初带雨，漆树远含风。", 
            "遗烈闻姜女，崩城话却同。"
        ], 
        "title": "同官", 
        "type": "律诗", 
        "yun": "东"
    }, 
    {
        "author": "钱载", 
        "era": "清", 
        "subtype": "七言律诗", 
        "text": [
            "笼翮思飞孰与哀，哺雏未反母先摧。", 
            "茫茫纵使重霄彻，杳杳难将万古回。", 
            "厨下米薪如手辨，堂前风雨莫花开。", 
            "读书两字从头误，直悔男儿堕地来。"
        ], 
        "title": "三月五日先孺人生日痛成", 
        "type": "律诗", 
        "yun": "灰"
    }, 
    {
        "author": "钱载", 
        "era": "清", 
        "subtype": "七言律诗", 
        "text": [
            "久矣东墙绿萼梅，西墙双桂一风摧。", 
            "儿时我母教儿地，母若知儿望母来。", 
            "三十四年何限罪，百千万念不如灰。", 
            "曝檐破袄犹藏箧，明日焚黄只益哀。"
        ], 
        "title": "到家作", 
        "type": "律诗", 
        "yun": "灰"
    }, 
    {
        "author": "钱载", 
        "era": "清", 
        "subtype": "七言律诗", 
        "text": [
            "广宁门外二千程，齐鲁河淮坦迤行。", 
            "突据冈峦高垒险，全收吴楚大江横。", 
            "南唐入宋沿州堞，西日回风度使旌。", 
            "老我重题秣陵柳，不知犹似昔年情。"
        ], 
        "title": "清流关", 
        "type": "律诗", 
        "yun": "庚"
    }, 
    {
        "author": "钱载", 
        "era": "清", 
        "subtype": "七言律诗", 
        "text": [
            "石镜山荒岁屡更，家王遗像肃朱甍。", 
            "萧森锦树秋风色，帖妥涛江白日声。", 
            "欧史世家难尽信，龙门年表有公评。", 
            "顺天不独能存祀，犹仗临安作宋京。"
        ], 
        "title": "吴越武肃王祠", 
        "type": "律诗", 
        "yun": "庚"
    }, 
    {
        "author": "钱载", 
        "era": "清", 
        "subtype": "七言律诗", 
        "text": [
            "来自芜城实后余，西江冲暑旋分袪。", 
            "重骑代马坚冰滑，已出潼关落木初。", 
            "世路逡巡泾渭水，古怀历录汉唐书。", 
            "塞鸿信断秋还老，傥返乡园有定居。"
        ], 
        "title": "怀陈丈向中西安", 
        "type": "律诗", 
        "yun": "鱼"
    }, 
    {
        "author": "钱载", 
        "era": "清", 
        "subtype": "七言律诗", 
        "text": [
            "天翠秋晖清复清，江山回合处开城。", 
            "霸图实始周熊绎，骚怨空传汉贾生。", 
            "岳麓寺头书拟读，湘潭驿口路催行。", 
            "已闻早稻匙翻雪，只少银鳞鲙作羹。"
        ], 
        "title": "长沙", 
        "type": "律诗", 
        "yun": "庚"
    }, 
    {
        "author": "钱载", 
        "era": "清", 
        "subtype": "七言律诗", 
        "text": [
            "罗绮难胜俨惠临，疏行矮本尚传今。", 
            "繇来玉马朝周客，未绝铜盘别汉心。", 
            "燕市梦孤将尽夜，弁山春杳送回音。", 
            "江南合遣人才访，不独王孙有故林。"
        ], 
        "title": "赵文敏公寄右之兄札墨迹", 
        "type": "律诗", 
        "yun": "侵"
    }, 
    {
        "author": "钱载", 
        "era": "清", 
        "subtype": "七言律诗", 
        "text": [
            "高拂楼台下蘸池，不论长短总成伊。", 
            "如何密密疏疏影，绊惹千千万万丝。", 
            "桃李蹊边愁独立，风流赏处倚天知。", 
            "但令相送还相见，敢向人间恨别离。"
        ], 
        "title": "宜亭新柳 其二", 
        "type": "律诗", 
        "yun": "支"
    }, 
    {
        "author": "钱载", 
        "era": "清", 
        "subtype": "七言律诗", 
        "text": [
            "宝花仓口起东风，鸡唱星悬赋恼公。", 
            "笛里关山今是泪，梢头明月本来空。", 
            "一声玉折《凉州》怨，万里云阴杜宇红。", 
            "归去伤心原有路，依然水驿绿烟中。"
        ], 
        "title": "宜亭新柳 其三", 
        "type": "律诗", 
        "yun": "东"
    }, 
    {
        "author": "钱载", 
        "era": "清", 
        "subtype": "七言律诗", 
        "text": [
            "二月月圆圆不能，千行雨湿湿难胜。", 
            "终然衣袂飘何处，定有阑干拥上层。", 
            "菀结微茫真可惜，朦胧隔断太无凭。", 
            "比量摇落桓司马，如此春华百感增。"
        ], 
        "title": "宜亭新柳 其四", 
        "type": "律诗", 
        "yun": "蒸"
    }, 
    {
        "author": "钱载", 
        "era": "清", 
        "subtype": "七言律诗", 
        "text": [
            "亭名枨触悔今朝，目极伤春不自聊。", 
            "岂意公家园里树，翻为贱子卷中骚。", 
            "笺题惨绿关辛苦，门掩昏黄慰寂寥。", 
            "半挂帘钩斜压影，一丸月上正吹箫。"
        ], 
        "title": "宜亭新柳 其五", 
        "type": "律诗", 
        "yun": null
    }, 
    {
        "author": "钱载", 
        "era": "清", 
        "subtype": "七言律诗", 
        "text": [
            "抖擞衣襟马上尘，浔阳相见若为宾。", 
            "江明楼堞无兵革，山落村墟少逸沦。", 
            "晓日凉风青雀舫，郡曹小吏绿杨津。", 
            "沙鸥欲下翩还起，惊怪相须似故人。"
        ], 
        "title": "渡浔阳江", 
        "type": "律诗", 
        "yun": "真"
    }, 
    {
        "author": "钱载", 
        "era": "清", 
        "subtype": "七言律诗", 
        "text": [
            "缥缈薰风何处台，汾阴后土亦荒哉。", 
            "维南太华三峰倚，自北黄河九曲来。", 
            "鹳雀楼高春几劫，王官谷静瀑如雷。", 
            "浦州合为潼关守，犄角方成用险才。"
        ], 
        "title": "蒲州", 
        "type": "律诗", 
        "yun": "灰"
    }, 
    {
        "author": "钱载", 
        "era": "清", 
        "subtype": "七言律诗", 
        "text": [
            "功业汾阳只等闲，嗟公忧国鬓双斑。", 
            "君恩郁郁通天带，里社青青少华山。", 
            "魏野有诗传北使，竹林遗庙向人间。", 
            "靖康若主澶渊策，何至蒙尘遂不还。"
        ], 
        "title": "寇忠悯公祠", 
        "type": "律诗", 
        "yun": "删"
    }, 
    {
        "author": "钱载", 
        "era": "清", 
        "subtype": "七言律诗", 
        "text": [
            "祋祤城西日下舂，范公书院客相从。", 
            "曲池短彴萍初合，新笋空阶藓半封。", 
            "檐扫蜘蛛怜独结，栏扶芍药咒迟秾。", 
            "待人翟道迥鞭近，破戒何妨劝玉钟。"
        ], 
        "title": "晚次耀州", 
        "type": "律诗", 
        "yun": "冬"
    }, 
    {
        "author": "钱梓林", 
        "era": "清", 
        "subtype": "五言律诗", 
        "text": [
            "此地称繁剧，从来报最难。", 
            "冲途兼水陆，终日费眠餐。", 
            "但恐惭名宦，何心博美官。", 
            "嘉言殊可绎，民活一分宽。"
        ], 
        "title": "家君（即乾隆五十六年青县知县钱兆鹏）调任青县", 
        "type": "律诗", 
        "yun": "寒"
    }, 
    {
        "author": "钱梓林", 
        "era": "清", 
        "subtype": "五言律诗", 
        "text": [
            "首出开元会，园陵独在兹。", 
            "仙馆馀碧石，溪水绕丛祠。", 
            "木叶衣冠古，金身面目奇。", 
            "洪荒无记载，旧志亦传疑。"
        ], 
        "title": "青县谒盘古庙", 
        "type": "律诗", 
        "yun": "支"
    }, 
    {
        "author": "钱梓林", 
        "era": "清", 
        "subtype": "五言律诗", 
        "text": [
            "旅馆无情绪，旗亭忆旧游。", 
            "山河犹似昔，风景已成秋。", 
            "稚燕随群戏，残蝉曳响流。", 
            "莼鲈归兴动，倍觉起离忧。"
        ], 
        "title": "重登峭帆亭", 
        "type": "律诗", 
        "yun": "尤"
    }, 
    {
        "author": "钱梓林", 
        "era": "清", 
        "subtype": "七言律诗", 
        "text": [
            "都亭矗立画桥东，夹岸桃花曲径通。", 
            "古木稳栖千岁鹤，轻舟斜趁一帆风。", 
            "峰峦隐现寒烟外，楼阁参差落照中。", 
            "欸乃歌声乡国似，山光水影拾诗筒。"
        ], 
        "title": "春日登峭帆亭", 
        "type": "律诗", 
        "yun": "东"
    }, 
    {
        "author": "钱梦铃", 
        "era": "清", 
        "subtype": "七言绝句", 
        "text": [
            "一带西南巷陌喧，城隅东北最萧寒。", 
            "只饶雪意存公道，白屋朱楼一例看。"
        ], 
        "title": "抵金陵连日大雪奇寒", 
        "type": "绝句", 
        "yun": "寒"
    }, 
    {
        "author": "钱梦铃", 
        "era": "清", 
        "subtype": "七言律诗", 
        "text": [
            "一片空濛著物轻，探寻无迹听无声。", 
            "从教麈尾挥难尽，聚向轮啼看不明。", 
            "总为多情生步袜，未能免俗惹冠缨。", 
            "劫灰与尔长终古，东海沧桑问几更。"
        ], 
        "title": "咏尘咏影和敬业堂集中韵 其一", 
        "type": "律诗", 
        "yun": "庚"
    }, 
    {
        "author": "钱梦铃", 
        "era": "清", 
        "subtype": "七言律诗", 
        "text": [
            "起灭何从证宿因，镫前月底动相亲。", 
            "悟禅尚著空中色，妙笔难摹画里神。", 
            "万物有形皆泡幻，一腔无我是天真。", 
            "未须拂拭菩提树，苦向身心索解人。"
        ], 
        "title": "咏尘咏影和敬业堂集中韵 其二", 
        "type": "律诗", 
        "yun": "真"
    }, 
    {
        "author": "钱梦铃", 
        "era": "清", 
        "subtype": "七言律诗", 
        "text": [
            "身世翩然蝶翅轻，坦怀直令险途平。", 
            "划沙不碍花联脉，编竹仍邀月漏明。", 
            "药圃朝晴铺席晒，秫畦秋雨带经耕。", 
            "柴桑风味君能续，要与东篱一样清。"
        ], 
        "title": "补和曹六圃永宇溪庄编篱诗", 
        "type": "律诗", 
        "yun": "庚"
    }, 
    {
        "author": "钱淑生", 
        "era": "清", 
        "subtype": "五言绝句", 
        "text": [
            "雨细愁难洗，风寒夜未眠。", 
            "坐听更数转，烧烬博山烟。"
        ], 
        "title": "夜坐", 
        "type": "绝句", 
        "yun": "先"
    }, 
    {
        "author": "钱淑生", 
        "era": "清", 
        "subtype": "五言绝句", 
        "text": [
            "频将思母泪，早暮洒湘阴。", 
            "极目江天远，白云何处深。"
        ], 
        "title": "忆母", 
        "type": "绝句", 
        "yun": "侵"
    }, 
    {
        "author": "钱淑生", 
        "era": "清", 
        "subtype": "七言绝句", 
        "text": [
            "东风犹自作春寒，日暮何人翠袖单。", 
            "一树梅花数行行，清吟能得几凭栏。"
        ], 
        "title": "即景", 
        "type": "绝句", 
        "yun": "寒"
    }, 
    {
        "author": "钱淑生", 
        "era": "清", 
        "subtype": "七言绝句", 
        "text": [
            "一半山岚一半烟，晓星寥落破霜天。", 
            "忽闻古寺晨钟发，回首西山月尚圆。"
        ], 
        "title": "晓起", 
        "type": "绝句", 
        "yun": "先"
    }, 
    {
        "author": "钱淑生", 
        "era": "清", 
        "subtype": "五言律诗", 
        "text": [
            "百尺高何用，枯枝不识春。", 
            "汝为半死树，我亦未亡人。", 
            "无复阶前荫，惟堪爨下薪。", 
            "《南华》齐物我，相对独伤神。"
        ], 
        "title": "阶下梧桐忽然半枯感而有作", 
        "type": "律诗", 
        "yun": "真"
    }, 
    {
        "author": "钱淑生", 
        "era": "清", 
        "subtype": "五言律诗", 
        "text": [
            "泽国苍茫里，风平水不波。", 
            "江空来雁少，山远夕阳多。", 
            "渔艇数行集，征帆几阵过。", 
            "白云亲舍在，归信待如何。"
        ], 
        "title": "江天晚眺", 
        "type": "律诗", 
        "yun": "歌"
    }, 
    {
        "author": "钱淑生", 
        "era": "清", 
        "subtype": "七言律诗", 
        "text": [
            "数声钟动下遥岑，知是桃花古寺林。", 
            "溪水消馀半篙浅，春云浓起一峰深。", 
            "茶烹雀舌留新味，树拥龙鳞接晚阴。", 
            "为问游人诗思好，清吟可有出尘心。"
        ], 
        "title": "和三兄游桃花灵云寺元韵", 
        "type": "律诗", 
        "yun": "侵"
    }, 
    {
        "author": "钱清履", 
        "era": "清", 
        "subtype": "五言排律", 
        "text": [
            "彻耳淋浪雨，黄昏不住声。", 
            "银镫微焰淡，布被嫩寒生。", 
            "𣽅𣽅檐承溜，沈沈柝转更。", 
            "去霉熏艾蒳，煨药响炉铛。", 
            "梅豆将黄熟，苔斑已碧盈。", 
            "瓦跳珠错落，阶触玉瑽琤。", 
            "遥想田渠满，还知港涨平。", 
            "溪边闲立钓，陇上苦锄耕。", 
            "石燕衡云拂，林鸠绕屋鸣。", 
            "麦畦藏雊雉，柳岸歇啼莺。", 
            "似此连朝霔，难教十日晴。", 
            "我愁如草长，点滴梦频惊。"
        ], 
        "title": "夜雨十二韵", 
        "type": "排律", 
        "yun": "庚"
    }, 
    {
        "author": "钱清履", 
        "era": "清", 
        "subtype": "七言律诗", 
        "text": [
            "闻道吴阊二月天，清明时节起新烟。", 
            "塘桥绿水寻花柳，湖舫红镫醉管弦。", 
            "忆昨闲情曾玩赏，知君胜地更留连。", 
            "自怜跂脚南窗下，空梦珠楼绮阁边。"
        ], 
        "title": "病不出门诗柬孙白轩毛芳谷范听庵三君", 
        "type": "律诗", 
        "yun": "先"
    }, 
    {
        "author": "钱维乔", 
        "era": "清", 
        "subtype": "五言律诗", 
        "text": [
            "几日西窗雨，天涯尚许同。", 
            "关河双泪外，骨肉一镫中。", 
            "短发难消酒，哀音易坠鸿。", 
            "明年见春草，好与数飘蓬。"
        ], 
        "title": "雨夜与梦钿坐话", 
        "type": "律诗", 
        "yun": "东"
    }, 
    {
        "author": "钱荣光", 
        "era": "清", 
        "subtype": "七言绝句", 
        "text": [
            "夜阑灯灺近三更，枕上微闻滴溜声。", 
            "多少缠绵繫丝雨，今宵无梦返江城。"
        ], 
        "title": "苏台雨夜", 
        "type": "绝句", 
        "yun": "庚"
    }, 
    {
        "author": "钱荣光", 
        "era": "清", 
        "subtype": "七言绝句", 
        "text": [
            "入秋更漏正迢迢，阶下寒蛩转寂寥。", 
            "妾怨宵来风雨恶，隔窗自悔种芭蕉。"
        ], 
        "title": "闺情二首 其一", 
        "type": "绝句", 
        "yun": "萧"
    }, 
    {
        "author": "钱荣光", 
        "era": "清", 
        "subtype": "七言绝句", 
        "text": [
            "对面相逢强自持，盈盈脉脉两心知。", 
            "閒情正在停针处，略转秋波不语时。"
        ], 
        "title": "闺情二首 其二", 
        "type": "绝句", 
        "yun": "支"
    }, 
    {
        "author": "钱美", 
        "era": "清", 
        "subtype": "七言绝句", 
        "text": [
            "说是潭塘金爪蟹，邻翁分送到吾家。", 
            "今朝好过黄花节，只少一壶酒未赊。"
        ], 
        "title": "题画蟹", 
        "type": "绝句", 
        "yun": "麻"
    }, 
    {
        "author": "钱界", 
        "era": "清", 
        "subtype": "七言律诗", 
        "text": [
            "一粟堪将世界藏，忽从飞锡恣徜徉。", 
            "寒鸦向晚黏天黑，破叶随风糁地黄。", 
            "来日何人同此会，去年过我是重阳。", 
            "亦知泛泛鸥无迹，且喜相逢到上方。"
        ], 
        "title": "宿此庵闻愚上人归自庐山次日访之遇于龙须山中次壁间诗韵", 
        "type": "律诗", 
        "yun": "阳"
    }, 
    {
        "author": "钱界", 
        "era": "清", 
        "subtype": "七言律诗", 
        "text": [
            "灵均久逐江波逝，此地犹传古渡名。", 
            "众壑分流归一水，悲笳无次逼三更。", 
            "半生劳役老将至，千载怀人心未平。", 
            "莫问高阳旧行迹，梦中风露采芳蘅。"
        ], 
        "title": "宿屈家渡", 
        "type": "律诗", 
        "yun": "庚"
    }, 
    {
        "author": "钱炳森", 
        "era": "清", 
        "subtype": "五言律诗", 
        "text": [
            "斗室一镫明，悠然万虑清。", 
            "疏钟鸣古寺，宵柝警寒城。", 
            "月冻黯无色，星移铿有声。", 
            "铁衣征戍苦，安坐愧儒生。"
        ], 
        "title": "夜", 
        "type": "律诗", 
        "yun": "庚"
    }, 
    {
        "author": "钱炳森", 
        "era": "清", 
        "subtype": "七言律诗", 
        "text": [
            "坂经九折敢驰驱，险阻亲尝我马瘏。", 
            "未靖烽烟多战垒，谁谙韬略论阴符。", 
            "驭夫诡谲刀藏腹，石径嵚崎剑割途。", 
            "欲遣间愁沽浊酒，三蕉小饮学髯苏。"
        ], 
        "title": "甲寅四月出都途中述怀次许星叔韵 其一", 
        "type": "律诗", 
        "yun": "虞"
    }, 
    {
        "author": "钱炳森", 
        "era": "清", 
        "subtype": "七言律诗", 
        "text": [
            "喔喔鸡声旅梦残，平心自觉世途宽。", 
            "万重山向云中立，半夜潮曾海上看。", 
            "还读从教商旧学，娱亲端不羡高官。", 
            "同行幸有诗人在，牛耳先盟帜树坛。"
        ], 
        "title": "甲寅四月出都途中述怀次许星叔韵 其二", 
        "type": "律诗", 
        "yun": "寒"
    }, 
    {
        "author": "钱洁", 
        "era": "清", 
        "subtype": null, 
        "text": [
            "凉风急。", 
            "芭蕉细雨声声滴。", 
            "声声滴。", 
            "半床针绣，一灯明灭。", 
            "良人远在黔天隔。", 
            "溪山叠叠愁云湿。", 
            "愁云湿。", 
            "鱼书沉杳，雁鸿遥绝。"
        ], 
        "title": "忆秦娥  见《众香词》", 
        "type": "词", 
        "yun": null
    }, 
    {
        "author": "钱洁", 
        "era": "清", 
        "subtype": null, 
        "text": [
            "绿杨枝畔莺声细。", 
            "强临妆、珠帘半启。", 
            "燕子团风，梨花舞雪，映香侵袂。", 
            "园林一带韶华媚。", 
            "最难堪、病馀憔悴。", 
            "青鬓慵梳，黛眉著画，和衣重睡。"
        ], 
        "title": "玉团儿（春晓病起）", 
        "type": "词", 
        "yun": null
    }, 
    {
        "author": "钱洁", 
        "era": "清", 
        "subtype": null, 
        "text": [
            "满砌湿红娇欲滴。", 
            "似睡起、浑无气力。", 
            "看苔藓笼香，薜萝拥翠，相映幽姿别。", 
            "妒煞晓霞争艳色。", 
            "奈暮雨、丝丝如织。", 
            "想肠断西风，自怜冷落，未与春相识。"
        ], 
        "title": "雨中花（秋海棠）", 
        "type": "词", 
        "yun": null
    }, 
    {
        "author": "钱柏龄", 
        "era": "清", 
        "subtype": null, 
        "text": [
            "兰楫乱奔流，笋舆出幽徼。", 
            "涧路凌高寒，晴空恣雄眺。", 
            "越彼停云冈，石势愈巉峭。", 
            "仙源湛水木，万古藏僻奥。", 
            "鬼斧亦何工，玲珑凿一窍。", 
            "硕人此盘礴，千秋俨遗庙。", 
            "仰瞻愧后尘，冥搜托前导。", 
            "更穷邃洞纡，忽讶悬崖倒。", 
            "群山青蒙蒙，惟闻猿狖叫。", 
            "既异少文游，良慰康乐好。", 
            "缅想开辟初，矫首发长啸。", 
            "待缉薜荔裳，来卧芙蓉峤。", 
            "为问岩栖僧，荒萝几人扫？"
        ], 
        "title": "游通天岩阳行先隐处", 
        "type": "古风", 
        "yun": null
    }, 
    {
        "author": "钱奕", 
        "era": "清", 
        "subtype": null, 
        "text": [
            "银湾迢递明星烂，寒夜鸡鸣夜方半。", 
            "闺人宵起发哀叹，辗转虚楹旦复旦。", 
            "玉漏声寒闻捣衣，霜清露白孤鸿飞。"
        ], 
        "title": "鸡鸣曲", 
        "type": "古风", 
        "yun": null
    }, 
    {
        "author": "钱奕", 
        "era": "清", 
        "subtype": null, 
        "text": [
            "区罗春酒琥珀光，腰横宝锷驰新装。", 
            "尊前唤舞出翠蛾，长啸为歌君马黄。", 
            "遍历间关学走马，春风拂面颜如赭。", 
            "雄名落落不轻许，相逢剧孟论心寡。", 
            "借交报怨来长林，摴蒱一掷千黄金。", 
            "高谭四座皆辟易，押衙专诸有同音。", 
            "君不见易水汤汤吹变徵，又不见渐离击筑咸阳市。", 
            "士怜知己不顾身，古来节侠多如此。", 
            "仆本壮夫为尔歌，阳乌欲坠暮山紫。"
        ], 
        "title": "游侠篇", 
        "type": "古风", 
        "yun": null
    }, 
    {
        "author": "钱金甫", 
        "era": "清", 
        "subtype": "七言律诗", 
        "text": [
            "梦断春明号隐沦，闽江清浅好垂纶。", 
            "偶停司马游梁骑，暂作嵩山采药人。", 
            "种树书成闲课仆，卖文钱到便留宾。", 
            "侧身天地蘧庐似，卜筑何须问四邻。"
        ], 
        "title": "赠魏惟度", 
        "type": "律诗", 
        "yun": "真"
    }, 
    {
        "author": "钱泳", 
        "era": "清", 
        "subtype": "五言律诗", 
        "text": [
            "步屧青山郭，寻幽秪树林。", 
            "云封樵径滑，花雨石幢深。", 
            "觅句通禅悦，焚香证道心。", 
            "使君同少府，千载有知音。"
        ], 
        "title": "陪斌笠耕观察破山寺用常少府韵", 
        "type": "律诗", 
        "yun": "侵"
    }, 
    {
        "author": "钱枚", 
        "era": "清", 
        "subtype": "七言绝句", 
        "text": [
            "璧月依然寂寞圆，飘零燕子小红笺。", 
            "君王一唱无愁曲，赵鬼梅虫尽可怜。"
        ], 
        "title": "咏怀堂故址", 
        "type": "绝句", 
        "yun": "先"
    }, 
    {
        "author": "钱林", 
        "era": "清", 
        "subtype": null, 
        "text": [
            "乍迷酤酒径，二泉手泽龙山坡。", 
            "一炉制就用温砚，胸中别具炉锤多。", 
            "汝从汝革变则化，我行我法平无颇。", 
            "氤氲祇许捧太乙，清净未肯皈维摩。", 
            "先生点易山之阿，研朱滴露供吟哦。", 
            "炉中水火亦既济，坎离消息当如何。", 
            "岁寒周旋到冰雪，造化回斡期阳和。", 
            "昆昆灰起活火死，欲息不息生风波。", 
            "烟云过眼泣鸲鹆，雷雨脱手惊蛟鼍。", 
            "土花蚀紫铜晕碧，谁与一日三摩挲。", 
            "故山回首增滂沱。", 
            "风台石磴空藤萝。", 
            "祇今净室作清供，光气夜烛恒沙河。", 
            "竹炉相映有图卷，石鼎突出无诗歌。", 
            "他时遗砚傥归里，墨池飞出山阴鹅。"
        ], 
        "title": "龙津镇岸边有竹树村落因以为咏", 
        "type": "古风", 
        "yun": "歌"
    }, 
    {
        "author": "钱林", 
        "era": "清", 
        "subtype": null, 
        "text": [
            "火云烧山山欲焦，船头湿翠风萧萧。", 
            "孝然高卧唤不起，洞口瞥有仙人招。", 
            "孤筇入手凌山椒，轩然杰阁开松寥。", 
            "天光徘徊鹳雀喜，水气合沓鱼龙骄。", 
            "是时江空初上潮，淡白尽处青为缭。", 
            "鲛宫倒影晃金碧，海上复见秦时桥。", 
            "碧城凉梦来迢迢，屏间枯坐茶烟消。", 
            "老僧欲定定不得，波心一月如珠跳。", 
            "倚阑何人横玉箫，金支翠旗纷荡摇。", 
            "我疑混沌死千载，浮出郭墓青峣峣。", 
            "南宫之石不可标，东坡之带安可要。", 
            "风流一替水天冷，岂惜为尔飞三蕉。", 
            "酒酣我亦回兰桡，中流恰遇相妃朝。", 
            "一声柔橹过江去，鸥花鹭叶秋魂飘。"
        ], 
        "title": "醉后放舟焦山乘月而归因赋长史", 
        "type": "古风", 
        "yun": "萧"
    }, 
    {
        "author": "钱林", 
        "era": "清", 
        "subtype": null, 
        "text": [
            "秋江鲤鱼吹浪花，秋江暮寒生绿沙。", 
            "阑干女儿小垂手，挽起玄云堆鬓鸦。", 
            "明妆宝幄开筵促，估客缠头锦千轴。", 
            "白项老乌啼向人，恰似当年耳边曲。", 
            "当年醉宿倡家楼，就中尤数清溪游。", 
            "溪流九曲一明镜，水晶帘额珊瑚钩。", 
            "乌衣诸郎白翎雀，梨园子弟黄幡绰。", 
            "过江人物最风流，纵饮高歌杂谈噱。", 
            "入门下马气吐虹，座客谓我周盘龙。", 
            "我时坐上语不发，一饮欲尽三千钟。", 
            "银河翻空向身倒，映我玉缸颜色好。", 
            "酒星摇摇如劝人，直唤麻姑下蓬岛。", 
            "烛奴浓笑擎荷盘，二十四枝吹欲乾。", 
            "红镫须臾滚檐角，恰照高楼上丝竹。", 
            "秋空四起响蜀弦，玄猿绿罴飞满前。", 
            "此时素娥正悄悄，欲落不落西山巅。", 
            "当头明月不可掇，过眼悲风那堪摘。", 
            "美人可惜尽如花，一别云端两超忽。", 
            "扁舟飘泊横江渚，风月年年浩无主。", 
            "夜来愁思落谁家，自抱琵琶不知处。", 
            "吴弦续续弹楚歌，楼头夜宴秋江多。", 
            "秋江呜咽秋风波。", 
            "芙蓉醉倒颜微酡，少年不饮奈老何。"
        ], 
        "title": "秋江篇寄吴中诸故人", 
        "type": "古风", 
        "yun": null
    }, 
    {
        "author": "钱林", 
        "era": "清", 
        "subtype": null, 
        "text": [
            "雪尽江更空，落帆横浦侧。", 
            "孤亭夕照里，一雁见风色。", 
            "买酒归路遥，寒云敛成夕。", 
            "渺渺野水横，荒荒岸烟直。", 
            "沙禽背船飞，见面不相识。", 
            "明月来未来，前山岂能隔。"
        ], 
        "title": "积雪初尽晚晴忽开怅然成咏", 
        "type": "古风", 
        "yun": null
    }, 
    {
        "author": "钱林", 
        "era": "清", 
        "subtype": null, 
        "text": [
            "离筵无欢容，银烛光不辉。", 
            "清歌既宛转，妙舞亦葳蕤。", 
            "竹声一以破，琴瑟满堂悲。", 
            "主人送我出，门外霜风吹。", 
            "倦马足易疲，倦客身易衰。", 
            "风尘令人老，仆仆将何为。"
        ], 
        "title": "留别归云草堂", 
        "type": "古风", 
        "yun": null
    }, 
    {
        "author": "钱林", 
        "era": "清", 
        "subtype": null, 
        "text": [
            "湖气酿春春不流，柳丝摇梦低汀洲。", 
            "东风衣袖卷烟雾，十里画船如画楼。", 
            "酒旗濛濛湿轻暝，屋角梨云白成影。", 
            "入间还是养花天，满地花魂招不醒。", 
            "谁家帘阁春寒隔，阑干吹上相思色。", 
            "镜里分明堕晚愁，盘鸦入手昏于墨。"
        ], 
        "title": "春阴词", 
        "type": "古风", 
        "yun": null
    }, 
    {
        "author": "钱林", 
        "era": "清", 
        "subtype": null, 
        "text": [
            "傍花村上秋光妍，离披晚菊摇霜天。", 
            "柴门水色绕篱落，翠竹萧萧相对仙。", 
            "飘然出城巾带便，先生杖头无一钱。", 
            "青衫如叶道旁顾，瑟缩男儿虫可怜。", 
            "哀螀瘦蝶逢岸边，纵无落英草亦眠。", 
            "何人解荐此寒绿，一盏平山堂下泉。", 
            "画船适来闻扣舷，吴姬泠泠弹蜀弦。", 
            "花枝不分照长夜，安得东风重放颠。", 
            "楼台惘然落日前，金碧画图成古烟。", 
            "笑携村酒醉归去，红树与人谁少年。"
        ], 
        "title": "傍花村看菊作短歌", 
        "type": "古风", 
        "yun": "先"
    }, 
    {
        "author": "钱林", 
        "era": "清", 
        "subtype": null, 
        "text": [
            "颓云成乱峰，深黑攫月去。", 
            "林空四无影，鸟梦堕鬼趣。", 
            "此时风怒号，叶散不复聚。", 
            "搔首丛百忧，栖身接孤虑。", 
            "亦知于宇旷，但觉人生遽。", 
            "一杵城楼钟，荒荒破烟曙。"
        ], 
        "title": "夜题", 
        "type": "古风", 
        "yun": null
    }, 
    {
        "author": "钱林", 
        "era": "清", 
        "subtype": null, 
        "text": [
            "酒怀枯死渴不开，江口怒卷涛声来。", 
            "临东亭前日滟滟，将水添入黄金杯。", 
            "江亭主人旧张绪，岸柳留人不能去。", 
            "离情摇动十年前，寒绿须眉冷相聚。", 
            "飞云履舄我倦游，君尚逸兴凌沧洲。", 
            "楼图卷出武夷色，呼吸石髓穷冥搜。", 
            "君诗曲折写清快，纵笔还愁海门隘。", 
            "鹤声一一飞上天，无数江豚下风拜。", 
            "惊涛脚底鼋鼍奔，抛珠溅玉不敢吞。", 
            "狂飙吹落阑干唾，恐有当年旧酒痕。"
        ], 
        "title": "张舸斋邀饮江上之临东亭醉中赋赠", 
        "type": "古风", 
        "yun": null
    }, 
    {
        "author": "钱明训", 
        "era": "清", 
        "subtype": "七言律诗", 
        "text": [
            "清浅蓬莱见已三，摩天凝望隔层岚。", 
            "扶冯历历辰依北，鞮寄雍雍鼓奏南。", 
            "渤海关山原壮阔，芳林风月尚清酣。", 
            "留犁径路衣裳会，岂为听鹂载斗柑。"
        ], 
        "title": "上巳节府公宴和润沅学使韵呈贵阳尚书 其一", 
        "type": "律诗", 
        "yun": "覃"
    }, 
    {
        "author": "钱明训", 
        "era": "清", 
        "subtype": "七言律诗", 
        "text": [
            "公堂春酒共呼三，得岁声高乐意含。", 
            "长愿甘泉集神爵，早闻员峤献冰蚕。", 
            "寰瀛共仰交邻乐，曹掾同分说士甘。", 
            "况有上池功德水，尽跻民物进篯聃。"
        ], 
        "title": "上巳节府公宴和润沅学使韵呈贵阳尚书 其二", 
        "type": "律诗", 
        "yun": "覃"
    }, 
    {
        "author": "钱念生", 
        "era": "清", 
        "subtype": null, 
        "text": [
            "春一线。几点梅花新绽。", 
            "残雪初融莺未啭。青归杨柳眼。", 
            "几缕轻风剪剪。怕煞寒生庭院。", 
            "依旧小楼帘半捲。待他双燕转。"
        ], 
        "title": "谒金门 早春", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "风雨连绵不断。", 
            "残韵馀香零乱。", 
            "著意留春，难将春绾，转眼红妆换。", 
            "寂寂小庭飞片片。", 
            "花梦可怜谁管。", 
            "最算是多情，怜香蛱蝶，犹是寻花伴。"
        ], 
        "title": "雨中花 落花", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "风风雨雨。", 
            "暗地相催，春光到此将别。", 
            "欲待款留，无计反增凄切。", 
            "东君怎不体谅，促春回、把人抛撇。", 
            "更望里，尽销魂、只见落红堆积。", 
            "每到春归时候。", 
            "便引起、愁肠细丝如织。", 
            "杜宇声声，不管旧时相识。", 
            "枝头报春去也，恁忘情、了无怜惜。", 
            "怎似我，倦伤春、还恋此日。"
        ], 
        "title": "声声慢 送春", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "风急寒吹早，灯昏绣懒挑。", 
            "飕飕飒飒打芭蕉。", 
            "暗把梦魂惊散。", 
            "小窗寮。", 
            "气逼秋衾冷，声和落叶飘。", 
            "凄凉无限此清宵。", 
            "便没些儿离绪，也魂销。"
        ], 
        "title": "南歌子 秋雨", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "闲愁如许。", 
            "心小难藏贮。", 
            "幻出丝丝飞欲去。", 
            "又被眉峰锁住。", 
            "亭亭独立阶西。", 
            "此心试问谁知。", 
            "只有怀中明镜，照伊一点情痴。"
        ], 
        "title": "清平乐 题赵珊珊掩镜捧心小影", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "昨夜长空烟雾里。", 
            "凛冽西风，暗地生寒峭。", 
            "冒冷推窗才始晓。", 
            "千山一抹青春老。", 
            "日乍红时阴变了。", 
            "料也情多，怕损飞花貌。", 
            "便算侬家祥瑞早。", 
            "阶前玉树天然好。"
        ], 
        "title": "蝶恋花 咏雪和韵", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "一样清辉，许多寒气。", 
            "玻璃澄澈冰轮里。", 
            "近人流欲湿侬衣，万分爱惜眠还未。", 
            "光动帘珠，影横窗绮。", 
            "空阶泼冷浑如水。", 
            "果然暗地约姮娥，夜寒偏耐雕阑倚。"
        ], 
        "title": "踏莎行 冬月和韵", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "彻骨五更风。", 
            "吹聚霜浓。", 
            "寒帷更觉冷重重。", 
            "瘦竹声声敲不住，涛涌虬松。", 
            "淡日忽朦胧。", 
            "烟雾轻笼。", 
            "封姨暗暗弄神通。", 
            "想是欲传梅信息，特地寻侬。"
        ], 
        "title": "浪淘沙 冬风和韵", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "出手枝高，恁般细蕾寒成簇。", 
            "暗香生玉。", 
            "牢把葳蕤束。", 
            "最早春光，又恐春光促。", 
            "低低嘱。", 
            "慢些开足。", 
            "不许风丝触。"
        ], 
        "title": "点绛唇 盆梅将开，以纸帐护之", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "种出空山。", 
            "更铅华洗尽，别破花关。", 
            "灵根近移深院，称此悠闲。", 
            "况又芳馨竟体，供瓷斗、格外清妍。", 
            "孤高问谁似，野菊疏梅，伯仲之间。", 
            "护兰情脉脉，问灵韵去后，几度凄然。", 
            "从今得意，合教相对忘言。", 
            "未许蓬蒿甘老，伴佳人、暗与流连。", 
            "盈盈小窗畔，瘦影如侬，越地相怜。"
        ], 
        "title": "国香慢 本意和韵", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "剩三分清影，一缕寒光，还又淡河汉。", 
            "不改如钩样，低低挂，更阑人静深院。", 
            "为谁意懒。", 
            "叹素娥、消减无限。", 
            "也应恋、三五团圆好，奈容易更换。", 
            "闲算。", 
            "重重离怨。", 
            "想柳郎当日，曾妙词翰。", 
            "料得冰魂去，垂杨外，晓风一样吹远。", 
            "旧情未断。", 
            "待再圆、休更剖散。", 
            "便莫问盈亏，同一拜、了心愿。"
        ], 
        "title": "眉妩 残月和韵", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "约略前身，君与阿侬，有未了因。", 
            "但自惭蒲柳，敢言伉俪，替司巾栉，怎许娉婷。", 
            "刺绣闲时，吟笺寄与，月底花前聊遣情。", 
            "君休笑，是班门弄斧，愧不如卿。", 
            "珠倾露洗秋汀。", 
            "道秋水、侬神一样清。", 
            "本桃红杏艳，重来羞比，莺娇燕婉，只是慵听。", 
            "君守清贫，妾甘淡薄，举案光鸿记也曾。", 
            "低声嘱、愿百年偕老，莫负钗荆。"
        ], 
        "title": "沁园春 赠外", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "山迢迢。水迢迢。", 
            "梦过江南第几桥。寻君路更遥。", 
            "醒无聊。睡无聊。", 
            "一点愁心无计消。哪堪雨滴蕉。"
        ], 
        "title": "长相思 雨夜寄怀", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "同心偶。", 
            "分离久。", 
            "自怜无日舒眉柳。", 
            "妆台角。", 
            "灯花落。", 
            "听残宵漏，又闻街柝。", 
            "阁。", 
            "阁。", 
            "阁。", 
            "秋凉后。", 
            "西风透。", 
            "暗愁生逼腰肢瘦。", 
            "衣单薄。", 
            "人萧索。", 
            "此情谁寄，倩他灵鹤。", 
            "托。", 
            "托。", 
            "托。"
        ], 
        "title": "钗头凤 灯下写家书寄外", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "卐字小阑环曲折。", 
            "恰似我、寸肠千结。", 
            "乱愁丝和雨丝丝，尽付与、莺梭织。", 
            "绿杨风里伤离别。", 
            "憔悴也、问谁怜惜。", 
            "此情只有彩毫知，细画出、相思切。"
        ], 
        "title": "阑干万里心 春雨忆别", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "听声声。", 
            "城头画角哀鸣。", 
            "怪无端、频来枕上，梦魂欲定还惊。", 
            "意悬悬、凄凄切切，人寂寂、冷冷清清。", 
            "寒逼罗纬，风欺灯影，此时此际暗愁生。", 
            "更窗外、萧萧落叶，和雨洒幽庭。", 
            "那堪又，孤鸿嘹唳，似诉离情。", 
            "忆别离、千里万里，叹几度误归程。", 
            "病和贫、一身独倚，愁与恨、两地难并。", 
            "如此残年，者般凄况，彻宵挨遍短长更。", 
            "只赢得、双眸长醒，弱骨瘦伶俜。", 
            "悲吟罢，问天何意，付我心灵。"
        ], 
        "title": "多丽 冬夜病卧不寐，倚枕赋此", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "腰如搦。", 
            "人如削。", 
            "无端臂褪黄金约。", 
            "灯销晕。", 
            "香销尽。", 
            "衾儿无梦，雁儿无信。", 
            "闷。", 
            "闷。", 
            "闷。", 
            "秋衫薄。", 
            "秋风恶。", 
            "感秋人被秋缠缚。", 
            "归期问。", 
            "何时稳。", 
            "签儿无据，卦儿无准。", 
            "恨。", 
            "恨。", 
            "恨。"
        ], 
        "title": "钗头凤 寄怀", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "别梦初圆风击碎。", 
            "梦醒添憔悴。", 
            "一片落花飞。", 
            "知道春归，知道人归未。", 
            "东风去后重门闭。", 
            "谙尽愁滋味。", 
            "差胜絮飘零，江北江南，流遍离人泪。"
        ], 
        "title": "醉花阴 寄外", 
        "type": "词", 
        "yun": null
    }, 
    {
        "author": "钱念生", 
        "era": "清", 
        "subtype": null, 
        "text": [
            "岭南云高，梦儿欲把羊城绕。", 
            "怪它双棹。", 
            "不送魂飞到。", 
            "多病多愁，多恨多烦恼。", 
            "谁知道。", 
            "情田虽小，长遍相思草。"
        ], 
        "title": "点绛唇 寄外", 
        "type": "词", 
        "yun": null
    }, 
    {
        "author": "钱宝廉", 
        "era": "清", 
        "subtype": null, 
        "text": [
            "人生百寒暑，能经几离别。", 
            "一别动十年，四十去如瞥。", 
            "甥舅若昆季，稚齿相蛩蟨。", 
            "镫唇复砚尾，情境入梦咽。", 
            "去年京洛来，素衣泪痕湿。", 
            "今年向苕霅，荆树骇摧折。", 
            "母氏鲜兄弟，门祚惧衰苶。", 
            "努力加餐饭，无为百忧结。"
        ], 
        "title": "送徐咏亭舅氏之官吴中 其一", 
        "type": "古风", 
        "yun": null
    }, 
    {
        "author": "钱宝廉", 
        "era": "清", 
        "subtype": null, 
        "text": [
            "平生壮怀抱，少小黔南游。", 
            "三年滞章门，两载依并州。", 
            "饥来强驱人，欲见嗟无由。", 
            "挥手一何暂，去去燕山秋。", 
            "挟瑟歌吴趋，仰视南云浮。", 
            "江湖盛兵革，枳棘愁锄耰。", 
            "浮名苦相绊，蹙若驹负鞧。", 
            "安得买青山，归卧沧江舟。", 
            "紫荆共环堵，相与俱白头。"
        ], 
        "title": "送徐咏亭舅氏之官吴中 其二", 
        "type": "古风", 
        "yun": "尤"
    }, 
    {
        "author": "钱宝琛", 
        "era": "清", 
        "subtype": null, 
        "text": [
            "道旁僵卧马，撩乱飘风鬃。", 
            "足下双烙字，官印依稀红。", 
            "借问来何所，乌戈及湟中。", 
            "曾从征南军，百战立边功。", 
            "老病不见收，流落荒烟丛。", 
            "当时列天厩，食料何繁丰。", 
            "朝辞长安陌，暮刷幽燕踪。", 
            "至今一仰秣，犹能生长风。"
        ], 
        "title": "道旁", 
        "type": "古风", 
        "yun": null
    }, 
    {
        "author": "钱宝琛", 
        "era": "清", 
        "subtype": null, 
        "text": [
            "富家广田宅，僮仆指盈千。", 
            "门户付重寄，管钥任亦专。", 
            "妻孥厌粱肉，服御争华鲜。", 
            "一朝盗入室，分散如秋烟。", 
            "帷盖不足惜，囊橐亦可怜。", 
            "古来弓刀士，谁肯轻死边。", 
            "卫霍大将才，煌煌照史编。", 
            "驺御立功名，我思赵卒贤。"
        ], 
        "title": "富家", 
        "type": "古风", 
        "yun": "先"
    }, 
    {
        "author": "钱宝琛", 
        "era": "清", 
        "subtype": null, 
        "text": [
            "治病如治国，药石匪妄投。", 
            "君臣佐使间，大小理亦侔。", 
            "人生精气神，浩荡天机流。", 
            "阴阳既适职，体质分刚柔。", 
            "肤革一以实，肓膏百无忧。", 
            "菖蒲亦引年，丹砂亦可求。", 
            "树本苟不固，病𤺄谁能瘳。", 
            "勿用扁鹊言，终从贾生谋。"
        ], 
        "title": "治病", 
        "type": "古风", 
        "yun": "尤"
    }, 
    {
        "author": "钱宝青", 
        "era": "清", 
        "subtype": null, 
        "text": [
            "生计问垂帘，遗蜕托梵塔。", 
            "高人不可寻，冻云自匼币。", 
            "佛香和寒梅，春草满尘榻。", 
            "庵门昼不开，招隐尚留额。", 
            "我怀先人型，毡墨存响拓。", 
            "手拂梁间尘，兴废问寒衲。", 
            "万个青琅玕，风来剧萧飒。"
        ], 
        "title": "梅花庵", 
        "type": "古风", 
        "yun": null
    }, 
    {
        "author": "钱宝甫", 
        "era": "清", 
        "subtype": "七言律诗", 
        "text": [
            "昭代诗人盛梅里，清门文采百年来。", 
            "六峰楼阁旧相望，三李祠堂今又开。", 
            "老树屈蟠忘岁月，新枝低亚插莓苔。", 
            "何时画里寻幽胜，挹得寒泉荐一杯。"
        ], 
        "title": "题寒香小筑图", 
        "type": "律诗", 
        "yun": "灰"
    }, 
    {
        "author": "钱宝琛", 
        "era": "清", 
        "subtype": "七言律诗", 
        "text": [
            "汉家机智驭英才，国士遭逢绝可哀。", 
            "一剑孤依真主去，双符虚拥假王来。", 
            "庭中握手诬谁辨，卧内牧兵气早灰。", 
            "他日歌风空太息，清淮古沛两荒台。"
        ], 
        "title": "淮阴钓台", 
        "type": "律诗", 
        "yun": "灰"
    }, 
    {
        "author": "钱宝琛", 
        "era": "清", 
        "subtype": "七言律诗", 
        "text": [
            "关山渺渺两霏霏，倦翮横拖雪氅衣。", 
            "芦荻风高孤影淡，稻粱岁晚素心违。", 
            "平沙空阔飘清散，远渚依微下夕晖。", 
            "不见红襟双燕子，年年争傍画梁飞。"
        ], 
        "title": "白雁 其一", 
        "type": "律诗", 
        "yun": "微"
    }, 
    {
        "author": "钱宝琛", 
        "era": "清", 
        "subtype": "七言律诗", 
        "text": [
            "江湖何处定风波，万里冲寒练影过。", 
            "夜色低迷青海月，晓霜暗度玉津河。", 
            "羽毛高洁边尘远，心迹分明别绪多。", 
            "寄语天涯羁旅客，鸥盟鹤梦未蹉跎。"
        ], 
        "title": "白雁 其二", 
        "type": "律诗", 
        "yun": "歌"
    }, 
    {
        "author": "钱宝廉", 
        "era": "清", 
        "subtype": "七言律诗", 
        "text": [
            "邕管烽烟近若何，江乡咫尺亦干戈。", 
            "欲归我竟无山买，此去诗应似水多。", 
            "闺思定难抛锦字，官声何必在金坡。", 
            "相思历历犹相见，遥指丰城识太阿。"
        ], 
        "title": "送邓双坡作郡江西", 
        "type": "律诗", 
        "yun": "歌"
    }, 
    {
        "author": "钱宝廉", 
        "era": "清", 
        "subtype": "七言律诗", 
        "text": [
            "海棠如锦照深杯，十笏招提策马来。", 
            "与子缠绵成强别，为时珍重要清才。", 
            "宏农野水春无渡，芒砀愁云远未开。", 
            "抔土寸金嗟往事，大堤杨柳待重栽。"
        ], 
        "title": "沈君笠湖以农曹观政东河同人集极乐寺为饯即题其城南送别图", 
        "type": "律诗", 
        "yun": "灰"
    }, 
    {
        "author": "钱林", 
        "era": "清", 
        "subtype": "七言绝句", 
        "text": [
            "斜日西楼笛思凉，无端洗马恨茫茫。", 
            "天涯即在阑干外，岭色江声未是长。"
        ], 
        "title": "笛思", 
        "type": "绝句", 
        "yun": "阳"
    }, 
    {
        "author": "钱林", 
        "era": "清", 
        "subtype": "五言律诗", 
        "text": [
            "雁橹一声响，落帆城影圆。", 
            "花光横水槛，酒气压山船。", 
            "吴市几家鹤，齐亭千树蝉。", 
            "晚来纤月上，留梦照婵娟。"
        ], 
        "title": "舟泊盘门", 
        "type": "律诗", 
        "yun": "先"
    }, 
    {
        "author": "钱林", 
        "era": "清", 
        "subtype": "七言律诗", 
        "text": [
            "春影如云不入城，平田一绿少人行。", 
            "野花都已得禅意，山鸟半能呼佛名。", 
            "间拓断碑分藓色，爱凭虚阁借松声。", 
            "等闲小李开图画，金碧遥天上晚晴。"
        ], 
        "title": "佛音阁", 
        "type": "律诗", 
        "yun": "庚"
    }, 
    {
        "author": "钱林", 
        "era": "清", 
        "subtype": "七言律诗", 
        "text": [
            "石湖浑似镜中过，湖上风光渐绿波。", 
            "村鼓不圆烟月冷，寺镫先落水风多。", 
            "原知胜地宜耕读，且放新年入啸歌。", 
            "净业合从居士证，楞伽清梵夜如何。"
        ], 
        "title": "上元夕偕宾谷丈泛舟石湖登天镜阁", 
        "type": "律诗", 
        "yun": "歌"
    }, 
    {
        "author": "钱枚", 
        "era": "清", 
        "subtype": "七言律诗", 
        "text": [
            "江神庙前江月寒，汉女红妃踏浪还。", 
            "永夜鱼龙朝绛节，四天笙鹤响秋山。", 
            "波声隐隐银河上，云气亭亭帐殿间。", 
            "知有闲僧识清净，未应乘月闭禅关。"
        ], 
        "title": "夜至江神庙看月怀焦山觉上人", 
        "type": "律诗", 
        "yun": "删"
    }, 
    {
        "author": "钱荣光", 
        "era": "清", 
        "subtype": "七言律诗", 
        "text": [
            "李杜齐名盖世豪，一千年后属吾曹。", 
            "词锋突出匣中剑，气势争如海上涛。", 
            "裴迪五言知和寡，陈王八斗仰才高。", 
            "是谁推倒蟾宫桂，不向瀛洲走一遭。"
        ], 
        "title": "题曹尹孚诗集", 
        "type": "律诗", 
        "yun": "豪"
    }, 
    {
        "author": "钱荣光", 
        "era": "清", 
        "subtype": "七言律诗", 
        "text": [
            "尘海茫茫寄次身，难将后果證前因。", 
            "行歌薇蕨悲遗老，荷锸云山剩酒人。", 
            "太古衣冠流俗骇，即今时世在官贫。", 
            "天涯石上难容足，愿向江头结钓纶。"
        ], 
        "title": "次韵答章君绂云", 
        "type": "律诗", 
        "yun": "真"
    }, 
    {
        "author": "钱荣光", 
        "era": "清", 
        "subtype": "七言律诗", 
        "text": [
            "行年六十始为诗，壮悔还凭老友知。", 
            "剩馥残膏沾已寡，夺胎换骨悟终迟。", 
            "宣尼尚有加年愿，师旷申言炳烛时。", 
            "天若假缘容我寿，可能留得几茎髭。"
        ], 
        "title": "张少泉谓予六十始为诗，然哉然哉。得一知己可以无撼矣，戏成一律", 
        "type": "律诗", 
        "yun": "支"
    }, 
    {
        "author": "钱宛鸾", 
        "era": "清", 
        "subtype": null, 
        "text": [
            "今宵微雨昨朝风。", 
            "落尽残红。", 
            "黄莺啼老绿阴中。", 
            "摇漾帘栊。", 
            "拾翠人遥，洛浦为云，梦散巫峰。", 
            "将开将谢怨春工。", 
            "未解芳容。"
        ], 
        "title": "画堂春 落花（见《众香词》）", 
        "type": "词", 
        "yun": null
    }, 
    {
        "author": "钱宛鸾", 
        "era": "清", 
        "subtype": null, 
        "text": [
            "好梦几番惊。", 
            "花又凋零。", 
            "东风难记许多情。", 
            "病雨伤春忙过了，一事无成。", 
            "空对晚山青。", 
            "眉影分明。", 
            "却教私语向银屏，燕子飞来人不见，徙倚空亭。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "钱宛鸾", 
        "era": "清", 
        "subtype": null, 
        "text": [
            "织云制粉，裁霞剪彩，倚醉嫁熏风。", 
            "池馆胭脂，芳堤景色，半入画图中。", 
            "丹青何处非烟雨，点缀忒精工。", 
            "傲杀杜鹃，不输芍药，蜀地笑芙蓉。"
        ], 
        "title": "少年游 题画蜀葵", 
        "type": "词", 
        "yun": null
    }, 
    {
        "author": "钱宛鸾", 
        "era": "清", 
        "subtype": null, 
        "text": [
            "宝镜凝霜，玉蓖斗月，见时曾未梳头。", 
            "画帘垂地，风自荡银钩。", 
            "壁影暗描妩媚，开心处，不肯回眸。", 
            "真无奈，生疏特甚，偏为落花愁。", 
            "红楼。", 
            "终日倚，嗔他燕子，细语绸缪。", 
            "想情如中酒，那付东流。", 
            "看把绣床整顿，才一会、又拨箜篌。", 
            "谁知道，等闲春老，误了少年游。"
        ], 
        "title": "满庭芳", 
        "type": "词", 
        "yun": "尤"
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "渭城风物又经春，嫩绿初齐客思新。", 
            "记向大堤和雨折，泥他青眼盼行人。", 
            "花未飞绵叶剪蓝，风吹无力起眠三。", 
            "旧游最有难忘处，一路依依近汉南。", 
            "折赠谁家怅别难，藏鸦时节絮初残。", 
            "何当系艇扬州郭，一种青青雨后看。", 
            "花落江潭客未归，轻阴漠漠拂帘衣。", 
            "那堪烟雨催春去，深巷人家燕子飞。"
        ], 
        "title": "青门柳枝词", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "著雨林花红晕湿。", 
            "风袅晴丝，吹入眉峰碧。", 
            "绿遍池塘芳草色。", 
            "催归杜宇声声急。", 
            "病起绿窗春事寂。", 
            "何处留春，深院濛濛月。", 
            "金缕歌残檀板歇。", 
            "海棠梦醒梨花白。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "秋色落柴关。", 
            "心与云还。", 
            "断桥流水碧潺潺。", 
            "回望千峰峦翠合，策杖溪湾。", 
            "地僻鸟声闲。", 
            "白石横滩。", 
            "林泉容与看飞鹇。", 
            "何事镜湖赊月色，为浣风颜。"
        ], 
        "title": "浪淘沙 题画", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "薄寒料峭，正梅花索笑，离怀如织。", 
            "一夜打窗风雨恶，不忿乳燕饶舌。", 
            "青锁眉峰，春归芳草，辜负西园蝶。", 
            "阑干十二，晓来还挂新月。", 
            "遥想京国繁华，艳阳风景，望里云千叠。", 
            "可耐相思牵远梦，又被绿杨低曳。", 
            "旧事嬉游，它时吟赏，胜地俱陈迹。", 
            "探巢旅燕，呢喃似向人说。"
        ], 
        "title": "百字令 早春即事，寄怀弟妇循之", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "晴光艳漪。", 
            "吹上修眉碧。", 
            "亸倚东风困无力。", 
            "三叠阳关唱遍。", 
            "休折尽河桥春色。", 
            "正岑寂。", 
            "絮花飘似雪。", 
            "问前度、章台陌。", 
            "但麦尘、暖飏游丝拂。", 
            "金缕抛残，鹅黄微褪，别是闲消息。"
        ], 
        "title": "淡黄柳", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "为倩疏枝系落晖。黯愁眉。", 
            "津亭攀折思依依。惜衔卮。", 
            "回首白云千万叠。魂欲绝。", 
            "含情江水碧参差。两心知。"
        ], 
        "title": "杨柳枝 送计从母", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "何事归帆急，蹙损眉峰碧。", 
            "执手相看意欲迷，争忍向、河桥折。", 
            "暮柳催行色，离思愁如织。", 
            "想见时难别更难，从今好梦分吴越。"
        ], 
        "title": "眉峰碧 送计表妹", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "曛。", 
            "几曲屏山掩暮云。", 
            "银河悄，新月暗窥人。"
        ], 
        "title": "十六字令", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "秋到银床，阑干外、暮云千叠。", 
            "凝望眼、一天凉露，断蝉悽咽。", 
            "玉宇犹涵遥海雾，金风欲动高梧叶。", 
            "更谁家、少妇倚楼时，闻孤笛。", 
            "杨柳岸，菱歌歇。", 
            "摇落尽，江潭色。", 
            "倩长绳难系，尽教虚掷。", 
            "纨扇不须怜素影，银河亦自伤离别。", 
            "问何人、吹彻玉笙寒，眉峰碧。"
        ], 
        "title": "满江红 立秋", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "新月挂高楼，一点窥人小。", 
            "是处帘栊是处风，惟觉今宵好。", 
            "天淡失明河，片片凉云悄。", 
            "屈指星槎几日通，报道秋期早。"
        ], 
        "title": "卜算子 新秋", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "冰蟾初吐，银河如洗，闲却机丝多少。", 
            "金风玉露不多时，生怕是、晓星上早。", 
            "油花试卜，针楼暗度，儿女芳筵竞祷。", 
            "盈盈隔岁一相逢，更那得、工夫赐巧。"
        ], 
        "title": "鹊桥仙 七夕", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "碧海流辉，琼楼倒影，珠帘一片初卷。", 
            "河汉迢遥，冷浸虚皇宫殿。", 
            "遥天迥、云静无声，金镜满、月明谁看。", 
            "闲盼。", 
            "想南楼旧事，风光何限。", 
            "回首天涯梦断。", 
            "正塞雁行归，玉箫声远。", 
            "病怯秋风，霜信早催纨扇。", 
            "问昔日、几曲阑干。", 
            "可还记、倚栏人面。", 
            "缱绻。", 
            "只天边娥月，多情长伴。"
        ], 
        "title": "月华清 中秋", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "弄影丹崖，笑把玉芝容与。", 
            "五铢衣薄，倚回风如许。", 
            "蓬山何处，一片彩云旋吐。", 
            "摇溶出水，轻盈曳雾。", 
            "回首瑶宫，记霓裳、曾按谱。", 
            "大罗往事，问吹箫伴侣。", 
            "娥眉萧飒，只有月华常驻。", 
            "情多无奈，珊珊归去。"
        ], 
        "title": "传言玉女 题玉女采芝图", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "露满高梧，秋光容与。", 
            "伫阑干、谁逞腰肢，展芭蕉、欲分眉妩。", 
            "谢姮娥，早付天香，婆娑深护。", 
            "别有幽馨盈掬。", 
            "系情湘浦。", 
            "掩映处、几叠屏山，消受得、芳华如许。", 
            "君看取，风叶含丹，月波流素。"
        ], 
        "title": "两同心 自题纫秋小照", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "冷艳倚娉婷。", 
            "幽梦难寻。", 
            "临来素月写空明。", 
            "何处珊珊遗佩影，浸入梅魂。", 
            "红袖并轻盈。", 
            "小立闲庭。", 
            "东风几许最关情。", 
            "索笑相逢知近远，一片云横。"
        ], 
        "title": "浪淘沙 题梅花士女小幅", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "憔悴黄花，萧森绿鬓，近来怕上曾楼。", 
            "正关河迢递，菊径香浮。", 
            "回首天涯人在，多少恨、一寸眉头。", 
            "丹枫冷，茱萸寂寞，雁字横秋。", 
            "凝眸。", 
            "黄昏到也，又疏风疏雨，画角城头。", 
            "念故园松竹，秋老田畴。", 
            "摇落江潭疏影，登临处、目尽东流。", 
            "江南梦，霜天素月，供我离愁。"
        ], 
        "title": "凤凰台上忆吹箫 九日", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "桐梢月下，漾晴空如水，天涯漠漠。", 
            "为问西风缘底事，做弄愁人萧索。", 
            "秦岭西连，燕云北亘，枨触情怀恶。", 
            "故人何处，鳞鸿负却前约。", 
            "还念故园莼鲈，东篱秋色，正绕南枝鹊。", 
            "风景还同人事异，犹是它时帘幕。", 
            "不尽山川，无边离思，木叶萧萧落。", 
            "阑干十二，助愁一片残角。"
        ], 
        "title": "酬江月", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "落尽梅花空故枝。", 
            "柳条犹解寄相思。", 
            "晴丝吹入眉峰碧，乳燕衔残别院泥。", 
            "烟漠漠，雨霏霏。", 
            "赤栏桥畔水生衣。", 
            "欲知芳草天涯路，牛背斜阳出酒旗。"
        ], 
        "title": "鹧鹄天 春游", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "绰约云环，轻云翠带，凌霜见此风流。", 
            "铅华洗尽，春到水晶楼。", 
            "遗我琼珠堪佩，凌波步、拟托仙舟。", 
            "空怅望、江南月夜，含睇翠蛾愁。", 
            "晓风寒素影，沾泥凡卉，对此应羞。", 
            "怕玉钗低堕，清镜波流。", 
            "梦冷瑶台何处，仙踪杳、也只难留。", 
            "潇湘浦，淡烟晴雪，我与尔为俦。"
        ], 
        "title": "满庭芳 水仙花", 
        "type": "词", 
        "yun": "尤"
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "春山落翠微，柳色开青眼。", 
            "小立背东风，燕子穿花转。", 
            "揉碎碧桃花，团作相思茧。", 
            "芳草满天涯，此意凭谁遣。"
        ], 
        "title": "生查子", 
        "type": "词", 
        "yun": null
    }, 
    {
        "author": "钱和", 
        "era": "清", 
        "subtype": null, 
        "text": [
            "岭上江头春信通。", 
            "已破和风，尚怯尖风。", 
            "冰心半吐晓烟笼。", 
            "睡眼初红，笑脸新红。", 
            "猜杏疑桃总不同。", 
            "高士眠慵，美女妆慵。", 
            "更无人处倚帘栊。", 
            "香浅深中，艳淡浓中。"
        ], 
        "title": "一剪梅 半开红梅（见《昭代词选》）", 
        "type": "词", 
        "yun": null
    }, 
    {
        "author": "钱和", 
        "era": "清", 
        "subtype": null, 
        "text": [
            "黄婆墩畔，满引离觞，送汝登程。", 
            "想倦停薛绣，膝前长绕，贪看谢句掌上恒擎。", 
            "乍喜乘龙，还愁泛鹢，为拜姑嫜千里征。", 
            "分携处，且休垂红泪，记取叮咛。", 
            "汝虽弱质娉婷。", 
            "但妇职须勤载礼经。", 
            "好相伊快婿，高堂进酒，率兹健婢，中馈调羹。", 
            "安稳舟车，调和琴瑟，频寄鱼书达远情。", 
            "三年后，倘官程有便，望汝归宁。"
        ], 
        "title": "沁园春 三女之东平洲舅氏任黄婆墩送别作", 
        "type": "词", 
        "yun": null
    }, 
    {
        "author": "钱佳", 
        "era": "清", 
        "subtype": null, 
        "text": [
            "积溜昨方静，欣看朝暾烘。", 
            "披衣启山窗，山色逾玲珑。", 
            "呼童蜡双屐，未老先扶筇。", 
            "危桥仄曲径，澄潭潋微风。", 
            "相依只舅甥，笑傲轻王公。", 
            "乍探蓬莱室，复叩梵王宫。", 
            "怪石踞虎豹，匹练飞长空。", 
            "悬磴三百级，步步凌云中。", 
            "小陂偶憩足，洗耳响潺淙。", 
            "千尺石笋绿，半岭山花红。", 
            "行行历崎岖，振衣入幽丛。", 
            "郁彼般石台，蠲洁无尘封。", 
            "天柱当其前，大涤后峙雄。", 
            "危石瞰平陆，幽兰间青菘。", 
            "白云迷远岫，涛声沸长松。", 
            "山僧尽忘机，兀坐对春融。", 
            "截竹引清涧，啜茗谭从容。", 
            "人生忽如寄，百岁会有穷。", 
            "戚戚将奚为，忙忙亦徒庸。", 
            "惜哉山水佳，啸傲输雷宗。", 
            "终当谢世鞅，卜筑九锁峰。"
        ], 
        "title": "自伏虎坪至白鹿庵", 
        "type": "古风", 
        "yun": null
    }, 
    {
        "author": "钱陈群", 
        "era": "清", 
        "subtype": null, 
        "text": [
            "初觉烦虑清，便忘疢疾患。", 
            "抚序秋正深，惊时岁将晏。", 
            "俄看雷霆过，仰瞻云霞烂。", 
            "无心警晨鸡，有意侣寒雁。", 
            "凉飙轻袭裾，新月忽窥幔。", 
            "启涂信云首，言旋直如半。", 
            "未问季主卜，岂邀隶首算。", 
            "平生感瞿瞿，虽休毋敢慢。", 
            "恐辜眷旧恩，忍怠垂成宦。", 
            "观往起遐思，知来自深玩。", 
            "忧至时读书，兴发一遣翰。", 
            "近窗罾网施，傍楫葭菼乱。", 
            "戋戋念未申，耿耿坐待旦。", 
            "抱迹义取韬，执德理终焕。", 
            "谁无依恋情，岂兴迟暮叹。", 
            "生还傥可期，厄酒召亲串。"
        ], 
        "title": "抱疾出都潞河登舟用谢惠连秋怀韵", 
        "type": "古风", 
        "yun": null
    }, 
    {
        "author": "钱陈群", 
        "era": "清", 
        "subtype": null, 
        "text": [
            "尊前玉色东风面，嫩晴天气华堂晏。", 
            "主人爱梅有梅癖，邓尉山塘踏来遍。", 
            "人间国色无双姿，无双有双得两枝。", 
            "我生不识邢与尹，神光旖旎今见之。", 
            "须臾裙屐联翩至，对此那能辞一醉。", 
            "当歌忆昔发余思，竹炉山馆茶初试。", 
            "年时扈从今退翁，梅花应笑同非同。", 
            "归来忍负梅花约，坐觉日月成虚空。", 
            "常怪此花遗《骚》仅存《雅》，逃名遂性全山野。", 
            "纵令牙笙檀板为君容，终许破毡纸帐为君写。"
        ], 
        "title": "庄愈庐舍人斋中双盆梅歌次陆根堂编修韵", 
        "type": "古风", 
        "yun": null
    }, 
    {
        "author": "钱陈群", 
        "era": "清", 
        "subtype": null, 
        "text": [
            "女娲鍊石补天缺，巨灵五丁运恍欻。", 
            "云根万丈随手捩，指画变化自融结。", 
            "功成散材各飞去，正如工师斫髡留。", 
            "剩蘖兹石不中选，突兀跃冶逃洪炉。", 
            "侧身一落三万里，乃在槜李城内东南隅。", 
            "瘦如枯槁立昙瞿，飘如璎珞垂静姝。", 
            "沐日浴月几千载，亭馆空闻阅兴废。", 
            "老藤蟠护如茑萝，经春花发珠百琲。", 
            "有时月下来美人，拔剑纵击沈将军。", 
            "砉然声裂断右臂，血渍犹作紫绣纹。", 
            "有时化作扶筇叟，霜眉雪鬓多精神。", 
            "谁其赏之赵王孙，手镌三字斯籀文。", 
            "或云遗自花石纲，或云好事范长康，千夫携至清宛堂。", 
            "最后考古小邾子，强更其名非信史。", 
            "至今狂风骤雨夜，空中时见寒蛟起。"
        ], 
        "title": "舞蛟石", 
        "type": "古风", 
        "yun": null
    }, 
    {
        "author": "钱陈群", 
        "era": "清", 
        "subtype": null, 
        "text": [
            "不寝忽抛枕，月色况投罅。", 
            "呼儿手筇枝，召厮导镫杷。", 
            "仰见河鼓明，云光净如砑。", 
            "虫语方欲稀，市声犹未罢。", 
            "踏月思访幽，过桥仍命驾。", 
            "打门应苍头，主人出相迓。", 
            "由来意外逢，熟识翻成乍。", 
            "婢醒点茶来，妇起从楼下。", 
            "数钱问邻酤，陈果当厨炙。", 
            "忆子未二十，同业逻水舍。", 
            "往复讨陈编，无冬亦无夏。", 
            "谈谐每竟夕，似儿嗥不嗄。", 
            "转瞬五十年，迅逝同一跨。", 
            "古人云秉烛，此义不予诈。", 
            "诗成且归去，病老正多暇。", 
            "傥许数过从，街静何曾夜。"
        ], 
        "title": "秋夜步月至弥伽居士强恕斋话旧得十六韵限夜字", 
        "type": "古风", 
        "yun": "祃"
    }, 
    {
        "author": "钱陈群", 
        "era": "清", 
        "subtype": null, 
        "text": [
            "寒江潋滟波纹微，樯乌瑟缩冻不飞。", 
            "舟中小奚见未见，以手笑指江豚肥。", 
            "行年十八初渡此，欲纪往躅皆依稀。", 
            "南人北去走燕市，大抵多坐寒与饥。", 
            "我今已耄复问渡，焦裴揖我开丹扉。", 
            "渔舟竞挽自高下，导我出入浮晴霏。", 
            "须臾亲知下瓜步，欢然款洽谭成围。", 
            "殷勤相视各一笑，笑我白发犹行衣。", 
            "堤防津吏有慧眼，要识紫气来相鞿。", 
            "家儿携孙昨送我，期我十日行东归。"
        ], 
        "title": "渡江次昌黎山石诗韵", 
        "type": "古风", 
        "yun": "微"
    }, 
    {
        "author": "钱陈群", 
        "era": "清", 
        "subtype": null, 
        "text": [
            "会川连平津，置闸取减水。", 
            "势本据建瓴，而岂同釜底。", 
            "霖潦无常时，下游胥借此。", 
            "岂惟卫田庐，亦以资井里。", 
            "遥思改邑初，建设洵有以。", 
            "无如运河长，迢迢路南指。", 
            "偶然遇盛涨，情形当熟揣。", 
            "泄怒庶无阏，酾流俾弗蔽。", 
            "于焉杀其冲，即可通其滞。", 
            "土石工殊施，卑高尺判几。", 
            "一劳图永安，万机金汤恃。", 
            "作歌继芥园，停銮亲相视。"
        ], 
        "title": "恭和乾隆御制前题诗原韵钱陈群", 
        "type": "古风", 
        "yun": null
    }, 
    {
        "author": "钱陈群", 
        "era": "清", 
        "subtype": null, 
        "text": [
            "山人出山曾此来，黄鸡紫蟹颜一开。", 
            "我今归舟从此去，西风瑟瑟催装絮。", 
            "故原荒径复何如，昨夜梦接山中书。", 
            "我本无心学张翰，笑将华组换鲈鱼。"
        ], 
        "title": "舟过青县用吴天章山人青县题壁韵诗", 
        "type": "古风", 
        "yun": null
    }, 
    {
        "author": "钱陈群", 
        "era": "清", 
        "subtype": null, 
        "text": [
            "历历帆樯过水滨，倚亭时见涨痕新。", 
            "芦台役戌传遗迹，宸翰留题辨古人。", 
            "世外渔樵徒怅望，槛边花鸟自相亲。"
        ], 
        "title": "高乐志恭和御制峭帆亭戏咏原韵", 
        "type": "古风", 
        "yun": "真"
    }, 
    {
        "author": "钱陆灿", 
        "era": "清", 
        "subtype": null, 
        "text": [
            "柳丝㒟㒟复萧萧，三月秦淮旧板桥。", 
            "北里烧残人又嫁，不须风雨也无聊。"
        ], 
        "title": "金陵柳枝词", 
        "type": "词", 
        "yun": "萧"
    }, 
    {
        "author": "钱辰", 
        "era": "清", 
        "subtype": null, 
        "text": [
            "不染尘外喧，悟彻寰中静。", 
            "湛若供目娱，悠然极心领。", 
            "含风澄翠微，泻日澹波影。", 
            "活泼有灵源，幽迥绝凡境。", 
            "小坐虚亭间，欲涿凭修绠。", 
            "安得枕此流，梦与泉俱冷。"
        ], 
        "title": "冷泉亭", 
        "type": "古风", 
        "yun": "梗"
    }, 
    {
        "author": "钱辰", 
        "era": "清", 
        "subtype": null, 
        "text": [
            "凉风几度吹，庭草犹含绿。", 
            "秋色满阶除，间观无拘束。", 
            "披襟坐堂坳，携琴弹一曲。", 
            "自写性中情，恬澹何所欲。", 
            "人世如寄生，寸心重金玉。", 
            "境遇虽变迁，由来在知足。", 
            "采菊持两螯，沈醉忘荣辱。"
        ], 
        "title": "秋日感咏", 
        "type": "古风", 
        "yun": "沃"
    }, 
    {
        "author": "钱辰", 
        "era": "清", 
        "subtype": null, 
        "text": [
            "愁云密布阴风吹，一镫如豆花乱云。", 
            "讵闻虫声鸣暗壁，但听鬼哭哀且悲。", 
            "寒衾倚构弗成寐，披衣起坐弹双泪。", 
            "星月煌煌助日光，欃枪入斗何时坠。", 
            "更有荧惑芒常明，焚燹烛天心屡惊。", 
            "可惜繁华尽焦土，死别生离魂梦轻。", 
            "城开不夜仙境缈，挥戈回日鲁阳杳。", 
            "喔喔狺狺时寂静，未央未艾夜难晓。", 
            "初更二更倏忽过，三更已倦来睡魔。", 
            "酒力欲醒眼尚醉，搔首踟踌唤奈何。", 
            "书生束手困无策，唾壶击缺剑空掷。", 
            "雄鸡拍拍断续啼，竟夕引领东方白。"
        ], 
        "title": "待旦歌", 
        "type": "古风", 
        "yun": null
    }, 
    {
        "author": "钱芳标", 
        "era": "清", 
        "subtype": null, 
        "text": [
            "娄东谏议绝代无，英姿落落虬龙须。", 
            "大叫留宾劝宾饮，红梁美酒盈玉壶。", 
            "此时正值三伏时，华堂豁达生凉飔。", 
            "科头赤脚摇大扇，一饮一石安足辞。", 
            "吾闻昔壶公，悬壶汝南肆。", 
            "又闻韩伯休，妇女知姓字。", 
            "君也高义真似之，不然何为思远志？", 
            "采药已逐荆蛮人，停杯偶说前朝事。", 
            "忆得前朝苦征战，烽火频年逼畿甸。", 
            "同时通籍十六人，承恩入对文华殿。", 
            "殿头痛哭议南迁，左右群惊至尊盼。", 
            "绕朝之谋虽不成，仰视中天白虹变。", 
            "须臾有诏擢黄门，意气云霄谁不羡。", 
            "那知荆棘蔽铜驼，不惜余生隐薜萝。", 
            "白发伤心成异代，青山回首一悲歌。", 
            "陶潜栗里田园在，庾信《江南》感慨多。", 
            "感慨欷歔复何益，种瓜且向长安陌。", 
            "有时或与高阳侣，纵博当筵呼五白。", 
            "剑气宵浮牛斗寒，钓竿日对沧江碧。", 
            "愧我栖迟赋《子虚》，不逢狗监意何如。", 
            "五月犹然被短褐，十年羞复曳长裾。", 
            "相看不尽飞扬意，愿傍浮丘读异书。"
        ], 
        "title": "饮恒素堂赠胡其章先生", 
        "type": "古风", 
        "yun": null
    }, 
    {
        "author": "钱芳标", 
        "era": "清", 
        "subtype": null, 
        "text": [
            "吾乡城郭沧溟畔，亲故朝朝击鲜宴。", 
            "乐事濠梁未足夸，嘉名丙穴无劳羡。", 
            "沪渎滩平斥卤多，主人结网胜熬波。", 
            "苍茫直下冯夷窟，烟雨常闻《欸乃歌》。", 
            "河豚贩后芦芽出，春潮蹴岸春云热。", 
            "筐覆吴趋窖里冰，刀飞少妇厨中雪。", 
            "已道鲥鱼色似银，况兼石首烂金鳞。", 
            "麴米渍成鲟枕脆，豉羹调出箬腴新。", 
            "此时鱼税充公府，津市鸣桡复挝鼓。", 
            "浅筏轻舠弄水儿，高樯巨舶开洋贾。", 
            "别有泥沙困豫且，脂膏然炬骨专车。", 
            "牵鬐力费千夫蹶，曝腊家分半载储。", 
            "朅来岛屿孙卢扰，斥堠传烽接三泖。", 
            "都护旌旗只戒严，渔郎罺罟空施巧。", 
            "萧萧戍角满汀洲，丽罶寒星炯不收。", 
            "无复钓鳌陈水犗，惟看驱马散沙鸥。", 
            "海错经年不到眼，充牣临渊那供馔。", 
            "一片才沾食指腥，百锾早破中人产。", 
            "舍人顑颔滞燕台，比目王馀赋强裁。", 
            "张掾秋风频怅望，冯生弹铗未归来。", 
            "挑灯与客论终夕，语罢沧桑感畴昔。", 
            "下箸谁消易水樽，解钱且换滦河鲫。", 
            "近喜波臣静不扬，东南早晚撤边防。", 
            "盘餐饱饫故园味，醉卧溪梅野竹旁。"
        ], 
        "title": "击鲜行", 
        "type": "古风", 
        "yun": null
    }, 
    {
        "author": "钱芳标", 
        "era": "清", 
        "subtype": null, 
        "text": [
            "招提二马一马病，腕折蹄长气犹劲。", 
            "伏枥虽虚千里心，脱鞿翻适长林性。", 
            "人言此马初买时，射堂陈孔蹀躞驰。", 
            "双瞳夹镜耳批竹，青丝为络黄金羁。", 
            "孟门坂峻羊肠滑，骏足豗隤一朝蹶。", 
            "昔夸金埒云满身，今同洮水冰伤骨。", 
            "负盐驾鼓力不任，豢养却依支道林。", 
            "天晴放饮井泉白，春晚卧嘶园草深。", 
            "君不见长安城中千万骑，飞尘蹴天光照地。", 
            "长鞭短策无不施，齿老旋随敝帷弃。", 
            "又不见将军铁驷来渥洼，东行沧海西流沙。", 
            "苜蓿虽衔不遑食，功成鹊印归虎牙。", 
            "何如此马辞骖服，纵病还同塞翁福。", 
            "身闲早得华山归，害去讵劳襄野牧。", 
            "乃知不材造物怜，豫章见斫樗散全。", 
            "无用之用世罕识，达哉庄叟何其贤！"
        ], 
        "title": "长椿寺病马行", 
        "type": "古风", 
        "yun": null
    }, 
    {
        "author": "钱良择", 
        "era": "清", 
        "subtype": null, 
        "text": [
            "蛾眉有英雄，晚妆脂粉薄。", 
            "短鬓白衣裳，窄袖锦缠缚。", 
            "背人紧湘裙，端捧莲花锷。", 
            "请为当筵舞，佐此良宵乐。", 
            "取笔渍砚池，授客使分捉。", 
            "舞急各蘸洒，客漫应曰诺。", 
            "小立寂无言，左右度展拓。", 
            "微卓蛮靴尖，撒手忽然作。", 
            "初如双玉龙，盘空斗拿攫。", 
            "渐如曳匹练，旋绕纷交错。", 
            "须臾不见人，一片寒光烁。", 
            "直上惊猿腾，横来轻燕掠。", 
            "胆落迂儒愁，倾心壮士怍。", 
            "羸童缩而遁，奸人战欲疟。", 
            "墨洒密雨丛，笔败砚池涸。", 
            "罢舞视其身，点墨不能著。", 
            "嫣然泥人怀，腰肢瘦如削。"
        ], 
        "title": "观小妓娟娟舞剑作", 
        "type": "古风", 
        "yun": null
    }, 
    {
        "author": "钱杜", 
        "era": "清", 
        "subtype": null, 
        "text": [
            "黔西都护鞍马雄，骁勇第一驼罗骢。", 
            "来从流沙走万里，满身汗血桃花红。", 
            "黄须健儿控不得，出阵入阵生旋风。", 
            "拳毛飒爽神骨耸，世无曹霸谁能工。", 
            "昔日善画李伯时，吴兴承旨能匹之。", 
            "星精未许俗手貌，诸公况复为新诗。", 
            "紫金盘陀七宝串，雄姿尺幅开生面。", 
            "枥下牵来意独豪，营前骑出人争羡。", 
            "万人辟易战士呼，突围夜上山梁趋。", 
            "四蹄蹴踏砂石裂，项下髑髅如贯珠。", 
            "飞身击贼贼胆碎，将军新破松毛寨。", 
            "卸鞍猛气犹夺人，十万降苗帐前拜。", 
            "军中挝鼓军门开，巴西太守携客来。", 
            "酒酣磅礴解衣看，午夜壁上疑风雷。", 
            "怜余屡貌寻常者，神骏须从醉中写。", 
            "玉鞭明日下安笼，看扫欃枪洗兵马。"
        ], 
        "title": "花将军营中驼罗骢马飘瞥善战云自西藏中所得索余貌之是日席上姚太守施总戎及诸幕僚各为一诗豪宕感激之意可以传矣", 
        "type": "古风", 
        "yun": null
    }, 
    {
        "author": "钱杜", 
        "era": "清", 
        "subtype": null, 
        "text": [
            "云安山楼夜吹笛，江上潮平送行客。", 
            "三巴一夜秋已生，江船欲开闻笛声。", 
            "笛声呜咽楼头起，月明吹落巴江水。", 
            "谁是吴淞张季鹰，莼鲈归思秋风里。", 
            "阑干百折穿鸟巢，脚下飒飒闻江涛。", 
            "出峡还愁夜猿急，举头惟见苍崖高。", 
            "舟人催客前滩住，酒醒梦觉知何处。", 
            "篷影全遮硖口烟，橹声犹绕楼前树。", 
            "今夜山楼送客归，几时吹笛故园扉。", 
            "他乡莫忘茱萸酒，只待江南白雁飞。"
        ], 
        "title": "山楼吹笛图送张叔虎归吴淞", 
        "type": "古风", 
        "yun": null
    }, 
    {
        "author": "钱杜", 
        "era": "清", 
        "subtype": null, 
        "text": [
            "幽港沈荒烟，江月上城半。", 
            "人影穿林来，一一若秋雁。", 
            "扣门悄不应，一地凉阴横。", 
            "主人邀客坐，隔竹风炉声。", 
            "竹深秋意生，月欲与人语。", 
            "仙鹤飞出墙，桂花落如雨。"
        ], 
        "title": "同孙子潇步月贾氏废园即图其意 其一", 
        "type": "古风", 
        "yun": null
    }, 
    {
        "author": "钱杜", 
        "era": "清", 
        "subtype": null, 
        "text": [
            "斜月已过桥，篱影澹如画。", 
            "时有秋虫声，萧骚杂秋话。", 
            "话长客欲去，池上双扉开。", 
            "庵僧苦待客，故使山钟催。", 
            "归来隐几卧，梦落西溪水。", 
            "波影满船头，白鸥呼不起。"
        ], 
        "title": "同孙子潇步月贾氏废园即图其意 其二", 
        "type": "古风", 
        "yun": null
    }, 
    {
        "author": "钱杜", 
        "era": "清", 
        "subtype": null, 
        "text": [
            "疏香拂拂吹面来，黑龙潭上梅花开。", 
            "紫云吹影落波底，碧琉璃浸红玫瑰。", 
            "寻山惯骑款段马，叩门不许奚童催。", 
            "道人揖客山院静，风炉茶沸喧殷雷。", 
            "老干盘空见须发，苍鳞卧地栖莓苔。", 
            "蛰龙一睡不复醒，铁笛吹破云千堆。", 
            "谁人手携入灵境，传闻天宝当时栽。", 
            "千年劫火烧不死，支离孕结丹砂胎。", 
            "人生安得如汝寿，古佛含笑天公猜。", 
            "老夫十日面青壁，放笔自喜无纤埃。", 
            "山空杳冥天籁绝，枝底只有山禽陪。", 
            "夕阳倒射殿角赤，花光人影相徘徊。", 
            "鹤声送客入城去，衣上染得朱霞回。"
        ], 
        "title": "滇中黑龙潭有古梅两株唐时物也未谷为设阑楯索余图永之于石", 
        "type": "古风", 
        "yun": "灰"
    }, 
    {
        "author": "钱杜", 
        "era": "清", 
        "subtype": null, 
        "text": [
            "毳帐紫明驼，蒲桃玉叵罗。", 
            "西风吹落叶，飞满大凌河。", 
            "大凌河头啼早鸦，锦州城里弹琵琶。", 
            "琵琶弦涩冻不响，松山杏山雪一丈。", 
            "送君走马深雪中，白狐战裙乌角弓。", 
            "马毛旋空风怒吼，冰底髑髅随马走。", 
            "东望沈阳城，梦见居庸关。", 
            "春风有时来，征客何时还。", 
            "君不见，出关枯草黄入天，密云道上抛榆钱。"
        ], 
        "title": "仿范宽关门飞雪图送李子愿之辽左", 
        "type": "古风", 
        "yun": null
    }, 
    {
        "author": "钱杜", 
        "era": "清", 
        "subtype": null, 
        "text": [
            "青天明月不可招，飞入君家草堂里。", 
            "檐前一道秋河明，万树寒声落窗几。", 
            "村南村北人悄然，细路确荦穿溪田。", 
            "白鹇引客入烟竹，拄杖敲门月中宿。"
        ], 
        "title": "月林草堂图 其一", 
        "type": "古风", 
        "yun": null
    }, 
    {
        "author": "钱杜", 
        "era": "清", 
        "subtype": null, 
        "text": [
            "一丛两丛山桂花，三点两点秋星斜。", 
            "水禽争宿触溪簖，野碓激水翻风车。", 
            "主人留客镫下语，诉说从前乱离苦。", 
            "夜阑幽咽不成声，一院秋虫落如雨。"
        ], 
        "title": "月林草堂图 其二", 
        "type": "古风", 
        "yun": null
    }, 
    {
        "author": "钱杜", 
        "era": "清", 
        "subtype": null, 
        "text": [
            "龙钟白发鸡皮翁，前年避贼来巴东。", 
            "墙摧篱折仙鹤死，巫山野火烧天红。", 
            "可怜林际荒寒月，照遍秋堂黯无色。", 
            "五更屋角狐狸号，城中髑髅三尺高。"
        ], 
        "title": "月林草堂图 其三", 
        "type": "古风", 
        "yun": null
    }, 
    {
        "author": "钱杜", 
        "era": "清", 
        "subtype": null, 
        "text": [
            "人生能著几两屐，便扶筇杖寻名山。", 
            "峨眉仙人冰雪颜，赠之灵药辞人间。", 
            "峨眉遥遥不可接，远向秋林看明月。", 
            "明朝飞橹下巴陵，三峡猿声夜萧瑟。"
        ], 
        "title": "月林草堂图 其四", 
        "type": "古风", 
        "yun": null
    }, 
    {
        "author": "钱时洙", 
        "era": "清", 
        "subtype": "五言律诗", 
        "text": [
            "徙倚芝苔径，白云盈我衣。", 
            "新花开欲遍，啼鸟散还飞。", 
            "笑逐山光入，醉携春色归。", 
            "更馀幽兴在，淡尔发清机。"
        ], 
        "title": "登屏山", 
        "type": "律诗", 
        "yun": "微"
    }, 
    {
        "author": "钱时洙", 
        "era": "清", 
        "subtype": "七言律诗", 
        "text": [
            "孤村寂历草堂閒，好友相从到此间。", 
            "笑摘园蔬供客饱，醉题诗草就君删。", 
            "家贫日见数峰在，地僻时看一鹤还。", 
            "更欲登高临绝顶，为携樽酒问龟山。"
        ], 
        "title": "望龟山", 
        "type": "律诗", 
        "yun": "删"
    }, 
    {
        "author": "钱彻", 
        "era": "清", 
        "subtype": null, 
        "text": [
            "夹岸芳菲映钓丝。", 
            "谁传疏影入涟漪。", 
            "蝶冲返照落青池。", 
            "似合俄分群鼓鬣，欲疑还信共扬鳍。", 
            "争看红雨暮春时。"
        ], 
        "title": "浣溪沙 鱼攒花影（见《众香词》）", 
        "type": "词", 
        "yun": null
    }, 
    {
        "author": "钱彻", 
        "era": "清", 
        "subtype": null, 
        "text": [
            "嫩凉微雨小荷池。", 
            "菡萏生香斗艳姿。", 
            "两两文鸯翻荇藻，田田绿叶衬胭脂。", 
            "挥羽扇，把金卮。", 
            "六郎底事却输伊。", 
            "纵教折向军持内，留得缠绵未断丝。"
        ], 
        "title": "鹧鸪天 咏藕花", 
        "type": "词", 
        "yun": null
    }, 
    {
        "author": "钱彻", 
        "era": "清", 
        "subtype": null, 
        "text": [
            "始信扶持全赖叶，伊偏借叶为妆。", 
            "双蛾斜掠鬓云长。", 
            "月明难辨影，风度始知香。", 
            "漫说清平才子调，天成一种花王。", 
            "依稀幺凤挂纱窗。", 
            "至今新富贵，不数旧琳琅。"
        ], 
        "title": "临江仙 绿牡丹", 
        "type": "词", 
        "yun": null
    }, 
    {
        "author": "钱应溥", 
        "era": "清", 
        "subtype": null, 
        "text": [
            "绿蝶来何从，穿花倍峭茜。", 
            "伊谁折花枝，起舞掠袂缘。", 
            "艳如点黛螺，轻如衔泥燕。", 
            "栩栩各知还，又如客游倦。", 
            "不虞独分飞，翻向箱笼眄。", 
            "弱翅触四隅，密网开三面。", 
            "逸熊得昭苏，旧侣若慰唁。", 
            "破镜感重圆，故剑珍百鍊。", 
            "文采本天生，大化任流转。", 
            "料尔双双飞，快逐东风便。", 
            "如何蝉翅黏，无乃雀屏衒。", 
            "幸兹返故园，时或来吟院。", 
            "陔兰畅和风，帘栊好息宴。", 
            "分付九张机，貌尔五色线。", 
            "不然伴仙蝶，寻芳近郊甸。", 
            "大胜菜花村，游蜂共潜见。", 
            "庄生妙齐物，品勿论贵贱。", 
            "且赋《逍遥游》，待补《仙岩传》。"
        ], 
        "title": "放蝶诗和家大人韵", 
        "type": "古风", 
        "yun": "霰"
    }, 
    {
        "author": "钱应溥", 
        "era": "清", 
        "subtype": null, 
        "text": [
            "孟冬坏城致令辟，古砖出土苔花剔。", 
            "织文若布坚于石，建元分明纪天册。", 
            "其旁古泉惜不存，或者大钱当千亦如工名勒。", 
            "右方虽非手掌形，积古堂外此无敌。", 
            "况有赤乌之砖脩盈尺，先后藏弆成合璧。", 
            "秦汉瓦当皆辟易，我思仙人铧名逞谲诡。", 
            "孙郎收之肆诸市，苍龙门外神第立。", 
            "惑志谶纬大帝始，石印朱书喜泐铭，孙绳祖武独此尔。", 
            "吁嗟乎！", 
            "吴蜀相依如唇齿，蜀室既毁吴何恃。", 
            "魏宫铜雀亦瓦解，司马耽耽久虎视。", 
            "天册之际势孤峙，皓宗曷不承前轨。", 
            "大桢苇席坚壁垒，疑城再筑张角犄。", 
            "金陵王气压九州，那止扬州作天子。", 
            "横江截锁飞将来，玉石俱焚谁致此。", 
            "惜哉甄官得玺仅五纪，江东霸业长已矣。", 
            "岂如二砖逾千祀，永与盐官之城镇海涘。"
        ], 
        "title": "海昌孙吴二砖歌", 
        "type": "古风", 
        "yun": null
    }, 
    {
        "author": "钱应溥", 
        "era": "清", 
        "subtype": null, 
        "text": [
            "云烟过眼百不有，惟有篆刻留永久。", 
            "此砖断蚀沦冰霜，乃以一字供收藏。", 
            "缺月隐雾光璘彬，陶自何代工何人。", 
            "巩如磐石世所宝，旧事或访渤海陈。", 
            "筑城此日井干勤，彼执艺者功无棼。", 
            "我侪高谈通史传，筹海之图几曾见。", 
            "越山隔岸横长峦，孤城兀峙回狂澜。", 
            "升高作赋兴苦索，惟以运甓忘严寒。", 
            "寒风怒号沧海立，大波欲冻老蛟泣。", 
            "雪光濛濛阵云黑，遥思入蔡成奇策。", 
            "手抚此砖三太息，厅语戎行须努力。", 
            "君不闻河上翱翔刺高克。"
        ], 
        "title": "高字砖", 
        "type": "古风", 
        "yun": null
    }, 
    {
        "author": "钱应溥", 
        "era": "清", 
        "subtype": null, 
        "text": [
            "昨者摩挲孙吴砖，砖文完好留纪年。", 
            "此砖何幸得相匹，所惜款识难兼全。", 
            "上方剥落存日月，亦如石阙之铭传少室。", 
            "谁欤作者曹水农，勒石考成法严密。", 
            "我思二十并廿字体别，古文省多叔重说。", 
            "廿有六年溯秦碑，源自考工故书出。", 
            "三十为卉其义同，五经文字归一律。", 
            "阳月念五始误廿，宋人题名沿俗笔。", 
            "此砖点画独无讹，结体虽非隶与科。", 
            "字有古法自不磨，流传几代今乃供搜罗。", 
            "吁嗟乎！", 
            "富贵过眼如奔涛，操镘甘处贱且劳。", 
            "水农将无圬者流，搏埴之名千载留。", 
            "砖兮砖兮，匣而藏之宜镌圭璋字，曹翁铭砚同位置。", 
            "但愿三农年年大有乐租税，我亦坐拥砚田无恶岁。"
        ], 
        "title": "曹水农砖", 
        "type": "古风", 
        "yun": null
    }, 
    {
        "author": "钱应溥", 
        "era": "清", 
        "subtype": null, 
        "text": [
            "莫嫌冷艳已残妆，相对忘言醉一觞。", 
            "地以远尘称极乐，花能殊众是无香。", 
            "似闻道左流莺语，堪笑城南走马忙。", 
            "难得萧间逢此日，归赤缓辔已斜阳。"
        ], 
        "title": "甲申浴佛日偕日偕同直出西直门至极乐寺看海棠归途偶成 其二", 
        "type": "古风", 
        "yun": "阳"
    }, 
    {
        "author": "钱寿昌", 
        "era": "清", 
        "subtype": "七言绝句", 
        "text": [
            "炉烟袅袅透窗纱，斗草人归日未斜。", 
            "梁燕双飞莺对舞，东风间煞碧桃花。"
        ], 
        "title": "无题", 
        "type": "绝句", 
        "yun": "麻"
    }, 
    {
        "author": "钱启缯", 
        "era": "清", 
        "subtype": null, 
        "text": [
            "风。", 
            "燕子归来绣幕中。", 
            "清香送，习习小楼东。"
        ], 
        "title": "十六字令", 
        "type": "词", 
        "yun": null
    }, 
    {
        "author": "钱启缯", 
        "era": "清", 
        "subtype": null, 
        "text": [
            "庭院沉沉春欲暮。", 
            "点滴芭蕉雨。", 
            "宝篆已香销，默对孤灯，总是无情绪。", 
            "海棠红褪花无语。", 
            "又春深如许。", 
            "燕子未归来，悄立黄昏，帘幕低垂处。"
        ], 
        "title": "醉花阴 夜坐", 
        "type": "词", 
        "yun": null
    }, 
    {
        "author": "钱启缯", 
        "era": "清", 
        "subtype": null, 
        "text": [
            "好风冉冉藕花香。", 
            "流萤飞去还藏。", 
            "花边月影水边光。", 
            "行到池塘。", 
            "一曲瑶琴人倦，三更玉漏宵长。", 
            "梧桐露滴趁秋凉，检点诗囊。"
        ], 
        "title": "画堂春 纳凉", 
        "type": "词", 
        "yun": null
    }, 
    {
        "author": "钱启缯", 
        "era": "清", 
        "subtype": null, 
        "text": [
            "丁冬玉漏又三更。", 
            "雨滴檐铃不耐听。", 
            "小坐无人掩画屏。", 
            "听声声。", 
            "点滴空阶直到明。"
        ], 
        "title": "豆叶黄 夜雨", 
        "type": "词", 
        "yun": null
    }, 
    {
        "author": "钱启缯", 
        "era": "清", 
        "subtype": null, 
        "text": [
            "纱囊闲把流萤弄。风过微微齐拢。", 
            "蓦地一声箫送。惊破清宵梦。", 
            "夜凉天气轻云笼。犹见冰轮徐捧。", 
            "帘外落花微动。但觉蚊雷拥。"
        ], 
        "title": "虞美人影 夜坐", 
        "type": "词", 
        "yun": null
    }, 
    {
        "author": "钱启缯", 
        "era": "清", 
        "subtype": null, 
        "text": [
            "六月荷花香十里。", 
            "三秋桂子醉难倚。", 
            "风过新蝉声细细。", 
            "听归雁，呼环莫把纱窗闭。", 
            "帘捲落花疑蝶视。", 
            "阶前络纬初鸣际。", 
            "凭栏笑把轻纨启。", 
            "看青天，■香一缕随风至。"
        ], 
        "title": "渔家傲 夏日", 
        "type": "词", 
        "yun": null
    }, 
    {
        "author": "钱启缯", 
        "era": "清", 
        "subtype": null, 
        "text": [
            "薰风至，夏日正无聊。", 
            "帘押不开消酷暑，窗前绿影美人蕉，对此碧天遥。"
        ], 
        "title": "望江南 避暑", 
        "type": "词", 
        "yun": null
    }, 
    {
        "author": "钱启缯", 
        "era": "清", 
        "subtype": null, 
        "text": [
            "花怯雨，绿漾柳含烟。", 
            "杜宇声声啼晓月，黄鹂对对带春妍，爱此养花天。"
        ], 
        "title": "望江南 寒食偶题", 
        "type": "词", 
        "yun": null
    }, 
    {
        "author": "钱启缯", 
        "era": "清", 
        "subtype": null, 
        "text": [
            "春柳拂，遥见小桃红。", 
            "隔岸杨花看白糁，中庭鸟语觉春融，闲倚画墙东。"
        ], 
        "title": "望江南 暮春", 
        "type": "词", 
        "yun": null
    }, 
    {
        "author": "钱启缯", 
        "era": "清", 
        "subtype": null, 
        "text": [
            "深夜静，闲坐小窗前。", 
            "雨滴芭蕉人不觉，风吹翠竹各芬妍，正值养花天。"
        ], 
        "title": "望江南 春雨", 
        "type": "词", 
        "yun": null
    }, 
    {
        "author": "钱启缯", 
        "era": "清", 
        "subtype": null, 
        "text": [
            "春烂漫，夜景夕阳斜。", 
            "小立苔前遥望远，花枝芳拂柳枝遮，对此兴偏赊。"
        ], 
        "title": "望江南", 
        "type": "词", 
        "yun": null
    }, 
    {
        "author": "钱启缯", 
        "era": "清", 
        "subtype": null, 
        "text": [
            "绮筵瓜果。", 
            "今宵乞巧中庭坐。", 
            "画屏秋冷云深锁。", 
            "小扇轻罗，点点飞萤火。", 
            "亚字栏低斜月过，露花浓滴花枝亸。", 
            "鹊桥度处轻云破。", 
            "离别经年，泪洒珍珠颗。"
        ], 
        "title": "一斛珠 七夕", 
        "type": "词", 
        "yun": null
    }, 
    {
        "author": "钱贞嘉", 
        "era": "清", 
        "subtype": null, 
        "text": [
            "鸳被暖，横陈白玉床。", 
            "贪午睡，不识晓来霜。"
        ], 
        "title": "十六字令（见《众香词》）", 
        "type": "词", 
        "yun": "阳"
    }, 
    {
        "author": "钱贞嘉", 
        "era": "清", 
        "subtype": null, 
        "text": [
            "朱栏匀粉镜奁斜。", 
            "蛛网丝丝罥碧纱。", 
            "墙外荼蘼日影遮。", 
            "曲篱笆。", 
            "邻女携香换杏花。"
        ], 
        "title": "忆王孙", 
        "type": "词", 
        "yun": null
    }, 
    {
        "author": "钱贞嘉", 
        "era": "清", 
        "subtype": null, 
        "text": [
            "淡烟冲雾掠蜻蜓。", 
            "秋渚潮回沙面平。", 
            "一曲渔歌月满罾，水荭青，风落残红补断萍。"
        ], 
        "title": "忆王孙", 
        "type": "词", 
        "yun": null
    }, 
    {
        "author": "钱贞嘉", 
        "era": "清", 
        "subtype": null, 
        "text": [
            "宝髻蓬松羞翠镜。", 
            "诃梨贴面安黄正。", 
            "残花鹯雨洒东风，风不静。", 
            "花不定。", 
            "杜娟啼老鸳鸯病。"
        ], 
        "title": "天仙子", 
        "type": "词", 
        "yun": null
    }, 
    {
        "author": "钱贞嘉", 
        "era": "清", 
        "subtype": null, 
        "text": [
            "窗前风竹敲寒玉。回文不寄飞鸿足。", 
            "立尽小花廊。归鸦影过墙。", 
            "新诗和恨续。徙倚红阑曲。", 
            "尘积旧琵琶。羞歌玉树花。"
        ], 
        "title": "菩萨蛮 盼信", 
        "type": "词", 
        "yun": null
    }, 
    {
        "author": "钱贞嘉", 
        "era": "清", 
        "subtype": null, 
        "text": [
            "纤手低笼，宝钏银纱，微掩酥胸。", 
            "旧时相见画屏中。", 
            "重向月光花影下，总是朦胧。", 
            "无语含娇，小立多情，蜜意难通。", 
            "小楼独自倚东风。", 
            "夜夜夜深清泪滴，好梦成空。"
        ], 
        "title": "月笼沙 新犯曲", 
        "type": "词", 
        "yun": null
    }, 
    {
        "author": "钱行", 
        "era": "清", 
        "subtype": null, 
        "text": [
            "挑灯掩明月，敛气观书编。", 
            "悠然会心处，宛若游名山。", 
            "所见琪瑶草，所听清冷泉。", 
            "溪谷带云树，历历在眼前。", 
            "折旋盘鸟道，独力窥洞天。", 
            "此乃是真得，不同口耳传。", 
            "后日理前境，还如再游然。"
        ], 
        "title": "观书", 
        "type": "古风", 
        "yun": null
    }, 
    {
        "author": "钱寿昌", 
        "era": "清", 
        "subtype": "五言律诗", 
        "text": [
            "数步到山寺，满园寒菜肥。", 
            "溪泉经雨活，檐鸟傍人飞。", 
            "红树叶初下，白云僧独归。", 
            "幽花隔年别，相见尚依依。"
        ], 
        "title": "重九登第一山", 
        "type": "律诗", 
        "yun": "微"
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "轻云笼雾飘红雨。", 
            "又取次、春如许。", 
            "活色生香饶态度。", 
            "凤钗斜溜，月眉新约，一曲山芗舞。", 
            "莺簧燕剪纷无数。", 
            "湿鬓轻盈踏花去。", 
            "却忆江南芳草路。", 
            "旧游如梦，断魂应在，烟柳迷离处。"
        ], 
        "title": "青玉案 杏花", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "似花似雪浑无绪。", 
            "过眼韶光，者般滋味。", 
            "数点霏微，画檐飘尽向何许。", 
            "断肠堪寄，更莫问、章台路。", 
            "便折得长条，已不是、旧时眉妩。", 
            "迟暮。", 
            "望天涯漠漠，忍见乱红无数。", 
            "池塘梦醒，倩莺儿、唤他重诉。", 
            "却又被晓风吹去。", 
            "更凄冷、一天烟雨。", 
            "算只有灞桥，几曲绾愁千缕。"
        ], 
        "title": "长亭怨慢 杨花", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "细雨廉纤，晓来燕子衔春去。", 
            "残红飘砌。", 
            "滴尽珍珠泪。", 
            "几曲阑干，蹙损眉峰翠。", 
            "浑无绪。", 
            "天涯凝睇。", 
            "有个人愁倚。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "珊珊何处，向图中犹见，铢衣烟雾。", 
            "十二瑶台清梦好，漫把玉芝容与。", 
            "闲看梳翎，相将弄影，雅称神仙侣。", 
            "软红尘外，东风吹上眉妩。", 
            "不道花落花开，绾春无计，过眼流光度。", 
            "环佩江皋空寄恨，剩有月明如素。", 
            "锦瑟尘埋，瑶编蠹食，化鹤归来误。", 
            "天香偕问，冷烟一片凝伫。"
        ], 
        "title": "百字令 题张中翰夫人采芝养鹤遗照", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "云笈早镌双籍，玉箫远度深宫。", 
            "钿蝉零乱倚回风。", 
            "赤霄双跨凤，留梦翠梧中。", 
            "回首钧天何处，三山万里浮空。", 
            "佩环声杳暮云封。", 
            "碧鸡虚作畤，青鸟若为通。"
        ], 
        "title": "临江仙 其一 凤台仙偶", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "一片若耶溪水，春风洗净铅华。", 
            "苧萝西去那人家。", 
            "淡烟笼薄雾，新绿衬啼鸦。", 
            "惆怅苏台麋鹿，凄凉吴苑莺花。", 
            "浪传曾泛五湖槎。", 
            "青台明月夜，冷落旧云霞。"
        ], 
        "title": "临江仙 其二 越溪艳色", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "毳帐凄凉青冢，画图空误朱颜。", 
            "蛾眉自惜镜中弯。", 
            "黄金能作赋，玉佩几时还。", 
            "落日牛羊影下，月明故国家山。", 
            "雁飞难道玉门关。", 
            "拨残浑不似，梦断大刀环。"
        ], 
        "title": "临江仙 其三 紫塞春风", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "长信空中秋草，履綦旧梦初成。", 
            "当时辞辇动声名。", 
            "君恩常似水，眉黛怯逢春。", 
            "别院笙歌按彻，夜凉银汉空横。", 
            "西风箧笥不胜情。", 
            "团圞金殿月，迢递玉阶明。"
        ], 
        "title": "临江仙 其四 纨扇秋怀", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "宝辂迎来天上，清风暗送香尘。", 
            "绛纱初试臂痕新。", 
            "双啼红玉箸，轻剪碧云春。", 
            "花压六宫梦晓，芳菲谱入针神。", 
            "嫣然一笑沐君恩。", 
            "敢矜补衮力，聊备卷衣人。"
        ], 
        "title": "临江仙 其五 唾壶红玉", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "金谷繁华春满，香迷锦障尘浮。", 
            "珍珠十斛换温柔。", 
            "舞馀红避影，曲罢月如钩。", 
            "一树浓花委地，千秋名为君留。", 
            "季伦原自解风流。", 
            "蛾眉争绝代，红粉几高楼。"
        ], 
        "title": "临江仙 其六 金谷香尘", 
        "type": "词", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "劝尔回波旨酒，九重春色争开。", 
            "楼头但赏夜珠来。", 
            "衙官驱屈宋，不及内家才。", 
            "玉尺平衡文苑，毫端光散琼瑰。"
        ], 
        "title": "临江仙 其七 失题", 
        "type": "词", 
        "yun": "灰"
    }, 
    {
        "author": "钱应溥", 
        "era": "清", 
        "subtype": "七言律诗", 
        "text": [
            "终年局促困辕驹，一出郊坰景便殊。", 
            "树色迎来青欲滴，波痕漾处碧平铺。", 
            "嘉招不速宾皆主，妙理同参释亦儒。", 
            "多谢天公真解事，昨宵吹垢雨如酥。"
        ], 
        "title": "甲申浴佛日偕日偕同直出西直门至极乐寺看海棠归途偶成 其一", 
        "type": "律诗", 
        "yun": "虞"
    }, 
    {
        "author": "钱杜", 
        "era": "清", 
        "subtype": "七言绝句", 
        "text": [
            "碧天凉影乱啼鸦，水调玲珑唱落霞。", 
            "梦入小红桥外路，四围风柳一湖花。"
        ], 
        "title": "题团扇", 
        "type": "绝句", 
        "yun": "麻"
    }, 
    {
        "author": "钱杜", 
        "era": "清", 
        "subtype": "七言绝句", 
        "text": [
            "荻芦阴里小徘徊，薄暝轻舠且未开。", 
            "山叶打篷风拍水，虫声如雨过溪来。"
        ], 
        "title": "模云西老人荒率意", 
        "type": "绝句", 
        "yun": "灰"
    }, 
    {
        "author": "钱杜", 
        "era": "清", 
        "subtype": "七言绝句", 
        "text": [
            "嘉陵江远望峨眉，满地残芦月上时。", 
            "不管瞿塘风浪恶，小篷窗底自题诗。"
        ], 
        "title": "峨眉山月 其一", 
        "type": "绝句", 
        "yun": "支"
    }, 
    {
        "author": "钱杜", 
        "era": "清", 
        "subtype": "七言绝句", 
        "text": [
            "白帝城边树万层，黄牛峡里上秋镫。", 
            "沽得郫筒好春酒，不辞风露下巴陵。"
        ], 
        "title": "峨眉山月 其二", 
        "type": "绝句", 
        "yun": "蒸"
    }, 
    {
        "author": "钱杜", 
        "era": "清", 
        "subtype": "七言绝句", 
        "text": [
            "出岭入岭山钟声，上滩下滩萤火明。", 
            "一只鸬鹚引人去，自欹风簟看潮生。"
        ], 
        "title": "峨眉山月 其三", 
        "type": "绝句", 
        "yun": "庚"
    }, 
    {
        "author": "钱杜", 
        "era": "清", 
        "subtype": "七言绝句", 
        "text": [
            "巫山巫峡满秋烟，山木苍苍冷到天。", 
            "两岸猿声休太苦，青溪归客未曾眠。"
        ], 
        "title": "峨眉山月 其四", 
        "type": "绝句", 
        "yun": "先"
    }, 
    {
        "author": "钱杜", 
        "era": "清", 
        "subtype": "七言绝句", 
        "text": [
            "终南残月挂城头，花落旗亭水乱流。", 
            "不用风前折杨柳，琵琶弹出灞陵秋。"
        ], 
        "title": "灞陵怨别 其一", 
        "type": "绝句", 
        "yun": "尤"
    }, 
    {
        "author": "钱杜", 
        "era": "清", 
        "subtype": "七言绝句", 
        "text": [
            "树里黄河绕塞长，边风吹角水茫茫。", 
            "关西老将头如雪，醉倚弓刀说战场。"
        ], 
        "title": "灞陵怨别 其二", 
        "type": "绝句", 
        "yun": "阳"
    }, 
    {
        "author": "钱杜", 
        "era": "清", 
        "subtype": "七言绝句", 
        "text": [
            "冷落东风万柳丝，销魂桥上立多时。", 
            "酒痕狼藉春衫湿，休唱何戡绝妙词。"
        ], 
        "title": "灞陵怨别 其三", 
        "type": "绝句", 
        "yun": "支"
    }, 
    {
        "author": "钱杜", 
        "era": "清", 
        "subtype": "七言律诗", 
        "text": [
            "万里送君殊可怜，一庐风月足清欢。", 
            "身离幻境真飞鸟，贫恋残书胜拜官。", 
            "挥破俗尘苍玉麈，消除沈困紫龙团。", 
            "莫嫌地僻经过少，细竹幽花次第看。"
        ], 
        "title": "息庐图送李柯溪南归", 
        "type": "律诗", 
        "yun": "寒"
    }, 
    {
        "author": "钱杜", 
        "era": "清", 
        "subtype": "七言律诗", 
        "text": [
            "谷口来寻郑子真，茅庵阒寂净无尘。", 
            "品泉爱结烟霞侣，乞食能参定慧身。", 
            "潭上僧归留破钵，松头龙挂剩残鳞。", 
            "碧峣溪上堪消昼，便挟圆瓢与卜邻。"
        ], 
        "title": "未谷在云涛寺避暑余往访之清斋三日而别为留是图作佛前清供", 
        "type": "律诗", 
        "yun": "真"
    }, 
    {
        "author": "钱杜", 
        "era": "清", 
        "subtype": "七言律诗", 
        "text": [
            "万死投荒落魄人，偶然重现宰官身。", 
            "金鸡远寄东华梦，杜宇空啼故国春。", 
            "关塞魂归云似墨，琵琶声断雨如尘。", 
            "哀牢几树垂垂柳，尚识前朝放逐臣。"
        ], 
        "title": "杨升庵先生像", 
        "type": "律诗", 
        "yun": "真"
    }, 
    {
        "author": "钱良择", 
        "era": "清", 
        "subtype": "七言绝句", 
        "text": [
            "亦知信美非我土，谁说狂夫不忆家？", 
            "昨夜客窗风雪里，梦归山馆种梅花。"
        ], 
        "title": "得剑村寄怀诗次韵答之", 
        "type": "绝句", 
        "yun": "麻"
    }, 
    {
        "author": "钱良择", 
        "era": "清", 
        "subtype": "七言律诗", 
        "text": [
            "船泊浔阳日未西，琵琶亭上检留题。", 
            "六朝帆影飞鸥鹭，九派江声动鼓鼙。", 
            "逐客隐君踪迹尽，战云歌月古今迷。", 
            "匡庐苍翠浮空出，饱看还嫌面目低。"
        ], 
        "title": "江州晚眺", 
        "type": "律诗", 
        "yun": "齐"
    }, 
    {
        "author": "钱良择", 
        "era": "清", 
        "subtype": "七言律诗", 
        "text": [
            "于役方知行路难，兼程莽莽过重关。", 
            "鸟随落叶下枯树，人带夕阳穿乱山。", 
            "废耒江淮愁木酪，荷殳秦楚盼刀环。", 
            "季鹰岂有封侯骨，甘弃莼鲈去不还。"
        ], 
        "title": "关山道中", 
        "type": "律诗", 
        "yun": "删"
    }, 
    {
        "author": "钱良择", 
        "era": "清", 
        "subtype": "七言律诗", 
        "text": [
            "六分春色四分过，梦断家山近若何？", 
            "九陌莺花情绪少，十年夫妇别离多。", 
            "无方贤俊皆簪笔，有道乾坤渐止戈。", 
            "只有恨人归未得，镜奁闲杀旧青螺。"
        ], 
        "title": "寄内", 
        "type": "律诗", 
        "yun": "歌"
    }, 
    {
        "author": "钱芳标", 
        "era": "清", 
        "subtype": "五言律诗", 
        "text": [
            "载酒横塘路，晴和破客颜。", 
            "忽惊天上坐，知出具区湾。", 
            "洲渚春烟渺，凫鸥夕照闲。", 
            "中流问渔者，何处是包山？"
        ], 
        "title": "舟行太湖", 
        "type": "律诗", 
        "yun": "删"
    }, 
    {
        "author": "钱芳标", 
        "era": "清", 
        "subtype": "七言律诗", 
        "text": [
            "往事苍凉不可论，伤心絮酒拜松门。", 
            "三千里外孤儿泪，二十年来国士恩。", 
            "华表日斜巢鹤返，土花春绣石麟存。", 
            "殷勤幸接连枝会，漂泊天涯有弟昆。"
        ], 
        "title": "清明偕钟宛兄展墓有感", 
        "type": "律诗", 
        "yun": "元"
    }, 
    {
        "author": "钱陆灿", 
        "era": "清", 
        "subtype": null, 
        "text": [
            "前岁花时渡江去，去岁吴门三月暮。", 
            "三度花开一度看，今看恰在金陵住。", 
            "金陵旧是帝王都，岁岁花开如画图。", 
            "此花又殿春风后，朱衣王谢相传呼。", 
            "一筵醵费中人产，一花千人万人眼。", 
            "金盘彩篮共贻赠，招邀名士分折柬。", 
            "永和兰亭金谷园，月落檀板催金尊。", 
            "百尺乌丝长到地，清辞艳句争飞翻。", 
            "得所秾花易消歇，子规啼血栖宫阙。", 
            "无复天彭百驮花，王孙五胜埋香国。", 
            "花残人散可怜春，十处园林九处尘。", 
            "欲往城南访耆旧，酒徒零落空芳辰。", 
            "太史园中花百种，红欹绿捧花头重。", 
            "花神有意洗妆迟，要勒词头固君宠。", 
            "诸公同日看花来，邓生酒瓮还重开。", 
            "廿年无此好事者，无诗不醉那能回。", 
            "酒醉诗成花欲语，明岁花开待予汝。", 
            "春雨春风作主人，鸾飘凤泊同羁旅。"
        ], 
        "title": "牡丹花下集同袁箨庵唐祖命方尔止张瑶星余澹心黄俞邰诸君子长句一首", 
        "type": "古风", 
        "yun": null
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "偏安旧是小朝廷，女子军容出上厅。", 
            "谁遣渡河回铁骑，只今泣井有银瓶。", 
            "空山夜雨鹃红血，别殿弦声雀白翎。", 
            "唤起夷光吊遗事，西陵早已越台青。"
        ], 
        "title": "西湖杂诗 其一", 
        "type": "律诗", 
        "yun": "青"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "宋家行殿在杭州，人载西湖明月游。", 
            "灯市迥悬珠不夜，酒楼初散玉为筹。", 
            "于今几度蕲黄血，依旧一天花石秋。", 
            "堪叹角端啼未了，白头宫女泪空流。"
        ], 
        "title": "西湖杂诗 其二", 
        "type": "律诗", 
        "yun": "尤"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "江流曲抱凤凰城，南渡君臣宿草横。", 
            "桃叶御沟连灞水，黎花妃梦隔啼莺。", 
            "早时金椀归杨琏，异日黄冠署谢清。", 
            "莫恨两宫终朔漠，吴山今有冷山茔。"
        ], 
        "title": "西湖杂诗 其三", 
        "type": "律诗", 
        "yun": "庚"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "珠网金轮劫火缠，冷泉亭子故依然。", 
            "龙天净土前生路，虎迹空山隔代缘。", 
            "僧院松花蒸佛饭，人家竹笕落仙泉。", 
            "飞来洞里穿三竺，背指斜阳问渡船。"
        ], 
        "title": "西湖杂诗 其四", 
        "type": "律诗", 
        "yun": "先"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "旧雨荒凉滞草堂，相思入梦泪千行。", 
            "难凭玉镜留华发，欲挽银河洗醉乡。", 
            "露湿萤干交节冷，儿饥女瘦话愁长。", 
            "迢迢此夕人何处，好是秋来易断肠。"
        ], 
        "title": "中秋连夕杂题长句（五首选二） 其一", 
        "type": "律诗", 
        "yun": "阳"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "高秋云物满河阳，死别生离事渺茫。", 
            "千里凉风吹作客，五年圆月照思乡。", 
            "衣沾酒汁三分泪，梦断琴弦八度霜。", 
            "寄语凤凰台下友，故园衰草总堪伤。"
        ], 
        "title": "中秋连夕杂题长句（五首选二） 其二", 
        "type": "律诗", 
        "yun": "阳"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "老来方识许文休，同作天涯汗漫游。", 
            "东道诸侯争置酒，南朝秋雨一登楼。", 
            "故乡此去多红树，别后相思两白头。", 
            "疁水虞山渔钓处，青鞋布袜有扁舟。"
        ], 
        "title": "许子位惜别", 
        "type": "律诗", 
        "yun": "尤"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "目眵头秃抱遗经，四十年前对大廷。", 
            "万里宾鸿今旧雨，三秋落叶短长亭。", 
            "鱼知濮上还濠上，鹏误南溟更北溟。", 
            "梦觉西风吹酒醒，江天剩映少微星。"
        ], 
        "title": "杂感和易农", 
        "type": "律诗", 
        "yun": "青"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "寂寞江城子墨林，故人伐木意何深。", 
            "江云尽变残年色，城月偏寒独夜心。", 
            "君自玉杯多近著，我如庄舄有哀音。", 
            "生涯无恙长宵共，拨火开尊话古今。"
        ], 
        "title": "冬日书怀呈易农", 
        "type": "律诗", 
        "yun": "侵"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "黄田日暮渚莲收，忽有人如化鹤游。", 
            "许我一床分上下，便开三径待羊求。", 
            "君山雪洗长江恨，古塔灯摇战鬼秋。", 
            "绣佛长斋过六十，重看烽火不胜愁。"
        ], 
        "title": "赠蒋季舄", 
        "type": "律诗", 
        "yun": "尤"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "吴山人日棹春冰，哭罢先师哭友朋。", 
            "造物爱删耆旧传，江南愁挂上元灯。", 
            "草堂诗句追高适，佛土熏修失右丞。", 
            "同作逐臣君又死，梅花笛里雪鬅鬙。"
        ], 
        "title": "人日在郡闻计甫草讣", 
        "type": "律诗", 
        "yun": "蒸"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "春色浑宜著面风，尊前沦落与谁同。", 
            "流莺自唤江南好，病马曾嘶冀北空。", 
            "城雪撩残头上白，山花偷学袖边红。", 
            "生公石上归来后，闲里光阴属钓翁。"
        ], 
        "title": "春晴易农同作", 
        "type": "律诗", 
        "yun": "东"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "刚近春分一日晴，晓莺啼破梦初成。", 
            "半干半湿溪边路，欲去欲留花下情。", 
            "闪闪移灯回绮席，厌厌听雨逗严城。", 
            "醉余诗思侵苔径，屐齿沾泥也不平。"
        ], 
        "title": "二月三日杨芝田招同易农饮，和易农二首 其一", 
        "type": "律诗", 
        "yun": "庚"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "残梅邀赏趁新晴，百罚深杯诗不成。", 
            "金谷行厨今日事，玄亭载酒古人情。", 
            "青山来往陶潜县，芳草荣枯季子城。", 
            "夜雨紞紞和戍鼓，并催花落恨难平。"
        ], 
        "title": "二月三日杨芝田招同易农饮，和易农二首 其二", 
        "type": "律诗", 
        "yun": "庚"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "岁暮乡心日夜煎，劳劳亭月十分圆。", 
            "官轻杨炯麒麟楦，酒薄韦皋螮虹筵。", 
            "梅解偷香悭一笑，柳应恼臈欠三眠。", 
            "此间自乐降王语，翻羡痴呆证老仙。"
        ], 
        "title": "二月三日杨芝田招同易农饮，和易农二首 其一", 
        "type": "律诗", 
        "yun": "先"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "散带高歌候杖藜，争看羊舌有铜鞮。", 
            "参禅肉吃中丞禄，泥饮诗分田父题。", 
            "蝴蝶飞来应五色，鸳鸯到处得双栖。", 
            "乾坤逼窄容空阔，肯割闲云与犬鸡。"
        ], 
        "title": "夏五过弟黍谷中丞别业赋赠 其一", 
        "type": "律诗", 
        "yun": "齐"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "流莺百啭劝杯勤，百和花然百草薰。", 
            "拂水珠帘窗里合，西湖锦帆树头分。", 
            "人间净土香莲捧，世外芝田好鸟耘。", 
            "欲向辋川充缚帚，羡君猿鹤免移文。"
        ], 
        "title": "夏五过弟黍谷中丞别业赋赠 其二", 
        "type": "律诗", 
        "yun": "文"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "古树空村豁落图，烟波西塞景何殊。", 
            "开檐便揖青山入，疏壑新交白鹭租。", 
            "循亩浪低惟秀麦，沿塘剑短已抽蒲。", 
            "家风岁计差相得，糊粥时黏觅句须。"
        ], 
        "title": "夏五过弟黍谷中丞别业赋赠 其一", 
        "type": "律诗", 
        "yun": "虞"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "南堂瓦响雨翻盆，果树初栽忆尔园。", 
            "农说有年新月下，尊开无事旧柴门。", 
            "鹃花朵朵皴啼血，莲叶翩翩学佛幡。", 
            "此乐不赀供老健，爱忙时一课儿孙。"
        ], 
        "title": "孟夏雨后寄黍谷弟园居", 
        "type": "律诗", 
        "yun": "元"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "缅想前贤咏五君，同堂能不感离群。", 
            "礼无大树留三宿，诗有长城张一军。", 
            "独夜完完心上月，相思袅袅望中云。", 
            "传言二子非凡鸟，我马玄黄日易曛。"
        ], 
        "title": "孟夏雨后寄黍谷弟园居 其一", 
        "type": "律诗", 
        "yun": "文"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "十年回首白云乡，稚齿依依侍老苍。", 
            "我似望并宁不念，汝今在莒幸无忘。", 
            "别时雪作杨花落，书去人同燕子忙。", 
            "甥馆文章须努力，东游有日候云将。"
        ], 
        "title": "怀嗣曾在莒州", 
        "type": "律诗", 
        "yun": "阳"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "纵酒悲歌旧帝乡，道傍昔日识田光。", 
            "相逢莞尔仍吴市，转瞬归欤念鲁狂。", 
            "燕子有情愁社近，鲤鱼无语怨江长。", 
            "绝伦未若髯之美，犹梦宫云傍苑墙。"
        ], 
        "title": "别田志山", 
        "type": "律诗", 
        "yun": "阳"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "秋水秋风话别时，不将明月与君期。", 
            "刀环得慰深闺望，蟋蟀能无故国思。", 
            "重九光阴在桃叶，江南花草属邱迟。", 
            "白云居士应相候，为奏湘灵鼓瑟诗。"
        ], 
        "title": "白门送邱三还吴", 
        "type": "律诗", 
        "yun": "支"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "西城卜筑占山腰，况撰良辰是此朝。", 
            "一自桃花忘汉世，翻如蓂荚数唐尧。", 
            "酒家别有闲田地，诗意还归新柳条。", 
            "翠釜精盘吾不继，也须分日探梅椒。"
        ], 
        "title": "花朝遵王侄招饮，即用朝字为韵", 
        "type": "律诗", 
        "yun": "萧"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "豆架瓜棚取次成，江村入夏半阴晴。", 
            "贫知滋味惟高卧，游有工夫祗意行。", 
            "鸥梦自循莲路熟，蝉心正曳树声清。", 
            "彭城六月驱车急，何似闲居足此生。"
        ], 
        "title": "夏日闲居", 
        "type": "律诗", 
        "yun": "庚"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "老友翩然许远游，相寻直到海东头。", 
            "何人念我身还病，几度邮诗和未休。", 
            "读史烛流兴发泪，伤春藤挂古今愁。", 
            "白云尖上鸥盟在，冷落严光旧钓裘。"
        ], 
        "title": "许公还过访别后有寄", 
        "type": "律诗", 
        "yun": "尤"
    }, 
    {
        "author": "钱陈群", 
        "era": "清", 
        "subtype": "五言律诗", 
        "text": [
            "独立迟秋月，清光恰二分。", 
            "故人来旧雨，逸兴发高文。", 
            "目极还山鸟，心空出岫云。", 
            "登临好携手，何处著尘氛。"
        ], 
        "title": "九月四日同年卢雅雨都转喜余来赴登高之约即放艇真州邀同年戴通乾来会是日同饮雅雨官舍期以九日游平山堂通乾得诗二首即次其韵（时予泊舟邗江） 其一", 
        "type": "律诗", 
        "yun": "文"
    }, 
    {
        "author": "钱陈群", 
        "era": "清", 
        "subtype": "五言律诗", 
        "text": [
            "力疾游仍远，重寻三过堂。", 
            "清淮添酒绿，秋露湿橙黄。", 
            "但得千场会，宁辞两鬓苍。", 
            "蜀冈松外路，山色辨微茫。"
        ], 
        "title": "九月四日同年卢雅雨都转喜余来赴登高之约即放艇真州邀同年戴通乾来会是日同饮雅雨官舍期以九日游平山堂通乾得诗二首即次其韵（时予泊舟邗江） 其二", 
        "type": "律诗", 
        "yun": "阳"
    }, 
    {
        "author": "钱陈群", 
        "era": "清", 
        "subtype": "五言律诗", 
        "text": [
            "海内存年辈，同伤岁月迟。", 
            "那堪相见日，又是暮秋时。", 
            "瓜步半轮月，真州一卷诗。", 
            "双鱼凭问讯，强饭慰相思。"
        ], 
        "title": "余将返棹长水通乾有诗言别次韵为答", 
        "type": "律诗", 
        "yun": "支"
    }, 
    {
        "author": "钱陈群", 
        "era": "清", 
        "subtype": "七言律诗", 
        "text": [
            "杖藜来试踏春泥，夹岸垂杨压帽低。", 
            "水曲便通朱邑里，桥平俨似白公堤。", 
            "疏篱麂眼翠初泼，细草群腰绿已齐。", 
            "竹坞渔庄最深处，一层石路一层梯。"
        ], 
        "title": "暮春访汪玉山太守求是斋出欧阳圭斋送王都转长律横卷适朱上舍携春桥草堂图册索题即用圭斋韵应之", 
        "type": "律诗", 
        "yun": "齐"
    }, 
    {
        "author": "钱陈群", 
        "era": "清", 
        "subtype": "七言律诗", 
        "text": [
            "春波桥外碧流斜，扶杖来寻道韫家。", 
            "石罅细通海眼水，墙阴初放米囊花。", 
            "解围时听屏间语，题句留封壁上纱。", 
            "傥得余生成小隐，太平风日约桑麻。"
        ], 
        "title": "集嘉树轩分赋得花字", 
        "type": "律诗", 
        "yun": "麻"
    }, 
    {
        "author": "钱陈群", 
        "era": "清", 
        "subtype": "七言律诗", 
        "text": [
            "秋士翻嫌秋去迟，感予白发一题诗。", 
            "声依孤雁斜阳外，泪洒哀蝉落叶时。", 
            "把酒放怀惟尽致，登楼远望复何疑。", 
            "尚留难老秋容在，独向霜前吐异姿。"
        ], 
        "title": "钱秋", 
        "type": "律诗", 
        "yun": "支"
    }, 
    {
        "author": "钱陈群", 
        "era": "清", 
        "subtype": "七言律诗", 
        "text": [
            "几家茅屋曲通村，即事还同野老论。", 
            "风过林端喧鸟雀，日高原上散鸡豚。", 
            "波光潋滟初平岸，黛色参差却对门。", 
            "最是闾阎淳朴处，羲皇景物自常存。"
        ], 
        "title": "南村", 
        "type": "律诗", 
        "yun": "元"
    }, 
    {
        "author": "钱陈群", 
        "era": "清", 
        "subtype": "七言律诗", 
        "text": [
            "东巡扈从忆当年，马上相逢揖大贤。", 
            "喜共谈谐随豹尾，早占位望识鸢肩。", 
            "论交郑重金声比，载道勋名竹帛传。", 
            "岁晏公余来话旧，真如雪夜子猷船。"
        ], 
        "title": "峻庵大中丞以会谳来禾公余过访喜赠 其一", 
        "type": "律诗", 
        "yun": "先"
    }, 
    {
        "author": "钱陈群", 
        "era": "清", 
        "subtype": "七言律诗", 
        "text": [
            "江南开府发如漆，砚北尚书鬓似霜。", 
            "昔赠双鱼劳远使，今移专节近吾乡。", 
            "与论治道扶根本，更挹名言见老苍。", 
            "他日采梅乘兴去，好携赐杖访沧浪。"
        ], 
        "title": "峻庵大中丞以会谳来禾公余过访喜赠 其二", 
        "type": "律诗", 
        "yun": "阳"
    }, 
    {
        "author": "钱陈群", 
        "era": "清", 
        "subtype": "七言律诗", 
        "text": [
            "红杏香茅横水滨，宸游先咏试题新。", 
            "帆收静玩亭中景，幔卷遥迎陌上人。", 
            "堤柳受风金勒击，渚蒲冒雨白鸥亲。", 
            "凭栏为爱韶光好，一曲春光次第循。"
        ], 
        "title": "恭和乾隆御制峭帆亭戏咏原韵钱陈群", 
        "type": "律诗", 
        "yun": "真"
    }, 
    {
        "author": "钱陈群", 
        "era": "清", 
        "subtype": "七言律诗", 
        "text": [
            "木门城外绕菰芦，恰系兰舟即广途。", 
            "勃海仙人来赆献，中条隐士效嵩呼。", 
            "近光益信训行是，仰圣咸知胞与吾。", 
            "斥卤民风本殷富，甸畿化洽岂殊乎。"
        ], 
        "title": "策马过沧州城", 
        "type": "律诗", 
        "yun": "虞"
    }, 
    {
        "author": "钱陈群", 
        "era": "清", 
        "subtype": "七言律诗", 
        "text": [
            "让却胪传第一人，五云偏奏语溪滨。", 
            "恩迁九列邀前席，威肃千官望后尘。", 
            "玉署方惊豸绣异，金门又羡凤毛新。", 
            "书生荣遇谁堪并，何待悬车始乞身。"
        ], 
        "title": "风波远隔乡关路，目断高堂只梦循Author:许汝霖过青县送匪庵都宪予告还乡三首 其一", 
        "type": "律诗", 
        "yun": "真"
    }, 
    {
        "author": "钱陈群", 
        "era": "清", 
        "subtype": "七言律诗", 
        "text": [
            "桂香杏艳共题名，联袂岩廊岁几更。", 
            "冷暖从无三日隔，苦甘恍似一家并。", 
            "非关儿女图温饱，实为天人策治平。", 
            "不信迂疏回棹晚，请看明哲挂帆轻。"
        ], 
        "title": "风波远隔乡关路，目断高堂只梦循Author:许汝霖过青县送匪庵都宪予告还乡三首 其二", 
        "type": "律诗", 
        "yun": "庚"
    }, 
    {
        "author": "钱陈群", 
        "era": "清", 
        "subtype": "七言律诗", 
        "text": [
            "春暮辞朝秋暮还，殷勤恋主畏间关。", 
            "雄躯谋国容先瘦，谠论匡时舍渐艰。", 
            "三载别来留半夕，一湾送去隔千山。", 
            "独怜衰鬓飘萍梗，目断归帆泪暗潸。"
        ], 
        "title": "风波远隔乡关路，目断高堂只梦循Author:许汝霖过青县送匪庵都宪予告还乡三首 其三", 
        "type": "律诗", 
        "yun": "删"
    }, 
    {
        "author": "钱佳", 
        "era": "清", 
        "subtype": "五言律诗", 
        "text": [
            "可惜三春丽，偏为二竖磨。", 
            "病因趋事少，贫乃负人多。", 
            "每叹升沈异，空嗟岁月过。", 
            "朝来试揽镜，星鬓更如何。"
        ], 
        "title": "春日病中", 
        "type": "律诗", 
        "yun": "歌"
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "骊山高复高，落日霾荒台。", 
            "西风吹白道，下见幽宫开。", 
            "秦政昔乱纪，刑杀如霆雷。", 
            "鲸吞六国尽，声色非仙才。", 
            "童女不复还，龙战飙轮摧。", 
            "寄言镐池君，英武安在哉？", 
            "千人竞讴唱，运石清渭隈。", 
            "筑之崇三坟，下锢泉水来。", 
            "黄金作天地，日月为樽罍。", 
            "银海停不流，人膏灿无灰。", 
            "飞蚕三十箔，一一红玫瑰。", 
            "知埋几皓齿，何论万匠哀。", 
            "可怜闭衰草，虎视敛寸坏。", 
            "虽令地成市，难买青阳回。", 
            "足使天下倾，何待长城摧。", 
            "楚炬与牧火，雨赭无遗煨。", 
            "宝玉不在土，死增骸骨灾。", 
            "徒闻古丈夫，霞举登蓬莱。"
        ], 
        "title": "始皇冢", 
        "type": "古风", 
        "yun": "灰"
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "武皇岁起云阳宫，高台屹与云汉通。", 
            "欲求真诀炼颜色，紫琼之露飞濛濛。", 
            "青霄不下两皇子，十二仙人一夜死。", 
            "文成五利不及一少翁，能使香魂望如水。", 
            "凄凄茂陵月，玉碗埋苔碧。", 
            "难闻舍人壶，空羡方朔戟。", 
            "当涂代汉逾百年，铜人之泪流作铅。", 
            "移经灞水亦伤别，回头立尽东关烟。", 
            "君不见古今兴废皆陈迹，金石有情悲过客，化为铜驼卧荆棘。"
        ], 
        "title": "汉通天台铜人歌", 
        "type": "古风", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "重帘烛暗露华白，桂树凝寒掩瑶魄。", 
            "为恐人间感别离，飙轮不转纤云织。", 
            "几家弦管盼清辉，何来匹练澄空碧。", 
            "影娥池冷镜奁尘，天外徒横秋一色。", 
            "银汉无声不记年，琼楼有梦空成夕。", 
            "回头容易参商隔，今日当筵须共惜。", 
            "越鸟南飞未有期，秦山西去犹为客。", 
            "愿留光景十分满，莫使深杯等閒掷。"
        ], 
        "title": "中秋待月以平分秋色一轮满分韵得色字", 
        "type": "古风", 
        "yun": null
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "淡烟漠漠护重阴，思入罗浮梦已深。", 
            "对月应怜清夜影，怀人空寄岁寒心。", 
            "云横渭北家千里，春到江南雪一林。", 
            "谁向天涯问消息，好从孤管写馀音。", 
            "寒山无恙隔层阴，一缕相思为尔深。", 
            "梦后何人同载酒，花时有客独关心。", 
            "飞来晴雪春留影，相送前溪月在林。", 
            "官阁吟成应寄兴，不教空谷误跫音。"
        ], 
        "title": "忆梅和韵", 
        "type": "古风", 
        "yun": "侵"
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "读史弗穷理，泥古辞易谬。", 
            "炎汉四百年，尺土皆封堠。", 
            "胡云当涂高，正统反相授。", 
            "堂堂司马公，乃书亮入寇。", 
            "朱三亦继唐，此弊孰为救。", 
            "青史不足凭，挂一乃万漏。", 
            "悲风蟂矶岸，空江泻寒溜。", 
            "望帝魂不归，啼痕寄猿狖。", 
            "嗟无两舟米，不得纪蜀后。"
        ], 
        "title": "读史偶成", 
        "type": "古风", 
        "yun": "宥"
    }, 
    {
        "author": "钱孟钿", 
        "era": "清", 
        "subtype": null, 
        "text": [
            "燕燕复燕燕，将雏画梁畔。", 
            "玉楼朱户灿如银，翩翩弄影梨花院。", 
            "春去烟雨中，花落云巢空。", 
            "螵蛸悬绣闼，蟪蛄悲秋风。", 
            "暄凉一转烛，沧海森丛木。", 
            "他时舞馆金缸凝，今日颓垣蔓草绿。", 
            "谢公墩上牧儿耕，华表柱头野鸢啄。", 
            "逝水不可回，春晖去难续。", 
            "莫奏雍门琴，剩有唐衢哭。", 
            "白杨风起乌夜啼，燕子还来问华屋。"
        ], 
        "title": "燕燕吟", 
        "type": "古风", 
        "yun": null
    }, 
    {
        "author": "钱孟钿", 
        "era": "清", 
        "subtype": "五言排律", 
        "text": [
            "燕台风日好，少小共婵娟。", 
            "綦组初争侍，帘帏每互眠。", 
            "安花矜学步，约翠喜齐肩。", 
            "柳爱依人亸，桃看隔院妍。", 
            "不知春事去，惟觉鬓华鲜。", 
            "乍返长河棹，同歌入越篇。", 
            "湖山欣把袂，月露各传笺。", 
            "酒为藏钩覆，茶因赌钏煎。", 
            "临风调玉琯，倚竹整湘弦。", 
            "坐羡连枝树，行侔并蒂莲。", 
            "学诗尊李杜，点笔动云烟。", 
            "秋水芙蓉港，春风玳瑁筵。", 
            "玫瑰团作饼，栀子刻为钿。", 
            "窄袖鹦偕玩，低鬟蕙并搴。", 
            "清宵无尔我，密意总缠绵。", 
            "岁月不相待，分飞各一天。", 
            "明珠徒有赠，宝镜惜空圆。", 
            "已判差池影，真成断续缘。", 
            "馀欢留客袂，新恨入征鞯。", 
            "汝复为春草，吾几作夜鹃。", 
            "随夫行蜀栈，携子渡秦川。", 
            "宦思凉如水，归心静似禅。", 
            "柳花空作絮，榆荚不成钱。", 
            "松竹留荒径，莼鲈忆旧船。", 
            "漫言童仆饱，还望故人怜。", 
            "刀尺霜前女，笙璈海上仙。", 
            "暂时容梦见，异地各情牵。", 
            "枫助思亲泪，蝉催去国年。", 
            "天涯千嶂在，陇上一枝传。", 
            "何日随归雁，南云滞影旋。"
        ], 
        "title": "代书三十韵寄弟妇循之", 
        "type": "排律", 
        "yun": "先"
    }, 
    {
        "author": "钱孟钿", 
        "era": "清", 
        "subtype": "五言绝句", 
        "text": [
            "呜咽清渭滨，纷披灞桥柳。", 
            "今古伤别离，扬鞭各挥手。"
        ], 
        "title": "古别离", 
        "type": "绝句", 
        "yun": "有"
    }, 
    {
        "author": "钱孟钿", 
        "era": "清", 
        "subtype": "五言律诗", 
        "text": [
            "欲悟神仙理，何辞笔舌残。", 
            "消磨因久庋，辛苦在忘餐。", 
            "三绝编犹在，千回诵未完。", 
            "便教成缺略，依旧误儒冠。"
        ], 
        "title": "蠹简", 
        "type": "律诗", 
        "yun": "寒"
    }, 
    {
        "author": "钱孟钿", 
        "era": "清", 
        "subtype": "五言律诗", 
        "text": [
            "野火焚犹在，装池见宛然。", 
            "数行铭瘗鹤，几叶拓轻蝉。", 
            "完损神难合，摩挲癖可传。", 
            "较他嗤没字，片纸亦前贤。"
        ], 
        "title": "断碑", 
        "type": "律诗", 
        "yun": "先"
    }, 
    {
        "author": "钱孟钿", 
        "era": "清", 
        "subtype": "五言律诗", 
        "text": [
            "日月不我待，秋风吹素颜。", 
            "江云长带雨，海月自衔山。", 
            "静夜千砧急，高空一雁还。", 
            "独馀摇落意，终日倚柴关。"
        ], 
        "title": "感秋", 
        "type": "律诗", 
        "yun": "删"
    }, 
    {
        "author": "钱孟钿", 
        "era": "清", 
        "subtype": "七言律诗", 
        "text": [
            "一片秋心近水殊，空庭为惜雨声枯。", 
            "曾含夕露衣同冷，及听清歌梦已孤。", 
            "几干纷披随败箨，半塘摇落并残蒲。", 
            "薰风不与留颜色，翠佩江皋再见无。"
        ], 
        "title": "残荷", 
        "type": "律诗", 
        "yun": "虞"
    }, 
    {
        "author": "钱孟钿", 
        "era": "清", 
        "subtype": "七言律诗", 
        "text": [
            "霓裳歌吹动华清，小辇曾催花底行。", 
            "池上鸳鸯怜并宿，天边牛女笑长生。", 
            "空悲此日金钗擘，何事当时白练轻。", 
            "一曲淋铃传夜雨，寿王宫内月同明。"
        ], 
        "title": "华清宫怀古", 
        "type": "律诗", 
        "yun": "庚"
    }, 
    {
        "author": "钱孟钿", 
        "era": "清", 
        "subtype": "七言律诗", 
        "text": [
            "潼关天险郁嵯峨，天外三峰俯大河。", 
            "六国笙歌明月在，五陵冠剑夕阳多。", 
            "时来杰士能扪虱，事去将军竟倒戈。", 
            "终古丸泥凭善守，英雄成败感如何。"
        ], 
        "title": "潼关", 
        "type": "律诗", 
        "yun": "歌"
    }, 
    {
        "author": "钱孟钿", 
        "era": "清", 
        "subtype": "七言律诗", 
        "text": [
            "狙击早销秦帝胆，借筹竟创汉家基。", 
            "空疑状貌同雌伏，始信功名见猎迟。", 
            "帷幄总分黄石略，云山不负赤松期。", 
            "高踪迥出韩彭外，紫柏千秋护旧祠。"
        ], 
        "title": "张子房祠", 
        "type": "律诗", 
        "yun": "支"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "禊事初修乐且耽，出游如有味醰醰。", 
            "吾衰甚矣七十七，天气佳哉三月三。", 
            "眠柳始花腰旋舞，流莺半语舌犹含。", 
            "华胥祇在人间世，倒载归舟梦寝甘。"
        ], 
        "title": "上巳山中醉归", 
        "type": "律诗", 
        "yun": "覃"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "名山容易白人头，老羡东方记十洲。", 
            "一湖水收松下浸，万丈石放空中游。", 
            "瓮脚榨来家酝美，杖肩挑得野花秋。", 
            "主人自作因僧出，百炼精金日上楼。"
        ], 
        "title": "九月中旬虞山顶茶庵杂诗", 
        "type": "律诗", 
        "yun": "尤"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "五渠村落运租船，才出城隅便扣舷。", 
            "一百岁翁重见面，念三年后许齐肩。", 
            "蜗庐日暖开缸酒，蟹椴风清上稻天。", 
            "归去夜灯吟有兴，漫书此意寿彭篯。"
        ], 
        "title": "往五渠重访百岁老人张某，十月十三日也，题寿彭子庆", 
        "type": "律诗", 
        "yun": "先"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "入寺寺门开也无，年年春社此追趋。", 
            "桃花李花无人问，东村西村有酒沽。", 
            "树下宠光吾瞎子，尊前点注躄浮图。", 
            "是日北风太无赖，借衣遮背凭僧扶。"
        ], 
        "title": "武伯追和杨铁崖嬉春同作二首 其一", 
        "type": "律诗", 
        "yun": "虞"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "乍雨乍晴兴已饶，清明况说是今朝。", 
            "桃花镜中学人面，柳条水上拖舞腰。", 
            "物色无机容老态，杖屦有意凌危桥。", 
            "一路踏青浑不厌，卖饧打鼓仍吹箫。"
        ], 
        "title": "武伯追和杨铁崖嬉春同作二首 其二", 
        "type": "律诗", 
        "yun": "萧"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "金天醉后事纷纷，此地俄惊一见君。", 
            "万里秦吴知姓字，百年坛坫共诗文。", 
            "苦将白发辞青史，只载红妆向碧云。", 
            "昨日议修耆旧传，松风遗操访河汾。"
        ], 
        "title": "晤秦中王山史徵君秦淮上", 
        "type": "律诗", 
        "yun": "文"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "羡君才足起吾家，鼓瑟青峰路未遐。", 
            "往往述诗如海势，年年梦笔是江花。", 
            "弃繻有吏传麟对，索米为谐识犬牙。", 
            "此去长安名更重，曾陪使者谕苴麻。"
        ], 
        "title": "送玉友侄孙北上", 
        "type": "律诗", 
        "yun": "麻"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "奇怀不许撰良辰，三分勾留一分春。", 
            "老景作仇惟久雨，欢场败兴值生人。", 
            "深恩草没婆留井，曩事花飞倩女身。", 
            "都向佛灯空焰里，相看溜滴泪沾巾。"
        ], 
        "title": "春日雨中", 
        "type": "律诗", 
        "yun": "真"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "琴河一水带辛丰，我又西迁春色中。", 
            "矮屋不嫌书塞破，短床惟许梦游空。", 
            "三桥柳月眉相约，五里花人粉作丛。", 
            "岁岁年年闲赏惯，不曾绳子系东风。"
        ], 
        "title": "二月尽移榻西城", 
        "type": "律诗", 
        "yun": "东"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "莲花莲子一时生，初度关门细雨声。", 
            "檐押早呈三妇艳，盘餐不羡五侯鲭。", 
            "空蒙似泛娄塘棹，烟景追思白下城。", 
            "重与花神论昔梦，浣纱篇上不胜情。"
        ], 
        "title": "六月廿四日俗例荷花生辰，玄对斋有盘餐之约，雨不赴，瓶供花三蕊斋放，喜而有作", 
        "type": "律诗", 
        "yun": "庚"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "往来踪迹葛仙桥，四十年间未寂寥。", 
            "三世词林人啧啧，两朝天子叹飘飘。", 
            "犹传大鸟关西葬，不弃穷宾河朔招。", 
            "末契自今从尔托，白头还愧老渔樵。"
        ], 
        "title": "示杨茂实（谕德之子）", 
        "type": "律诗", 
        "yun": "萧"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "拓开眼界白云乡，老去登高兴转狂。", 
            "更上一层如世外，闲思千载几斜阳。", 
            "人歌人哭分三处，半醉半醒合两忘。", 
            "脚下游人还指点，白头几个是仙郎。"
        ], 
        "title": "九日西城登高", 
        "type": "律诗", 
        "yun": "阳"
    }, 
    {
        "author": "钱陆灿", 
        "era": "清", 
        "subtype": "七言律诗", 
        "text": [
            "雇直肩舆游兴浓，一重一掩荡心胸。", 
            "才穿常建空潭影，又踏夫差试剑峰。", 
            "北海东湖如夹涧，随山拂水总朝宗。", 
            "下来云气生衣袂，爱听松涛杖已慵。"
        ], 
        "title": "秋日虞山", 
        "type": "律诗", 
        "yun": "冬"
    }, 
    {
        "author": "钱纫蕙", 
        "era": "清", 
        "subtype": "七言绝句", 
        "text": [
            "万里胡天断鸟飞，年年策马未言归。", 
            "西风吹急笳声咽，历乱黄沙满铁衣。"
        ], 
        "title": "征怨", 
        "type": "绝句", 
        "yun": "微"
    }, 
    {
        "author": "钱纫蕙", 
        "era": "清", 
        "subtype": "七言绝句", 
        "text": [
            "江潭憔悴几枝横，秋雨秋风怆别情。", 
            "犹拟攀条贻远道，可怜玉笛不成声。"
        ], 
        "title": "秋柳", 
        "type": "绝句", 
        "yun": "庚"
    }, 
    {
        "author": "钱江", 
        "era": "清", 
        "subtype": "七言律诗", 
        "text": [
            "草野犹怀救国忠，而今往事哭秋风。", 
            "桓刘有意争雄长，韩岳终难立战功。", 
            "沧海风涛沈草檄，关山霜雪转飞蓬。", 
            "匆匆过眼皆陈迹，往日雄心付水中。"
        ], 
        "title": "邗江杂感", 
        "type": "律诗", 
        "yun": "东"
    }, 
    {
        "author": "钱旭东", 
        "era": "清", 
        "subtype": "七言绝句", 
        "text": [
            "春风剪剪送春寒，残雪初融尚未乾。", 
            "欲雨不能晴不得，云阴应为养花难。"
        ], 
        "title": "春阴", 
        "type": "绝句", 
        "yun": "寒"
    }, 
    {
        "author": "钱廷文", 
        "era": "清", 
        "subtype": null, 
        "text": [
            "茂树有高枝，清弦无细响。", 
            "素交见生平，曾不为标榜。", 
            "自我与夫子，幽巷通来往。", 
            "散发坐茅亭，信宿得心赏。", 
            "清梵激松风，禅寺邻书幌。", 
            "主客共藜羹，闵子过周党。", 
            "尺素隔层城，烟月劳梦想。", 
            "嗟我倦游人，十年在草莽。", 
            "书剑局高天，壮躯空慨慷。", 
            "何处豁尘心，溪流晒渔网。"
        ], 
        "title": "寄醇民先生", 
        "type": "古风", 
        "yun": "养"
    }, 
    {
        "author": "钱名世", 
        "era": "清", 
        "subtype": null, 
        "text": [
            "早潮滟滟明星没，晚潮浩浩初月出。", 
            "潮去潮来自古今，秋毫不见江波溢。", 
            "渡江著屐升颠崖，江流端正白道斜。", 
            "吞海亭前放两眼，湱然耳畔喧雷车。", 
            "江凫渚雁知潮信，拍翅惊飞排水阵。", 
            "半江崩浪大千山，突过中流肯平进。", 
            "白马粗毛十万匹，怒蹄蹴踏寒风飘。", 
            "如茶素甲鼓声高，睒旸霜刀横击律。", 
            "雪龙夭矫空中飞，飞鱼怪物相追随。", 
            "鳞爪变现颔珠落，毒涎雾喷光淋漓。", 
            "斗霆击电海门碎，巨壑荡潏藏舟移。", 
            "汨没沙洲不胜计，但凭远峰露螺髻。", 
            "云根直欲信流去，虹洞苍茫极风势。", 
            "江豚掀簸岂自由，天吴叫啸水仙愁。", 
            "弄潮吴儿好身手，蓦波燕跃伸黄头。", 
            "欹岸水痕添一丈，渔舟个个浮天上。", 
            "绝港空陂尽灌输，枯荷败藁皆神王。", 
            "涛偃端平镜面圆，千溪小艇乘江涨。", 
            "君不见钱塘罗刹凌浙西，岁岁啮坏江边堤。", 
            "英雄豪气夺天险，犀弩立射潮头低。", 
            "此地凭阑却回首，青门文采今何有。", 
            "闲看《七发》广陵潮，急买六朝京口酒。"
        ], 
        "title": "观潮", 
        "type": "古风", 
        "yun": null
    }, 
    {
        "author": "钱名世", 
        "era": "清", 
        "subtype": null, 
        "text": [
            "冬青萧索遗民少，海滨宽间存一老。", 
            "睒睒晨星气象高，华峰削翠金天杳。", 
            "百年以来人事变，射陵先生眼所见。", 
            "铜驼荆棘苍鹅飞，露掌仙人辞汉殿。", 
            "南都斫尽灵和柳，二月不知春甸线。", 
            "《后庭花》唱商女口，毳帐筚篥成高宴。", 
            "台城应教秋衾客，扫迹荒村守迍贱。", 
            "丛残蠹帙过五车，石田茅屋苍苔居。", 
            "长编一卷必在手，百家诸子时畋渔。", 
            "野蔬新剪浊醪熟，檐花坠雨寒窗虚。", 
            "两京旧事饱其腹，闲谈涌出泉百斛。", 
            "兰台掌故多放失，江天少微有实录。", 
            "荐书急奏杨铁崖，白衣宣至参史局。", 
            "见闻覼缕谈靡靡，八表十志成必速。", 
            "不然士室作诗史，空想蕉园在盐渎。", 
            "君不见永宁寺侧藏书楼，宝光夜夜腾斗牛。", 
            "鹿门偕隐夫何求，长君健笔思帘俦。", 
            "燃椽官馆来日事，那羡区区史通子。"
        ], 
        "title": "赠宋射陵", 
        "type": "古风", 
        "yun": null
    }, 
    {
        "author": "钱名世", 
        "era": "清", 
        "subtype": null, 
        "text": [
            "前除置酒谈竟日，秋色满眼何清佳。", 
            "一声初雁忽相感，霜信直逼长安街。", 
            "羁孤客子正无赖，百事卒卒煎情怀。", 
            "三春刷羽到秋半，栖息未定行藏乖。", 
            "万重云里接哀响，此境倍觉归吾侪。", 
            "金风紫塞浩呼汹，雪花早被千山崖。", 
            "雨城池边冷透骨，挈群南徒依江淮。", 
            "寒河芦叶顿衔尽，横绝苍霭如樯排。", 
            "毛衣皎洁性高介，叫空嘹喨非淫哇。", 
            "慈恩塔级众翔集，亦或飏去天之涯。", 
            "山头落融不成字，犹剩半折黄金钗。", 
            "虽谋稻粱有气骨，肯向沮洳寻虾螷。", 
            "江南八月烟水阔，回汀枉渚流喈喈。", 
            "雕胡接呷易充腹，勿慕爽垲嫌卑洼。", 
            "朔方健儿好弹汝，肉登鼎俎翎盛靫。", 
            "冥飞尚恐矰缴及，斜戛莫与鹰鹯偕。", 
            "生平饮啄乃定分，何地独少云霄阶。", 
            "衡阳奇峰暂却转，永嘉有宕堪藏埋。", 
            "来宾终假上林宿，鸳行凤侣鸣和谐。", 
            "抚弦目送碧天远，窗外素月窥萧斋。"
        ], 
        "title": "闻雁", 
        "type": "古风", 
        "yun": null
    }, 
    {
        "author": "钱名世", 
        "era": "清", 
        "subtype": null, 
        "text": [
            "孟春值阴雨，经旬闭柴荆。", 
            "晨兴理短策，试向前山行。", 
            "始霁群卉坼，稍暄百鸟鸣。", 
            "攀跻纡石磴，迢递延葱菁。", 
            "谷幽岚正合，路转湖偏明。", 
            "松风有时歇，悠然闻水声。", 
            "即此惬吾虑，绵邈生遥情。"
        ], 
        "title": "春霁山行", 
        "type": "古风", 
        "yun": "庚"
    }, 
    {
        "author": "钱兴祖", 
        "era": "清", 
        "subtype": "七言律诗", 
        "text": [
            "山头木叶直穷荒，帝醉金天赐启疆。", 
            "双观魏家传盛乐，虚楼辽代记梳妆。", 
            "窟中饮马黄花瘦，岭上飞孤紫塞长。", 
            "略定三关边吹断，至今犹忆武灵王。"
        ], 
        "title": "云中怀古", 
        "type": "律诗", 
        "yun": "阳"
    }, 
    {
        "author": "钱兴祖", 
        "era": "清", 
        "subtype": "七言律诗", 
        "text": [
            "四海无家倍可怜，家徒壁立操弥坚。", 
            "马医未业终无术，虎吏难逃莫问田。", 
            "学稼故应先学圃，安贫自得渐安禅。", 
            "嗣宗恸哭刘伶醉，壮志销沉不诅天。"
        ], 
        "title": "次韵孝标弟岁暮杂感（四首选一）", 
        "type": "律诗", 
        "yun": "先"
    }, 
    {
        "author": "钱光绣", 
        "era": "清", 
        "subtype": "七言律诗", 
        "text": [
            "岂为烟波震泽宽，肯贪虾菜足盘餐。", 
            "青衫泪湿白司马，皂帽尘蒙管幼安。", 
            "去日朱颜频抚镜，归来华发漫垂竿。", 
            "只应不负金川恸，入地犹惊碧血寒。"
        ], 
        "title": "哭邱含三子章", 
        "type": "律诗", 
        "yun": "寒"
    }, 
    {
        "author": "钱龙跃", 
        "era": "清", 
        "subtype": "七言律诗", 
        "text": [
            "银河相望两悠悠，剩取新欢减旧愁。", 
            "鸟似有情长比翼，花应知喜亦双头。", 
            "障尘彩扇翔金凤，咽路香车驾玳牛。", 
            "鱼戏只今惟傍叶，莲东何必有轻舟。"
        ], 
        "title": "次牧《翁六月七日迎河东君于云间喜而有述》诗", 
        "type": "律诗", 
        "yun": "尤"
    }, 
    {
        "author": "钱龙惕", 
        "era": "清", 
        "subtype": "七言律诗", 
        "text": [
            "鹊未成桥水尚深，惊看织女下墙阴。", 
            "弦槽始解胸前意，厨串方知炙里心。", 
            "锦段连篇搜丽句，霓裳一曲奏仙音。", 
            "从今郁郁园中柳，嫩绪千条色似金。"
        ], 
        "title": "次牧《翁六月七日迎河东君于云间喜而有述》诗", 
        "type": "律诗", 
        "yun": "侵"
    }, 
    {
        "author": "钱龙惕", 
        "era": "清", 
        "subtype": "七言律诗", 
        "text": [
            "清凉秋半半阴天，湖上烟波正渺然。", 
            "芳草似帆行罨岸，青山如画走随船。", 
            "夕阳烟尽霞争赤，江月云开夜独圆。", 
            "多少繁华乱离歇，水门零落莫山前。"
        ], 
        "title": "西塘归棹", 
        "type": "律诗", 
        "yun": "先"
    }, 
    {
        "author": "钱龙惕", 
        "era": "清", 
        "subtype": "七言律诗", 
        "text": [
            "年华已是劫灰残，欲觅逃名七里滩。", 
            "谁篡鸿飞高冥冥，休歌牛角夜漫漫。", 
            "骑驴自称襄阳帽，漉酒长欹栗里冠。", 
            "千树芦花数行雁，天涯寒月许同看。"
        ], 
        "title": "湘灵侄见示十月杂感，依韵和答（八首选二） 其一", 
        "type": "律诗", 
        "yun": "寒"
    }, 
    {
        "author": "钱龙惕", 
        "era": "清", 
        "subtype": "七言律诗", 
        "text": [
            "仲容高旷有闲身，曳耒分明已绝尘。", 
            "一月别来将小雪，八篇传到尽阳春。", 
            "烟波西塞摇双桨，风雨桐江挂一伦。", 
            "我亦途穷须恸哭，竹林携手敢逡巡。"
        ], 
        "title": "湘灵侄见示十月杂感，依韵和答（八首选二） 其二", 
        "type": "律诗", 
        "yun": "真"
    }, 
    {
        "author": "钱龙惕", 
        "era": "清", 
        "subtype": "七言律诗", 
        "text": [
            "肠断湖山列画屏，断桥残日半湖明。", 
            "逋仙祠畔销残暑，鄂国坟边恨晚程。", 
            "娅姹佳人红芰湿，风标公子白鸥轻。", 
            "篮舆渐逐高峰远，惆怅银钩月乍生。"
        ], 
        "title": "湖上晚归", 
        "type": "律诗", 
        "yun": "庚"
    }, 
    {
        "author": "钱玉吾", 
        "era": "清", 
        "subtype": null, 
        "text": [
            "修月帘栊，织云亭榭，最宜琴语缠绵。", 
            "为爱拈红豆，瘦了三年。", 
            "病酒伤春情绪，都付与、急管繁弦。", 
            "消魂处、夕阳无限，祗在愁边。", 
            "谁怜。", 
            "拍中换拍，千万折柔肠，吹断还连。", 
            "算一番花放，一度离天。", 
            "唱到青青柳色，催梦去、梦也难圆。", 
            "歌筵畔，拚将此身，化作啼鹃。"
        ], 
        "title": "凤凰台上忆吹箫 题拙宜园乐府五种（见《词综续编》）", 
        "type": "词", 
        "yun": null
    }, 
    {
        "author": "钱名世", 
        "era": "清", 
        "subtype": "七言律诗", 
        "text": [
            "避位曾传泰伯风，那言高义子臧同。", 
            "史书未改仍公子，人物无凭只上中。", 
            "地僻似村烟月白，庙闲如社野花红。", 
            "伤心窟室铍交后，断送亡王泣甬东。"
        ], 
        "title": "题延陵季子庙碑后", 
        "type": "律诗", 
        "yun": "东"
    }, 
    {
        "author": "钱永亨", 
        "era": "清", 
        "subtype": "七言律诗", 
        "text": [
            "历乱秋风飒飒黄，棘篱椒坞隐微芳。", 
            "非因仄径无由见，不遇闲人那觉香。", 
            "潦倒忍随秋草没，飘零愁见海田荒。", 
            "柴桑三径俱榛莽，谁得如君只傲霜。"
        ], 
        "title": "野菊", 
        "type": "律诗", 
        "yun": "阳"
    }, 
    {
        "author": "钱永亨", 
        "era": "清", 
        "subtype": "七言律诗", 
        "text": [
            "莫怪千金一笑难，好花都是易摧残。", 
            "调筝促柱惊弦断，弄笔题裙讶墨干。", 
            "紫塞魂归金瓦冷，彩楼人去玉箫寒。", 
            "十年不作寻春梦，遮莫将侬薄幸看。"
        ], 
        "title": "追和杨眉庵次李义山无题韵", 
        "type": "律诗", 
        "yun": "寒"
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "朝读味古语，夕出从世营。", 
            "两端不一致，曷见天地情。", 
            "商飙激虚牝，老圃凋霜英。", 
            "物情苦煎迫，迅晷力与争。", 
            "妄者死之徒，默尔惭将迎。", 
            "一日妄可去，讵非一日生。", 
            "旃檀是何香，钟磬亦无声。", 
            "旧榻设犹是，十年人事更。", 
            "悠悠积千古，耿耿抱寸诚。", 
            "春心喜潜复，落木观句萌。"
        ], 
        "title": "十月二十七日晡后过法源寺作", 
        "type": "古风", 
        "yun": "庚"
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "黎简生盛世，独抱古忧患。", 
            "岝屼胸中山，神工日凿铲。", 
            "到京一宿去，老死不期宦。", 
            "心孤荡江海，家贫卖林涧。", 
            "好色好山水，身掷烟露幻。", 
            "万言立纸上，雪明倚天剑。", 
            "富贵工徘词，相视孰鹏鴳。"
        ], 
        "title": "读黎二樵诗", 
        "type": "古风", 
        "yun": null
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "功甫诗无字，清息转肠腑。", 
            "奥如中一径，水竹萦深阻。", 
            "我尝窥其藩，穹烟淡遥伫。", 
            "颇疑此别派，金华或初祖。", 
            "七年捐音声，无弦亦不抚。", 
            "一夕天风还，涧户出宫羽。", 
            "儿童逐饧担，苦柏畏噍咀。", 
            "政恐念沟中，徒能作苦语。"
        ], 
        "title": "潘功甫禁诗数年近复有作寄此奉怀", 
        "type": "古风", 
        "yun": null
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "达士感秋风，愁人畏秋雨。", 
            "屡夕梦故人，恻恻相慰语。", 
            "其声连哀蛩，落叶杂凄楚。", 
            "觉来听残更，归魂响林莽。", 
            "辗转意渐平，清味回千古。", 
            "乃知凉风佳，赖尔涤肺腑。", 
            "稍稍动邻钟，饥乌啄檐曙。", 
            "著屐杏村来，相从话农圃。"
        ], 
        "title": "秋雨偶然作 其一", 
        "type": "古风", 
        "yun": null
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "芳川绕湘漓，大山耸峨岷。", 
            "晴天望不见，况兹晦冥辰。", 
            "望之夫何为，中有平生亲。", 
            "桂椒实同性，枞桧但异身。", 
            "萧樛阅岁序，结轖怀远人。", 
            "蓄疑无以析，含意不得申。", 
            "何当策乘驵，万里通双轮。"
        ], 
        "title": "秋雨偶然作 其二", 
        "type": "古风", 
        "yun": "真"
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "古人去已远，风采托简编。", 
            "所托良可危，至喻闻轮扁。", 
            "深思出窾却，历历宛在前。", 
            "事外观所尚，遗音若相宣。", 
            "青山骨任朽，神理终绵绵。", 
            "长风知兰芬，烈火知玉坚。", 
            "贞居守穷巷，迹绝无炊烟。", 
            "沈沈秋雨中，此意谁当传。"
        ], 
        "title": "秋雨偶然作 其三", 
        "type": "古风", 
        "yun": "先"
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "去冬我罢官，公闻款柴荆。", 
            "往还曾几时，久矣岁序更。", 
            "昨来孟公所，同携景山枪。", 
            "移床昵就我，数语肝膈倾。", 
            "知我尝发奸，惜我不自明。", 
            "歌诗出《骚》《雅》，结念餐落英。", 
            "勿为外人道，但许贱子赓。", 
            "何以酬公知，唧唧寒螀鸣。", 
            "大雪皓千里，公马方南行。", 
            "三辅旧所治，欢此时玉盈。", 
            "羊裘犹可识，竹马知来迎。", 
            "滔滔江汉流，惨惨鸿雁声。", 
            "登樔而椓蠡，见之怆中情。", 
            "流亡趋杭州，万人隘一城。", 
            "分郡为之馌，公私竭经营。", 
            "皇心轸吴楚，百为仰深耕。", 
            "区画当如何，公抱济世诚。", 
            "愿谂良有司，话我东南氓。", 
            "条风散湖绿，碧草洲渚萦。", 
            "携孙试礼部，此乐天所令。", 
            "春回民熙怡，身退心和平。", 
            "重扣野云叟，一听芳郊莺。"
        ], 
        "title": "寄怀姚中丞南归", 
        "type": "古风", 
        "yun": "庚"
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "勒燕然铭号良史，缉熙纳麓皆谀词。", 
            "裴公纪文独尚质，四郡蠲害乃立祠。", 
            "阳嘉元嘉数败衄，中间一捷诚出奇。", 
            "郡兵办贼尤大善，何取虎符纷雨驰。", 
            "陈忠议屯策屡效，山公名言远可思。", 
            "镌功不假长史记，考古谁拾章怀遗。", 
            "伊吾二石此其一，唐碑亦是汉碣为。", 
            "不逢姜确天所佑，埋沙晚出隆厜㕒。", 
            "遇岳将军幕府致，遭裘侍郎天下知。", 
            "张君宝此镇行箧，六月悬壁哦新诗。", 
            "曹君为言佳本鲜，亲见岩屋鸣毡椎。", 
            "风高地冷行迹绝，墨浆冻结入饥疲。", 
            "十日一纸始完好，不尔描画从相欺。", 
            "细论俗体误跟肘，激赏古翠蟠虬螭。", 
            "午窗徘徊暑气却，远想雪落天西陲。"
        ], 
        "title": "汉敦煌太守斐岑碑", 
        "type": "古风", 
        "yun": "支"
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "初日上昆仑，玉色皓天地。", 
            "我欲采其英，万里莫由致。", 
            "黄河行中原，终古为患累。", 
            "去源日以远，浊浪日以恣。", 
            "探寻枉张骞，凿空难任使。", 
            "终将移大山，永为东南蔽。", 
            "底柱而受镌，恐非神禹意。"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "立意常苦多，成事常苦少。", 
            "成之亦已难，复恐事非好。", 
            "长啸不周风，抚几悲远道。", 
            "远道欲相从，伤哉驽伏皂。", 
            "再拜房星精，如何产騕袅。"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "髡柳夹车风宛宛，过雨新凉碧阴满。", 
            "扁舟坐我平楚中，拂户窥帘光不断。", 
            "葭芦鸣叶江洲，桂箭行根成町疃。", 
            "浅渚喧投远鸟空，杂花红映青山短。", 
            "道人吴语相问讯，采菱江南歌不缓。", 
            "恍如鸦轧中流开，各识荆扉傍水款。", 
            "杪春邀我忽徂暑，人事牵率非独懒。", 
            "吾皇精神与天通，驱龙为霖反枯旱。", 
            "羽林车还岁有秋，窃禄端居得间坦。", 
            "凛冬看雪应绝奇，莫畏噫气号空窾。"
        ], 
        "title": "雨后过龙树院示粟公", 
        "type": "古风", 
        "yun": "旱"
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "好山当户绿，树绿浓于山。", 
            "朝来尽失却，一白云萦环。", 
            "问云何心出，问云何时还。", 
            "不晴亦不雨，缭绕松竹斑。", 
            "久久飞不去，一帆度其间。", 
            "帆行已杳杳，云住犹间间。"
        ], 
        "title": "玉山寓楼作 其一", 
        "type": "古风", 
        "yun": "删"
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "白云故可悦，山中故可留。", 
            "堂堂汪端明，遗迹傥可求。", 
            "峨峨白象冈，惜未登其丘。", 
            "比邻赵忠简，骑箕想同游。", 
            "放翁听渔唱，何处南溪楼。", 
            "玉山美如玉，冰溪无浊流。", 
            "啸吟洽山趣，水石养性优。", 
            "所以章泉上，昆弟偕白头。", 
            "方斋与斗山，曷不回华辀。"
        ], 
        "title": "玉山寓楼作 其二", 
        "type": "古风", 
        "yun": "尤"
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "晨窗染烟岚，夕枕响风涧。", 
            "客心在山川，剧若遗刍拳。", 
            "山山识之遍，坐阅云气幻。", 
            "大云腾駃騠，小云舞鹅雁。", 
            "连云一匹帛，离云双角丱。", 
            "亦雨而亦晴，悠悠七朝晏。", 
            "山下有舠子，生计恃罩汕。", 
            "何当从汝曹，如许一舟办。", 
            "芳草去天涯，高楼更回盼。"
        ], 
        "title": "玉山寓楼作 其三", 
        "type": "古风", 
        "yun": null
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "峨峨特立三四辈，古贤岩廊耸冠佩。", 
            "又如黑甲照黄池，右军一鼓强敌退。", 
            "想当据纸般礴裸，不许藤萝互钩带，使笔如剑倚天外。", 
            "是家淮南称寓公，淮南山水无此雄。", 
            "得非乡梦云壑绕，割太行脊来何东。", 
            "高居未免人迹绝，我欲壁下安茅蓬，日日洗耳飞流中。"
        ], 
        "title": "宋帅初山水", 
        "type": "古风", 
        "yun": null
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "蜀山如龙蜿以舒，抱江入腹荆门趋。", 
            "纚连特起各殊状，凌崖绝险悬城郭。", 
            "岂知潺潺雪浪千尺底，綄风一叶飘鸥凫。", 
            "是时秋杪发成都，沿江置驿通夔巫。", 
            "天寒潦尽滩露脊，空泠峡夜猿吟孤。", 
            "怀坡悼谷渺千载，诗心郁勃形诸图。", 
            "桂林归来任益重，整齐风俗烦驰驱。", 
            "太行中条西揽辔，复跨岭峤浮湘湖。", 
            "好山当前意不属，穷檐蒿目忙朝晡。", 
            "偶然走笔应客请，咫尺万里无须臾。", 
            "犹有清凉五山染苍翠，寸忱自竭登金铺。", 
            "人间寻丈之卷那再得，弱女宝之二纪逾。", 
            "汤汤磊磊出胸膈，白云在天如可呼。", 
            "白云在天如可呼，使我泪眼看模糊，呜呼此笔人间无。"
        ], 
        "title": "裴山兄山水长卷嘉庆戊午秋自蜀之粤之粤西学使任江行舟中作兄女德容乞诗", 
        "type": "古风", 
        "yun": null
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "开门紫燕迎风语，似说春深遽如许。", 
            "巷南数步如江村，短蒲绿卷风漪痕。", 
            "岑楼窗启揖山翠，走上尘中出尘地。", 
            "花好须来树下看，酒香不惜炉头醉。", 
            "阿连为予成此游，人海招要得二鸥。", 
            "环环百雉拓原野，仰视天半云西流。", 
            "当筵颠倒造奇句，为君一吟消百忧。", 
            "零星旧事话前辈，乡里传闻多可爱。", 
            "鸾停鹄峙渺云霄，怜予饮啄寻丈内。", 
            "学道相期见肝膈，定心焉能逐烦碎。", 
            "留连徙倚怜余春，日月去人车转轮。", 
            "丁子香浓春百结，高枝折得赠何人。", 
            "临邛车骑翩翩至，束带怜渠难适意。", 
            "君不见江家亭子年复年，青山看老一尊前。"
        ], 
        "title": "三月十六日葆余弟招同筠麓杏村饮江亭", 
        "type": "古风", 
        "yun": null
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "万点青齐绕翠烟，乍晴疑雨郁葱然。", 
            "人家带树依山半，岳气为云堕马前。", 
            "行旅自伤难遁迹，野情差喜是归午。", 
            "澉湖篸黛如相迟，日上重楼看海天。"
        ], 
        "title": "山行遣兴", 
        "type": "古风", 
        "yun": null
    }, 
    {
        "author": "钱仪吉", 
        "era": "清", 
        "subtype": null, 
        "text": [
            "虞苑名犹昔，诃林迹几湮。", 
            "草堂留肸蛮，丰碣写嶙峋。", 
            "俶扰干戈会，非常竹箭珍。", 
            "衰时才间出，疏步气无伦。", 
            "擿策更夷险，吞爻悟屈伸。", 
            "本师田授孟，诤友郑兼荀。", 
            "河洛重渊秘，乾坤百战尘。", 
            "蛮方衒和璧，龙俗奏韶钧。", 
            "守阙憎豺虎，披文致凤麟。", 
            "儿曹恒结舌，之子数批鳞。", 
            "失路从南郡，牵丝忆富春。", 
            "仙家排视肉，寒素拾遗薪。", 
            "厨俊风沿汉，申辕浼事秦。", 
            "中朝虚坐久，下邑徒官频。", 
            "并骑甘降虏，当途哂外臣。", 
            "转闻嘲曼倩，旋见放灵均。", 
            "俗薄儒流贱，心危骨相屯。", 
            "梨颜凋瘴疠，酒胆郁轮囷。", 
            "白鹤徒相羡，青蝇未敢嗔。", 
            "荒隅潜讲肄，废籍抱忠诚。", 
            "晚诏穷兵悔，皇天返葬仁。", 
            "竟邀云翳扫，肯使玉坚磷。", 
            "覈议尚书戮，新言上相沦。", 
            "陆公还谴责，吾粲剧艰辛。", 
            "笞考连三事，凄凉逮二陈。", 
            "嗟居无妄世，同掷不赀身。", 
            "紫盖俄归命，金轩枉庆辰。", 
            "江东沈霸业，岭表颂经神。", 
            "暂以羁栖日，来游涨海滨。", 
            "问幡寻幻影，埋照感斯什道诚多忤，残编得大醇。", 
            "世儒参坠绪，疆吏举明禋。", 
            "梁井堪为酿，唐池欲采蘋。", 
            "徽猷存仿佛，芭舞肃逡巡。", 
            "独往谁知己，千秋德有邻。", 
            "更传元祐学，西笑望峨岷。"
        ], 
        "title": "谒虞仲翔祠堂三十六韵", 
        "type": "古风", 
        "yun": null
    }, 
    {
        "author": "钱令芬", 
        "era": "清", 
        "subtype": null, 
        "text": [
            "风疏雨细鸟声阑。", 
            "花信频催到牡丹。", 
            "几回斜倚玉栏杆。", 
            "怯衣单。", 
            "不分春阴如许寒。"
        ], 
        "title": "忆王孙（见《词综补》）", 
        "type": "词", 
        "yun": null
    }, 
    {
        "author": "钱令芬", 
        "era": "清", 
        "subtype": null, 
        "text": [
            "闲扃绣户。", 
            "静听潇潇雨。", 
            "料得杏花红渐吐。", 
            "已过清明时序。", 
            "铜壶忽转三更。", 
            "银缸一点还明。", 
            "惊破闺中残梦，无端勾起离情。"
        ], 
        "title": "清平乐", 
        "type": "词", 
        "yun": null
    }, 
    {
        "author": "钱世锡", 
        "era": "清", 
        "subtype": null, 
        "text": [
            "窗虚月影微，幽人梦未稳。", 
            "忽复骤松风，响入空际远。", 
            "初来何突怒，渐乃呜咽反。", 
            "试写入冰弦，绝胜听笙阮。", 
            "鬼神巧节奏，雄壮亦婉娩。", 
            "斯须归寂然，翕辟悟根本。"
        ], 
        "title": "枕上听潮", 
        "type": "古风", 
        "yun": "阮"
    }, 
    {
        "author": "钱世锡", 
        "era": "清", 
        "subtype": null, 
        "text": [
            "盘盘山中路，巧作螺纹旋。", 
            "将东反向西，似帆随湘转。", 
            "上坡若挽船，蹭蹬疲驴战。", 
            "下坡如放溜，坦迤势趁便。", 
            "壁立黄土堆，突兀已厌见。", 
            "不定岭云姿，无名野花茜。", 
            "晋地何寥阔，马蹄踏将遍。"
        ], 
        "title": "自岢岚往保德山行杂诗", 
        "type": "古风", 
        "yun": "霰"
    }, 
    {
        "author": "钱世锡", 
        "era": "清", 
        "subtype": null, 
        "text": [
            "村优登春台，歌舞眩儿童。", 
            "儿童观剧亦何乐，但爱官人乌帽穿袍红。", 
            "世人看画亦论诗，何异村童看剧短识知。", 
            "白描高手屏不爱，惟爱十斛涂胭脂。", 
            "西涧作画如作诗，沈吟取格每逾时。", 
            "忽然有得快落笔，雨叶风枝随手为。", 
            "劝君伸纸弗高格，多画牡丹多著色。", 
            "商彝周鼎弃沟渠，吴门药制宣炉百金直。", 
            "我今颓唐百不惜，胡琴碎市亦何益。", 
            "望君画贵多直钱，分我润笔沽酒吃。"
        ], 
        "title": "看西涧作画戏作长句", 
        "type": "古风", 
        "yun": null
    }, 
    {
        "author": "钱世锡", 
        "era": "清", 
        "subtype": null, 
        "text": [
            "催耕布谷村村同，陌头馌饟妇与童。", 
            "插秧望雨雨不足，到晚怕见林霞红。", 
            "田家风景爱诵储王诗，杜陵深意人未知。", 
            "夏日夏夜发永叹，视彼储王秀句腻若脂。", 
            "蔇斋先生百无事，讲求诗律闲居时。", 
            "量晴课雨偶有作，兴到不烦绳削为。", 
            "疏疏落落见风格，洗尽脂粉留真色。", 
            "酒酽要本泉味甘，弓良先辨木纹直。", 
            "朝来以诗代柬招我饮，谓我有酒不饮良可惜。", 
            "守株刻剑愚被嗤，镂冰炊沙巧无益。", 
            "何如酩酊听秧歌，白杨梅熟尽堪吃。"
        ], 
        "title": "蔇斋先生用看画韵作诗招饮叠韵奉答并柬西涧", 
        "type": "古风", 
        "yun": null
    }, 
    {
        "author": "钱世锡", 
        "era": "清", 
        "subtype": null, 
        "text": [
            "古人绝学不易寻，小技雕虫曷足喜。", 
            "聪明无多好自炫，立谈早已见底里。", 
            "乡里小儿徵逐游，衣冠楚楚蜉蝣比。", 
            "杜门无人共读书，怜余伥伥瞽者似。", 
            "不殖将落难自树，老大无成伊何底。", 
            "知公韬晦含内心，质有其文斯真美。", 
            "关中风气推独厚，导源须从子张子。", 
            "从来吕马俱人豪，强立不反基寸累。", 
            "布帛菽粟能活人，何用珠玉及锦绮。", 
            "亦有潜德及草莱，独行君子二曲李。", 
            "贞松古柏凌烟霜，不与花草随风靡。", 
            "华而不实终何有，羊质虎皮安足齿。", 
            "小饮醺然得畅谈，心花怒生粲珠蕊。", 
            "根柢不存喜弄笔，恐与古人作奴婢。"
        ], 
        "title": "过补山编修寓舍小饮论文", 
        "type": "古风", 
        "yun": null
    }, 
    {
        "author": "钱长泽", 
        "era": "清", 
        "subtype": null, 
        "text": [
            "布局先存根地，可关可拆最利，六三胜是九三投，铁网七三非计。", 
            "行子要得实地，垂莲大角用意，神头倚盖扭双飞，尖轧飞关审细。", 
            "探子观其动静，正应留作伏兵，敌棋应错大侵分，亦有全军覆尽。", 
            "侵分须观外势，搜根实己完全，敌棋正应莫投完，留作伏兵休恋。", 
            "点方破眼要着，其余留作伏兵，稍能借此可攻侵，点实却无空隙。", 
            "罩法墙高可用，尖出应以斜飞，让他一子不为奇，虽活得其外势。", 
            "孤棋先轧眼位，被围细算出头，他孤吾走暗侵搜，攻逼无根轧瘦。", 
            "断头原分长短，应断不可迟疑，相思明暗看清些，轧法连环要细。", 
            "攻逼先带含补，也须照应邻棋，攻伊必应莫迟疑，最忌杀机存意。", 
            "补病必须补净，内外照应无虞，虚中实不补，要补实中虚。", 
            "立子两边有应，实己兼逼他棋，倘然呆立却非宜，病处何曾回避。", 
            "硬字独言应子，以退为进称良，硬中带软甚庸常，应硬亦当细想。", 
            "弃子无论大小，细看应与不应，脱先转换势能成，因此反能取胜。", 
            "脱先先作本处，可丢便去脱先，弃小就大莫迟延，可脱不宜贪恋。", 
            "搜法寻求空隙，先得实地为君，去其眼位使无根，总走便宜失尽。", 
            "半局须看空隙，吊轧转换腾挪，借意得实为主，大小看明攻补。", 
            "夹乃乘虚而用，借他先手最宜，断头长短莫狐疑，有夹须当看细。", 
            "杀要夺路破眼，细观宽紧出头，钓竿独立顶头收，残局莫教遗漏。", 
            "做宽成眼对半，不能护断为先，做紧断扑顶头连，下子先存成算。", 
            "劫棋通盘不打，长生彼此难收，便宜他处暂时丢，大小宽三莫就。", 
            "活法不宜执一，细观过渡兼攻，外投内活更玲珑，一劫做成妙用。", 
            "奇乃兵家变法，手谈何异行兵，他奇吾正变难生，受困必须奇应。", 
            "渡过两边连络，立拖虚实不离，盘头顶轧最便宜，通局还当审细。", 
            "征棋共有四名，盘征反正回纹，临征仔细看分明，独有盘征尤甚。", 
            "门棋原非一种，盘门软硬大门，敌棋另有一无根，放走两边受困。", 
            "盘头最为得势，先手活渡勿迟，收法他呆我实，留心笼逼他棋。", 
            "封头乘其未活，三面有应必封，断头先与顶头封，收得中腹受用。", 
            "成势或成大块，勿贪些小便宜，使他走破最难医，折本何堪加利。", 
            "顶子阻连破腹，又能避轧避分，细看呆子最多情，要处用之妙甚。", 
            "官子要得实地，一路二路转头，破空收空细搜求，彼此相持勿走。"
        ], 
        "title": "三十字母", 
        "type": "古风", 
        "yun": null
    }, 
    {
        "author": "钱开仕", 
        "era": "清", 
        "subtype": "五言律诗", 
        "text": [
            "南国仍多雾，油湖夏亦寒。", 
            "置邮何处所，独立感无端。", 
            "出峡伤时暮，移家迫岁阑。", 
            "他年谁好事，山馆复公安。"
        ], 
        "title": "公安访少陵山馆遗址不得即用杜集移居公安山馆韵", 
        "type": "律诗", 
        "yun": "寒"
    }, 
    {
        "author": "钱开仕", 
        "era": "清", 
        "subtype": "七言律诗", 
        "text": [
            "千古兴亡指掌间，天然门户最孱颜。", 
            "泉疑沸鼎源通蜀，城列围屏势控蛮。", 
            "树色远迷羊角寺，云容深护虎牙关。", 
            "宋台梁馆都荒废，剩有图经志象山。"
        ], 
        "title": "荆门怀古", 
        "type": "律诗", 
        "yun": "删"
    }, 
    {
        "author": "钱开仕", 
        "era": "清", 
        "subtype": "七言律诗", 
        "text": [
            "约壁巉岩曲磴通，笋将穿破翠玲珑。", 
            "人行雾霭烟霏里，秋在蝉声燕影中。", 
            "才过雨天凝远碧，未经霜树逗轻红。", 
            "蛮方共识升平乐，谁话当年转战功。"
        ], 
        "title": "度辰龙关", 
        "type": "律诗", 
        "yun": "东"
    }, 
    {
        "author": "钱开仕", 
        "era": "清", 
        "subtype": "七言律诗", 
        "text": [
            "蹋青有约算连宵，预想冲泥款段骄。", 
            "半夜风林声乍猛，一天花事梦偏遥。", 
            "闭门坐惜韶光去，隔巷还能胜侣招。", 
            "且典春衣供买醉，西山屋角翠如浇。"
        ], 
        "title": "拟出城看花大风不果沈舫西琨金筠泉（孝继）同集寓斋大兄有诗次韵", 
        "type": "律诗", 
        "yun": "萧"
    }, 
    {
        "author": "钱世锡", 
        "era": "清", 
        "subtype": "七言绝句", 
        "text": [
            "忆昨风光上巳天，双旌婀娜大堤边。", 
            "髯仙控鹤今何处，走马寒烟一惘然。"
        ], 
        "title": "余于庚辰三月三日从金桧门先生渡滹沱河赴赵州今先生归道山余以落拓浪游复过此河怆然有作", 
        "type": "绝句", 
        "yun": "先"
    }, 
    {
        "author": "钱世锡", 
        "era": "清", 
        "subtype": "七言绝句", 
        "text": [
            "迟日江山物向荣，杜陵老去未忘情。", 
            "桃红竹翠郊扉晚，苦说中年召贾生。"
        ], 
        "title": "春日读杜偶成", 
        "type": "绝句", 
        "yun": "庚"
    }, 
    {
        "author": "钱世锡", 
        "era": "清", 
        "subtype": "五言律诗", 
        "text": [
            "昔日繁华地，雄于燕赵间。", 
            "春风元石冢，明月紫微山。", 
            "野旷蓬恒卷，城荒柳自闲。", 
            "迢迢芳草色，绿遍井陉关。"
        ], 
        "title": "真定", 
        "type": "律诗", 
        "yun": "删"
    }, 
    {
        "author": "钱世锡", 
        "era": "清", 
        "subtype": "五言律诗", 
        "text": [
            "畏寒蒙絮帽，车上宿酲醒。", 
            "诘屈穿山曲，琳琅掣晓铃。", 
            "霜侵牛背瘠，树暗虎风腥。", 
            "东望朝晖满，蛾眉一带青。"
        ], 
        "title": "山径晓行", 
        "type": "律诗", 
        "yun": "青"
    }, 
    {
        "author": "钱世锡", 
        "era": "清", 
        "subtype": "七言律诗", 
        "text": [
            "千仞云霄让凤翎，两三冻雀共空庭。", 
            "放歌天地纷哀乐，落魄江湖任醉醒。", 
            "与我有恩窗日暖，去人何远海峰青。", 
            "琅然年少书声好，犹爱深宵与细听。"
        ], 
        "title": "平湖书斋冬日偶题", 
        "type": "律诗", 
        "yun": "青"
    }, 
    {
        "author": "钱仪吉", 
        "era": "清", 
        "subtype": "七言绝句", 
        "text": [
            "石阑迥倚水天遥，落叶声多马不骄。", 
            "回首卢河下雄县，国南门外第三桥。"
        ], 
        "title": "齐河桥", 
        "type": "绝句", 
        "yun": "萧"
    }, 
    {
        "author": "钱仪吉", 
        "era": "清", 
        "subtype": "七言绝句", 
        "text": [
            "瞿唐江峡桂林山，已惯操心道路艰。", 
            "北上焉知苦霖潦，店门争掩楚兵还。"
        ], 
        "title": "樾庭弟至京夜话 其一", 
        "type": "绝句", 
        "yun": "删"
    }, 
    {
        "author": "钱仪吉", 
        "era": "清", 
        "subtype": "七言绝句", 
        "text": [
            "元年忆尔赴官初，金盛门风逝不居。", 
            "白首朝饥兄弟散，秋镫忍泪读家书。"
        ], 
        "title": "樾庭弟至京夜话 其二", 
        "type": "绝句", 
        "yun": "鱼"
    }, 
    {
        "author": "钱仪吉", 
        "era": "清", 
        "subtype": "七言绝句", 
        "text": [
            "心短正如汲眢井，事难常若上青天。", 
            "家风莫以艰危失，犹仗诸公器汝贤。"
        ], 
        "title": "樾庭弟至京夜话 其三", 
        "type": "绝句", 
        "yun": "先"
    }, 
    {
        "author": "钱仪吉", 
        "era": "清", 
        "subtype": "七言绝句", 
        "text": [
            "忧来各瘦讵关贫，相慰相扶勉卧薪。", 
            "况是奇荒今目击，临觞不御话流民。"
        ], 
        "title": "樾庭弟至京夜话 其四", 
        "type": "绝句", 
        "yun": "真"
    }, 
    {
        "author": "钱仪吉", 
        "era": "清", 
        "subtype": "五言律诗", 
        "text": [
            "孤愤伤行迈，深几密退藏。", 
            "急徵辞海裔，穷士老咸阳。", 
            "陵舄缠哀切，楹书待后长。", 
            "至今传白眼，气貌郁苍凉。"
        ], 
        "title": "亭林先生小像", 
        "type": "律诗", 
        "yun": "阳"
    }, 
    {
        "author": "钱仪吉", 
        "era": "清", 
        "subtype": "五言律诗", 
        "text": [
            "罢守从军者，高情世不知。", 
            "帧中求汉迹，马后束陶诗。", 
            "将略传闻异，人情在远思。", 
            "明驼六月雪，饥渴望归期。"
        ], 
        "title": "寄怀缪十二丈喀什噶尔军中", 
        "type": "律诗", 
        "yun": "支"
    }, 
    {
        "author": "钱仪吉", 
        "era": "清", 
        "subtype": "七言律诗", 
        "text": [
            "数行手泽是官箴，策蹇安知驷影骎。", 
            "微尚誓无移勺水，累传惯已斥籯金。", 
            "摩挲一砚春云迹，萧瑟连床夜雨心。", 
            "何日西堂寻梦去，读遗书共傍蕉阴。"
        ], 
        "title": "得辅宜弟书以予今年四十奉文端公书晋书良吏传遗墨畀予宝藏", 
        "type": "律诗", 
        "yun": "侵"
    }, 
    {
        "author": "钱仪吉", 
        "era": "清", 
        "subtype": "七言律诗", 
        "text": [
            "饿死儒冠里党悲，箧中光气又谁知。", 
            "程生纬史荀公簿，陶令休官谢述痴。", 
            "太液柳深春拂佩，钟离岚翠昼扬旗。", 
            "盖棺岂意成今日，一女长号义敛时。"
        ], 
        "title": "哀陈梅轩先生", 
        "type": "律诗", 
        "yun": "支"
    }, 
    {
        "author": "钱仪吉", 
        "era": "清", 
        "subtype": "七言律诗", 
        "text": [
            "流连行见几东风，但恃长镵禄已丰。", 
            "寒日一畦沙海上，清斋三月雨声中。", 
            "区畴得地分瓜芋，早晚凭天付韭菘。", 
            "不分长安种花手，千枝火迫赏春红。"
        ], 
        "title": "蒋少府种菜图", 
        "type": "律诗", 
        "yun": "东"
    }, 
    {
        "author": "钱仪吉", 
        "era": "清", 
        "subtype": "七言律诗", 
        "text": [
            "秦时流水晋时花，写到元时又几家。", 
            "高士当年忘甲子，空山终古閟烟霞。", 
            "祖龙璧返春长在，子骥舟寻路已赊。", 
            "太息鸥波接人境，王孙芳草去天涯。"
        ], 
        "title": "赵文敏桃花源图", 
        "type": "律诗", 
        "yun": "麻"
    }, 
    {
        "author": "钱仪吉", 
        "era": "清", 
        "subtype": "七言律诗", 
        "text": [
            "皎皎素丝无染尘，温温良玉不知珉。", 
            "长安为客俄十载，与子结交同一身。", 
            "杂学尽通还尽弃，数朝相隔倍相亲。", 
            "村醪著水镫生雾，陋室相从更几人。"
        ], 
        "title": "简李杏村弟", 
        "type": "律诗", 
        "yun": "真"
    }, 
    {
        "author": "钱仪吉", 
        "era": "清", 
        "subtype": "七言律诗", 
        "text": [
            "清词琢雪了无痕，为政风流忆北门。", 
            "白燕雕梁远泥滓，黄花老圃淡琴尊。", 
            "每怀湖海阴求士，竟卖园亭已到孙。", 
            "惆怅能诗张相国，不教林下驻游轩。"
        ], 
        "title": "题梦堂诗稿", 
        "type": "律诗", 
        "yun": "元"
    }, 
    {
        "author": "钱廷文", 
        "era": "清", 
        "subtype": "五言律诗", 
        "text": [
            "头白逢兹岁，家贫少定居。", 
            "我行非得已，天意竟何如。", 
            "晓日空囊外，秋风卧病余。", 
            "不堪回眺处，烟水满寒墟。"
        ], 
        "title": "移家就熙显宅", 
        "type": "律诗", 
        "yun": "鱼"
    }, 
    {
        "author": "钱纫蕙", 
        "era": "清", 
        "subtype": "五言律诗", 
        "text": [
            "偶向东郊望，萧条物候非。", 
            "云连山一色，木落雁同飞。", 
            "岁月愁中促，音书天末稀。", 
            "感时情不极，惆怅返柴扉。"
        ], 
        "title": "野望", 
        "type": "律诗", 
        "yun": "微"
    }, 
    {
        "author": "钱纫蕙", 
        "era": "清", 
        "subtype": "五言律诗", 
        "text": [
            "乘潮渡渔浦，沓嶂夹江濆。", 
            "下瞰绿波影，能令纤芥分。", 
            "筏移疑入镜，碓落自舂云。", 
            "听尽潺湲水，滩高易夕曛。"
        ], 
        "title": "新安江行", 
        "type": "律诗", 
        "yun": "文"
    }, 
    {
        "author": "钱纫蕙", 
        "era": "清", 
        "subtype": "五言律诗", 
        "text": [
            "迢递逾梨岭，肩舆胜驽骖。", 
            "雄关限闽越，幽境极东南。", 
            "地暖常多雨，云开忽作岚。", 
            "乡闾望不极，聊复上岩龛。"
        ], 
        "title": "度梨关", 
        "type": "律诗", 
        "yun": "覃"
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "青梅如豆又春残。", 
            "燕啄飞花到画栏。", 
            "午梦初回清昼闲。", 
            "爇沉檀。", 
            "红子轻敲睹凤团。"
        ], 
        "title": "忆王孙 与顾仲楣对弈", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "空阶冷雨湿胭脂。减芳姿。", 
            "终宵不断泪千丝。为谁痴。", 
            "却似绣帏新睡足。欹红玉。", 
            "一腔幽恨没人知。可怜时。"
        ], 
        "title": "柳枝 雨后海棠", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "凭栏久，觅芳踪。", 
            "思无穷。", 
            "记得玉钩微步处，印残红。", 
            "小园花醉春浓。", 
            "香馥馥、带惹春风。", 
            "悔煞从前欢宴处，总匆匆。"
        ], 
        "title": "愁倚栏令 哭柔嘉姊", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "渌水潆回石径斜。", 
            "绕溪一带种梅花。", 
            "万花深处是侬家。", 
            "自写闲情依翠竹，爱看清影浣春纱。", 
            "小庭风静稳栖鸦。"
        ], 
        "title": "浣溪沙 偶题", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "六桥积雪晴光射。萧疏疑是云林画。", 
            "几点远山横。一湖春水平。", 
            "墓门斜日静。翠竹迎人冷。", 
            "极目总销魂。罗巾揾泪痕。"
        ], 
        "title": "菩萨蛮 早春湖头扫墓", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "一望迷离雨声凄。", 
            "云压暮山低。", 
            "萧萧落叶，嗷嗷哀雁，话到西楼。", 
            "料得今宵人静后，惆怅掩罗帏。", 
            "秋蛩吟罢，残灯灭后，有梦初归。"
        ], 
        "title": "眼儿媚 与双成弟妇雨窗话别", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "佳人占得春光早。", 
            "浓艳处、新妆偏好。", 
            "红穗绿云斜，玉燕金钗袅。", 
            "轻笼翠袖低声道。", 
            "愿岁岁、春光不老。", 
            "看遍上林花，著意怜芳草。"
        ], 
        "title": "海棠春 立春日作", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "乳莺初啭。", 
            "晓梦梨云断。", 
            "朝日蓬窗创一线。", 
            "个里春光偷换。", 
            "惜春莫为春愁。", 
            "罗浮更约重游。", 
            "记取连床絮语，梅花深处山楼。"
        ], 
        "title": "清平乐 与柔嘉娣宿河渚看梅", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "深院闲春昼。", 
            "小篆喷金兽。", 
            "一杯清茗一枰棋，正杏雨香飞候。", 
            "鹦鹉新声溜。", 
            "蓦地惊回首。", 
            "无端输却玉搔头，倚屏笑撚花枝嗅。"
        ], 
        "title": "眉峰碧 春日与亚清弈", 
        "type": "词", 
        "yun": "宥"
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "月落空庭花影迟。", 
            "绣屏欹枕梦回时。", 
            "咫尺城关鸿雁断，即天涯。", 
            "半壁青灯临卫贴，一窗寒雨读陶诗。", 
            "别后深闺无限事，总堪悲。"
        ], 
        "title": "摊破浣溪沙 怀亚清", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "鸿雁初来，梧桐乍落，正是早秋时节。", 
            "夜深无计遣愁怀，那更又、灯儿将灭。", 
            "罗襦慵解，篆烟微烬，无限幽情难说。", 
            "低徊脉脉少人知，还幸有、今宵明月。"
        ], 
        "title": "鹊桥仙 寄外", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "楚歌画角声声发。", 
            "脆弱边城月。", 
            "八千子弟久从龙，一夜雕鞍金甲、散长空。", 
            "宁教玉碎君王侧。", 
            "血染征袍赤。", 
            "贞魂不肯入关中，岁岁吴江波涨、泣春红。"
        ], 
        "title": "虞美人 本意", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "云暗山光，风和竹韵。", 
            "晚来庭院寒成阵。", 
            "玉纤无力整残妆，倩人花下扶蝉鬓。", 
            "为爱登临，顿消愁闷。", 
            "烟霞似与蓬莱近。", 
            "昨宵雨过嫩苔生，归来踏得双鸳润。"
        ], 
        "title": "踏莎行 秋暮雨霁，偕柔嘉娣游河渚", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "罗幕长垂，愁城难破。", 
            "岑岑病怯慵梳裹。", 
            "贫居曲径悄无人，篱门一带秋烟锁。", 
            "邻女传来，香车初过。", 
            "眉峰轻拂云鬟亸。", 
            "相邀花圃共谈心，临流斜倚寒山坐。"
        ], 
        "title": "踏莎行 秋日偕冯又令过米山堂，时子新痛亡，侄又令复伤仲子，感赋", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "乍暖馀寒春日永。", 
            "未许莺啼，清昼深闺静。", 
            "嫩绿柔黄堆小径。", 
            "晓风催放枝头杏。", 
            "怅望瑶姬仙阙迥。", 
            "数阕新词，镇日和愁咏。", 
            "几曲阑干还独凭。", 
            "夜深月过苍苔冷。"
        ], 
        "title": "鹊踏枝 寄长嫂查楣思", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "闻道海棠开欲谢。", 
            "日上琼楼，云髻新梳罢。", 
            "翠黛轻轻纤手画。", 
            "春衫薄薄熏兰麝。", 
            "燕子莺儿飞绿野。", 
            "游女翩跹，斗草贪欢耍。", 
            "夺得柔枝盈一把。", 
            "碎揉花片将人打。"
        ], 
        "title": "凤栖梧 春游", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "帘捲西风，却又早秋时节。", 
            "药炉声沸，和凉蝉悽切。", 
            "罗帏向晚，伴我半规新月。", 
            "嘘嘘愁叹，岑岑病怯。", 
            "尺素难凭，乍临笺倦又歇。", 
            "故人何处，似楚天辽阔。", 
            "相逢甚日，试剔银灯重说。", 
            "前期难料，怎教轻别。"
        ], 
        "title": "传言玉女", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "犹记春时，新梦破、乳莺初啭。", 
            "曾几日、韶光都尽，骤惊心眼。", 
            "蒲叶欹风寒翠色，榴花著雨垂红瓣。", 
            "最伤情、时物总如前，亲难见。", 
            "悬艾虎，飘金线。", 
            "敲画鼓，轰雷电。", 
            "看儿童绕膝，更教肠断。", 
            "楚些空传骚客恨，江涛似诉曹娥怨。", 
            "愿相逢、角黍入重渊，逢亲面。"
        ], 
        "title": "满江红 庚午五日哭母", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "绿染芭蕉，红催芍药，纷纷尽斗鲜妍。", 
            "小楼妆罢，独坐悄无言。", 
            "自汲流泉煮茗，香细细、清兴泠然。", 
            "捲帘看，日高烟敛，一抹淡春山。", 
            "堤边。", 
            "游女伴，娟娟楚楚，弱柳风前。", 
            "更澄波弄影，恍若飞仙。", 
            "怪煞夕阳西坠，空目断、远水长天。", 
            "愿化作，萋萋芳草，轻衬一双鸳。"
        ], 
        "title": "满庭芳 湖庄观游女", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "潦倒明湖，频年事事伤心臆。", 
            "无端忽又唱骊歌，雁阵分南北。", 
            "岁暮长途作客，整行装、半肩书笈。", 
            "千山雪拥，万壑云连，大江孤楫。", 
            "胜景标题，一枝锦绣江淹笔。", 
            "遥空时有雁南来，凭寄双飞翼。", 
            "何日倦游燕国，赋归来、陶舆谢屐。", 
            "黄莺声里，绿柳阴中，雨蓑烟笠。"
        ], 
        "title": "烛影摇红 送幼鲲弟北上", 
        "type": "词", 
        "yun": null
    }, 
    {
        "author": "钱元煌", 
        "era": "清", 
        "subtype": null, 
        "text": [
            "数间茅店抱村孤，多少征尘向晚投。", 
            "犬惯迎人如问信，鸡何逐客太狂呼。", 
            "更阑篝火喧初寂，夜半炊烟馔又铺。", 
            "物色英雄谁只眼，不如濯足且倾壶。"
        ], 
        "title": "宿阿公店", 
        "type": "古风", 
        "yun": null
    }, 
    {
        "author": "钱元起", 
        "era": "清", 
        "subtype": "七言绝句", 
        "text": [
            "几簇低垂曲径间，王孙归去不思还。", 
            "无情草木羞何事？我未成名始厚颜。"
        ], 
        "title": "含羞草", 
        "type": "绝句", 
        "yun": "删"
    }, 
    {
        "author": "钱元起", 
        "era": "清", 
        "subtype": "七言绝句", 
        "text": [
            "穷谷奇姿有异材，托根不用土滋培。", 
            "春来全借东风力，好放幽香特地开。"
        ], 
        "title": "倒垂兰", 
        "type": "绝句", 
        "yun": "灰"
    }, 
    {
        "author": "钱元扬", 
        "era": "清", 
        "subtype": null, 
        "text": [
            "天地如橐钥，日月如弹丸。", 
            "群生于其间，役役不得安。", 
            "纵有谈蓬瀛，望昆山，波涛汗漫深莫测，丹阙嵯峨不可攀。", 
            "采芝饵朮，倏忽凋朱颜。", 
            "乘白云，周绝域，上见紫霄之宫阙。", 
            "座列群辟，酌流霞，饮玉液，龙吹篪兮虎鼓瑟。", 
            "舞霓衣，振雷鼓，玉女嫣然侍吾侧。", 
            "上帝顾之而一笑，下方闻之而霹雳。", 
            "吾将驱风驭，鞭云师，追羲和之命驾，使不得东骋而西驰。", 
            "自无殇夭与耄期，歌且乐兮复何悲。"
        ], 
        "title": "游仙山引", 
        "type": "古风", 
        "yun": null
    }, 
    {
        "author": "钱允济", 
        "era": "清", 
        "subtype": "五言律诗", 
        "text": [
            "同是远游子，君归增我伤。", 
            "与君干薄禄，先我慰高堂。", 
            "芳草满幽谷，白云多故乡。", 
            "扁舟独未返，挥手泪沾裳。"
        ], 
        "title": "别雷二陶", 
        "type": "律诗", 
        "yun": "阳"
    }, 
    {
        "author": "钱以垲", 
        "era": "清", 
        "subtype": null, 
        "text": [
            "我闻罗浮两山称最奇，往往风雨为合离。", 
            "曾传浮海两成一，铁桥万丈中联之。", 
            "奇峰四百三十二，芙蓉朵朵青纷披。", 
            "遥指飞云尤峻绝，三峰错立相肩随。", 
            "麻姑玉女不可辨，石楼双峙徒依稀。", 
            "更闻稚川留丹灶，土丸遇疾能医治。", 
            "野人黄氏实高弟，鸡犬上升河独遗。", 
            "旧庐传有瘖虎卧，人间游戏谁其知。", 
            "石臼犹存千年物，咄咄异鸟呼药师。", 
            "朱明青霞洞深窅，悬泉千尺空中飞。", 
            "山神能遣五色雀，远迎嘉客疑相期。", 
            "蝴蝶如轮亦异彩，得茧聊当天孙丝。", 
            "更吟东坡松风句，梅花万树情依依。", 
            "美人一去影缥缈，师雄清梦无乃痴。", 
            "我披图经豁心意，仙凡迥隔长相思。", 
            "晴窗遥睇徘徊久，何当奋袂探灵芝。", 
            "野人踪迹或许值，愿续古树新题诗。"
        ], 
        "title": "望罗浮山长歌", 
        "type": "古风", 
        "yun": null
    }, 
    {
        "author": "钱以垲", 
        "era": "清", 
        "subtype": null, 
        "text": [
            "南极开瓯骆，神祠镇海天。", 
            "祝融尊帝鲦，朱鸟次宫权，漭沆乾坤大，光华日月旋。", 
            "翠旗张贝阙，鲸浪息戈船。", 
            "离丽文明会，扶胥赫濯先。", 
            "九苞腾凤岭，八柱翼星躔。", 
            "狮虎高蹲户，蛇犀伏执鞭。", 
            "后有蛇犀山。", 
            "鹏池抟角上，鱼目漾珠圆。", 
            "禋类同柴望，旂常耀鼎镌。", 
            "典崇天宝载，文纪至和年。", 
            "庙貌丹青古，馨香俎豆专。", 
            "丰碑全籀篆，法器半珠蠙。", 
            "佳气承尧日，祥风应舜弦。", 
            "梯航来恐后，鹣鲽贡争前。", 
            "圣主威灵远，王言翰墨宣。", 
            "多时收飓母，几处息蛟涎。", 
            "圭璧方坛肃，鸾龙匾额悬。", 
            "皇华陈祝赞，典祀洁牺牷。", 
            "碧甃云生殿，雕梁景射砖。", 
            "金题光闪闪，铜鼓震阗阗。", 
            "斋祓抠衣入，趋蹡执事虔。", 
            "木绵团锦伞，孔雀灿金钱。", 
            "拄笏山难舍，乘潮䋏漫牵。", 
            "波罗行复把，归棹兴悠然。"
        ], 
        "title": "谒南海神庙", 
        "type": "古风", 
        "yun": null
    }, 
    {
        "author": "钱以垲", 
        "era": "清", 
        "subtype": null, 
        "text": [
            "山氓少机巧，所习惟耘耔。", 
            "叱牛登峻坂，力尽敢言疲。", 
            "高原无灌溉，甘雨赖及时。", 
            "往往春夏间，偏苦霢霂迟。", 
            "寒威又独蚤，秋半草木衰。", 
            "未及实坚好，霜雪摧残之。", 
            "况乎山地瘠，挥锄石累累。", 
            "纵令雨旸若，未可篝车期。", 
            "我黍饷农夫，仰望苍昊慈。", 
            "岁岁大有年，庶勿嗟仳离。"
        ], 
        "title": "隰州杂感 其一", 
        "type": "古风", 
        "yun": "支"
    }, 
    {
        "author": "钱以垲", 
        "era": "清", 
        "subtype": null, 
        "text": [
            "人丁分上下，有丁苦无田。", 
            "算缗但计口，不问陌与阡。", 
            "当其催科时，比户最可怜。", 
            "土窑一破甑，弃之远播迁。", 
            "人去丁不去，籍在焉得蠲。", 
            "邻里代之输，展转相株连。", 
            "及其岁已久，他乡长曾元。", 
            "忽闻踪迹存，重趼敛丁钱。", 
            "我欲除此困，税额防虚悬。", 
            "绘图思郑侠，悯此芃独先。"
        ], 
        "title": "隰州杂感 其二", 
        "type": "古风", 
        "yun": null
    }, 
    {
        "author": "钱以垲", 
        "era": "清", 
        "subtype": null, 
        "text": [
            "民居似蜂房，穿壁为营窟。", 
            "其外低作垣，遥见窗户列。", 
            "老翁负薪归，崄巇行䠥𧿁。", 
            "少妇远汲水，深涧瓦罂挈。", 
            "山坡牧牛羊，小心视饮龁。", 
            "晨驱驴转磨，晚呼鸡栖桀。", 
            "即此夸富饶，其余盖藏缺。", 
            "丰年谷价贱，人仍饱糠麧。", 
            "春韭与秋瓜，客至乃特设。", 
            "风景总萧条，念兹中肠热。", 
            "亟宜喔咻之，任诮阳城拙。"
        ], 
        "title": "隰州杂感 其三", 
        "type": "古风", 
        "yun": null
    }, 
    {
        "author": "钱中谐", 
        "era": "清", 
        "subtype": "五言律诗", 
        "text": [
            "汉武求仙日，危楼四望开。", 
            "温传青鸟至，空候白云来。", 
            "玉露虚芝馆，金风冷桂台。", 
            "茂陵终寂寞，谁与望蓬莱？"
        ], 
        "title": "读成帝内传", 
        "type": "律诗", 
        "yun": "灰"
    }, 
    {
        "author": "钱中谐", 
        "era": "清", 
        "subtype": "七言律诗", 
        "text": [
            "少年游侠五陵豪，意气如云照锦袍。", 
            "寒锁画楼封豆蔻，春回别馆醉葡萄。", 
            "惯抛金弹飞黄捷，学舞龙泉太白高。", 
            "行乐不须辞秉烛，朱门台榭易蓬蒿。"
        ], 
        "title": "少年", 
        "type": "律诗", 
        "yun": "豪"
    }, 
    {
        "author": "钱中谐", 
        "era": "清", 
        "subtype": "七言律诗", 
        "text": [
            "白雁初临楚泽来，孤飞正值苇花开。", 
            "影迷积雪望难极，声入晓霜清更哀。", 
            "闲共云烟相掩映，偶逢鸥鹭不惊猜。", 
            "却疑玉塞辛勤久，历尽风霜毛羽摧。"
        ], 
        "title": "白雁", 
        "type": "律诗", 
        "yun": "灰"
    }, 
    {
        "author": "钱中枢", 
        "era": "清", 
        "subtype": "五言律诗", 
        "text": [
            "地势九峰合，人烟四望稠。", 
            "江流清见底，木叶翠无秋。", 
            "渔户獭为网，山家竹作楼。", 
            "亦知汉嘉守，真个胜封侯。"
        ], 
        "title": "嘉定州", 
        "type": "律诗", 
        "yun": "尤"
    }, 
    {
        "author": "钱中枢", 
        "era": "清", 
        "subtype": "七言律诗", 
        "text": [
            "日日泥途困客程，穿岩还仗篾兜轻。", 
            "人间险阻穷今日，眼底山川冠此生。", 
            "黄蝶趁花纷梦影，飞泉落石走雷声。", 
            "白云已别吾心在，松柏森森逗晚晴。"
        ], 
        "title": "登白云寺途中即景", 
        "type": "律诗", 
        "yun": "庚"
    }, 
    {
        "author": "钱大昕", 
        "era": "清", 
        "subtype": null, 
        "text": [
            "红豆向春种，黄檗向春生。", 
            "薄雾隐三星，有心不分明。"
        ], 
        "title": "读曲歌 其一", 
        "type": "古风", 
        "yun": "庚"
    }, 
    {
        "author": "钱大昕", 
        "era": "清", 
        "subtype": null, 
        "text": [
            "朝忆复暮忆，怜欢还念欢。", 
            "夜雨没牛迹，蹄痕无日乾。"
        ], 
        "title": "读曲歌 其二", 
        "type": "古风", 
        "yun": "寒"
    }, 
    {
        "author": "钱大昕", 
        "era": "清", 
        "subtype": null, 
        "text": [
            "茶炉半枪始展叶，夜窗手点浮绿雪。", 
            "开门密霰已满庭，狂呼失喜冠缨绝。", 
            "轩辕忍寒肩辄耸，柴桑习懒腰愁折。", 
            "松枝插户压渐低，镫影摇空暗欲灭。", 
            "生涯碌碌风轮转，岁月堂堂电光掣。", 
            "频浮蓟北柏子樽，苦忆江南梅花缬。", 
            "停云远道空滞留，归梦残更付骚屑。", 
            "诘朝初旭雪半消，似有仍无只一瞥。", 
            "空中色相定何著，文殊师利犹多说。", 
            "便须参访不二门，顾我舌根钝于铁。"
        ], 
        "title": "正月二日夜雪用东坡聚星堂韵", 
        "type": "古风", 
        "yun": "屑"
    }, 
    {
        "author": "钱大昕", 
        "era": "清", 
        "subtype": null, 
        "text": [
            "不见李生今五年，南行万里一欣然。", 
            "新诗想得江山助，名士仍兼政事传。", 
            "忆旧多通烹鲤字，养廉半付刻画钱。", 
            "药洲计日同吟啸，窥镜惭予巽发宣。"
        ], 
        "title": "得李南涧书知于广州相待却寄", 
        "type": "古风", 
        "yun": "先"
    }, 
    {
        "author": "钱大昕", 
        "era": "清", 
        "subtype": null, 
        "text": [
            "缑氏有仟令，家世出子乔。", 
            "诗名鲍谢伍，政续邱何高。", 
            "山水耽奇癖，金石敦素交。", 
            "嵩岳两室峙，伊阙百仞标。", 
            "北顾探王屋，西行穷二崤。", 
            "昔贤登览地，往往回鞭梢。", 
            "龙门况不远，紫翠如相招。", 
            "嗜古黄叔度，千里来游翱。", 
            "廿载车笠旧，合并倏今朝。", 
            "折简迓儒衡，联骑崇山椒。", 
            "秋高石骨露，叶脱风刁刁。", 
            "深洞穿地肺，孤亭耸岩腰。", 
            "奇绝丈八像，镌凿齐隋朝。", 
            "字体杂隶楷，笔踪辨分豪。", 
            "欧赵所未录，一一归毡包。", 
            "石丈傥解语，邂逅庆所遭。", 
            "兹图洵可传，泼墨装生绡。", 
            "邮筒忽远寄，快若背痒搔。", 
            "安得生六翮，相随陟岧峣。"
        ], 
        "title": "题王秋塍明府龙门揽古图卷", 
        "type": "古风", 
        "yun": null
    }, 
    {
        "author": "钱大昕", 
        "era": "清", 
        "subtype": null, 
        "text": [
            "渊明神游桃花源，六如身住桃花坞。", 
            "不是人间第一流，难与桃花论宾主。", 
            "对花须把酒，对酒宜赋诗。", 
            "诗画游戏耳，工拙我不知。", 
            "大儿汉曼倩，小儿唐青莲。", 
            "尸解非所好，怕作懵憧仙。", 
            "前身桃花见花喜，故应埋骨桃花里。", 
            "三春红雨落纷纷，唯有此桃花不死。", 
            "前中丞，后明府，封值区区三尺土。", 
            "异代堪联侨札交，当时耻与绛灌伍。", 
            "明府来自桃花源，华胄遥遥本同祖。", 
            "出处虽殊兴趣同，唱和埙篪吾与汝。", 
            "歌新诗，酹清醑，仙不能言花应语。"
        ], 
        "title": "和唐陶山明府修复唐伯虎墓", 
        "type": "古风", 
        "yun": null
    }, 
    {
        "author": "钱之鼎", 
        "era": "清", 
        "subtype": "七言绝句", 
        "text": [
            "鳀壑横云蛋海烟，双门高削护沙田。", 
            "乘风少壮功名事，曾在扶桑万里天。"
        ], 
        "title": "台阳笔记题词", 
        "type": "绝句", 
        "yun": "先"
    }, 
    {
        "author": "钱之青（凤文）", 
        "era": "清", 
        "subtype": "五言律诗", 
        "text": [
            "帆指潇湘去，其如风雨何？", 
            "秋声岳阳树，寒色洞庭波。", 
            "欸乃渔歌起，微茫雁影过。", 
            "昔贤临望外，触绪感怀多。"
        ], 
        "title": "风阻岳州", 
        "type": "律诗", 
        "yun": "歌"
    }, 
    {
        "author": "钱之青", 
        "era": "清", 
        "subtype": null, 
        "text": [
            "鲜民不如死，我生遭不造。", 
            "父兮生不见，母兮丧何早。", 
            "茕茕失所依，鞠育赖祖考。", 
            "涕泣授《诗》《书》，嘻笑索梨枣。", 
            "弱冠未成人，吾祖复终老。", 
            "因顿里闬间，奔走长安道。", 
            "薄宦逾中年，牧民谢机巧。", 
            "恐贻父母羞，中心石皓皓。", 
            "所伤茕独身，反哺愧禽鸟。", 
            "虽有牲牢祭，何如菽水好。", 
            "虽有锡命荣，拱木已枯槁。", 
            "茫茫夜台灵，漠漠故垄草。", 
            "哀哉罔极恩，长号呼彼昊。"
        ], 
        "title": "鲜民悲罔极也", 
        "type": "古风", 
        "yun": null
    }, 
    {
        "author": "钱之青", 
        "era": "清", 
        "subtype": null, 
        "text": [
            "吾家聚族居，比邻皆亲友。", 
            "念我远道归，胥来问安否。", 
            "回首出门初，变迁几八九。", 
            "门庭半更新，旧存惟榆柳。", 
            "尊长既凋零，辈行俱老丑。", 
            "远归非不适，离别苦太久。", 
            "追往更抚今，恐作穷独叟。", 
            "重感丈人情，为我治斗酒。"
        ], 
        "title": "归里后亲朋枉过有作 其一", 
        "type": "古风", 
        "yun": "有"
    }, 
    {
        "author": "钱之青", 
        "era": "清", 
        "subtype": null, 
        "text": [
            "斗酒不复却，丈人前致辞。", 
            "消长各有数，聚散亦有时。", 
            "陈迹已往矣，良会喜在兹。", 
            "尔我不相见，谁为把酒卮？", 
            "况今逢令节，日永熏风吹。", 
            "丹华耀榴火，圆叶滋荷池。", 
            "子其爱景光，烂醉毋推辞。", 
            "闻言散幽怀，醉乡同赴之。", 
            "去年当此日，触热方驱驰。"
        ], 
        "title": "归里后亲朋枉过有作 其二", 
        "type": "古风", 
        "yun": "支"
    }, 
    {
        "author": "钱九韶", 
        "era": "清", 
        "subtype": "五言律诗", 
        "text": [
            "十里龙潭寺，崎岖路不平。", 
            "依林听鸟啭，隔水看云生。", 
            "岩屋门相对，山桥板自横。", 
            "烟霞随杖履，疑在画中行。"
        ], 
        "title": "龙潭道中", 
        "type": "律诗", 
        "yun": "庚"
    }, 
    {
        "author": "钱九府", 
        "era": "清", 
        "subtype": null, 
        "text": [
            "行行东陌头，杨柳垂烟雾。", 
            "昨日我故人，归去从此路。", 
            "迢迢东望眼，全被汝遮住。"
        ], 
        "title": "杨柳词", 
        "type": "古风", 
        "yun": "遇"
    }, 
    {
        "author": "钱九府", 
        "era": "清", 
        "subtype": null, 
        "text": [
            "别离苦别离，顷刻天一涯。", 
            "斟酌临别语，无使忆来悲。", 
            "日月不停川不息，安得男儿无驱驰。", 
            "聊将杯中物，重订归来时。", 
            "来春未为晚，所虑惑愆期。", 
            "车马侍道旁，加策竟去之。", 
            "眼见车遥遥，不闻马萧萧。", 
            "独余千重恨，压断万里桥。", 
            "桥头杨，断还续，祝尔早黄复早绿。"
        ], 
        "title": "别离曲", 
        "type": "古风", 
        "yun": null
    }, 
    {
        "author": "钱一清", 
        "era": "清", 
        "subtype": "五言律诗", 
        "text": [
            "落日照松竹，山中风气寒。", 
            "我来凭吊古，谁与共还丹。", 
            "抚掌泉心涩，舞蛟亭翠残。", 
            "可怜为圃客，当日尽仙官。"
        ], 
        "title": "洞霄宫怀古 其一", 
        "type": "律诗", 
        "yun": "寒"
    }, 
    {
        "author": "钱一清", 
        "era": "清", 
        "subtype": "五言律诗", 
        "text": [
            "邓志喜时出，陈君锓板勤。", 
            "地灵原首望，天柱更三分。", 
            "没骨难寻箬，无心且看云。", 
            "大丹如易与，妙道不传文。"
        ], 
        "title": "洞霄宫怀古 其二", 
        "type": "律诗", 
        "yun": "文"
    }, 
    {
        "author": "钱谦益", 
        "era": "清", 
        "subtype": null, 
        "text": [
            "被发骑龙事渺然，栾公立社自年年。", 
            "臂鹰老手还余我，伏腊鸡豚掠社钱。", 
            "三年蜀血肯销沉？我所思兮在桂林。", 
            "却望苍梧量泪雨，湘江何似五湖深。", 
            "日蚀麒麟格斗余，山河两戒眇愁予。", 
            "兰沧渡后无消息，且坐前潮伴子胥。", 
            "真王异姓指河山，箫鼓丛祠报赛间。", 
            "咫尺灵飞催后命，红云仍押祝融班。"
        ], 
        "title": "迎神曲 十二首选四", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "风轮持大地，击飏为风谣。", 
            "吹万肇邃古，赓歌畅唐姚。", 
            "朱弦汜汉魏，丽藻沿六朝。", 
            "有唐盛词赋，贞符夤元包。", 
            "百灵听驱使，万象穷锼雕。", 
            "千镫咸一光，异曲皆同调。", 
            "彼哉諓諓者，穿穴纷科条。", 
            "初唐别中晚，画地成狴牢。", 
            "妙悟掠影响，指注窥釐毫。", 
            "瓮天醯鸡覆，井月痴猿号。", 
            "化为劣诗魔，飞精入府焦。", 
            "穷老蔽蔀屋，不得瞻泬寥。", 
            "正始日以远，词苑杂莠苗。", 
            "献吉才雄鷔，学杜餔醨糟。", 
            "仲默俊逸人，放言訾谢陶。", 
            "考辞竞嘈囋，怀响归浮漂。", 
            "江河久壅决，厬潏亦腾嚣。", 
            "幺弦取偏张，苦调搜啁噍。", 
            "鸟空而鼠即，厥咎为诗訞。", 
            "丧乱亦云膴，诗病不可瘳。", 
            "譬彼膏肓疾，传染非一朝。", 
            "呜呼杜与韩，万古垂斗杓。", 
            "《北征》《南山》诗，泰华争岧峣。", 
            "流传到于今，不得免慠嘲。", 
            "况乃唐后人，嗤点谁能跳。", 
            "穷子抵尺璧，冻人裂复陶。", 
            "熠耀点须弥，可为渠略标。", 
            "昌黎笑群儿，少陵诃汝曹。", 
            "嗟我老无力，掩耳任叫呶。", 
            "王君起东海，七叶光汉貂。", 
            "骐骥奋蹴踏，万马喑不骄。", 
            "识字函雅故，审乐辨《箫韶》。", 
            "落纸为歌诗，绛云卷青霄。", 
            "自顾骨骼马，创残卧东郊。", 
            "敢云老识路，昏忘惭招邀。", 
            "河源出星海，东流日滔滔。", 
            "谁蹠巨灵掌，一手湮崩涛。", 
            "古学丧根干，流俗沸螗蜩。", 
            "伪体不别裁，何以亲风骚。", 
            "珠林既深深，玉河复迢迢。", 
            "方当剪榛楛，未可荣兰苕。", 
            "瓦釜正雷鸣，君其信所操。", 
            "勿以独角麟，媲彼万牛毛。", 
            "伊余久归佛，翻经守僧寮。", 
            "枨触为此诗，狂言放调刁。", 
            "无乃禅病发，放笔自逸骚。", 
            "起挑长明镫，忏除坐寒宵。"
        ], 
        "title": "古诗赠新城王贻上", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "扁舟惯听浪淘声，昨天危沙今日平。", 
            "唯有江豚吹白浪，夜来还抱石头城。"
        ], 
        "title": "棹歌十首为豫章刘远公题扁舟江上图", 
        "type": "古风", 
        "yun": "庚"
    }, 
    {
        "author": "钱谦益", 
        "era": "清", 
        "subtype": null, 
        "text": [
            "六书缪篆用摹刻，大者符玺细印章。", 
            "崩崖古隧取次出，镂金琢玉争弆藏。", 
            "关中郭髯最好古，十年搜讨盈箧箱。", 
            "部居州乱作谱牒，编次缃帙盛缥囊。", 
            "璀璨丹砂照虫鸟，错互金薤堆琳琅。", 
            "考正职官本二史，贯穿训故穷《凡将》，窃取正用史家法，岂玩小物涂朱黄。", 
            "忆昔先朝席丰豫，符瑞纷沓徵祯祥。", 
            "河清凤见屡奏贺，玉玺又报来临漳。", 
            "先帝亲御文华门，制诏臣下风四方。", 
            "千官鹤列瞻负扆，冲牙双瑀声铿锵。", 
            "中官屹立当御座，插冠貂尾加金珰。", 
            "紫泥封坼青囊解，金银剩组开煇煌。", 
            "临轩手持四寸玺，俯示陛墄周两旁。", 
            "槃龙纽螭弄掌握，衫袖照烛回虹光。", 
            "侍臣代奉传国宝，殿中不用尚玉郎。", 
            "鸿胪传制百僚贺，文曰受命寿永冒。", 
            "朝罢君臣咸燕喜，南面并进南山觞。", 
            "岂知瑞应不虚见，中兴天以授我皇。", 
            "郭君此书精且良，曷不首勒玉玺图。", 
            "访问礼官摹尚方，如服有冕网有纲。", 
            "蝇头细字注几行，吾诗附玺垂久长。", 
            "命曰印史非夸张，《春秋》之义微而彰。"
        ], 
        "title": "松谈阁印史歌为郭胤伯作", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "云年燕山雪如掌，巢车雪暗胡尘上。", 
            "紫髯参军匹马嘶，黑头总理靴刀响。", 
            "今年江南春雪飞，雪花满头来款扉。", 
            "菡萏镫前谈战垒，梅花树下看征衣。", 
            "自从瞽史持汉节，金缯辇载边庭血。", 
            "虏骑争夸曳落河，庙堂自倚中行说。", 
            "翰林飞书叫帝阊，至尊感激模御床。", 
            "但令中使催房琯。", 
            "贾庄战血高楼橹，元戎堂堂徇旗鼓。", 
            "周处讵死齐万年。", 
            "匝天锋刃一头颅，鬼护神撝九死余。", 
            "秦庭自效无衣哭，汉党终惭举网疏。", 
            "明发堂中酌君酒，笑问于思无恙否。", 
            "神州幸免犬羊族，太史何妨牛马走。", 
            "酒阑耳热夜欲分，错莫同云是阵云。", 
            "红袖白衣犹未返，彤弓玈矢竟何云。", 
            "江天漫漫失山树，雪柱冰车塞行路。", 
            "江南老翁鬓如雪，拥鼻吟诗送君去。"
        ], 
        "title": "去中杨伯祥馆丈廷麟过访山堂即事赠别", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "三十六峰拔地涌，此峰跂之才及踵。", 
            "临深为高地使然，附娄翻能瞰高冢。", 
            "松枝悬度势猎猎，略彴孤骞风傱傱。", 
            "石径曾无飞鸟度，茅庵尚有残雪拥。", 
            "上视近天心气肃，下临无地魂魄悚。", 
            "平铺万状尽云练，幻出千岚似丘垄。", 
            "逦迤回望石徇矼，万峰矗矗攒穹苍。", 
            "故知造化善戏剧，遂使鬼物齐开张。", 
            "破碎虚空作苑囿，抟捖厚士成圭璋。", 
            "孤撑扶陷互相诡，妥伏蹙斗不可详。", 
            "益州二笋何微眇，天平万笏空回翔。", 
            "起视大壑限寻丈，却立万仞凭堵墙。", 
            "高陵巨谷堆众皱，都邑岭陆分毫芒。", 
            "篆云一点出九子，突烟片缕回池阳。", 
            "心骇神移耳目怠，积苏累块今安在。", 
            "中天惝恍游化人，步地苍茫穷竖亥。", 
            "锥凿将无死浑沌，刻画何当罪真宰。", 
            "经营团辞记灵异，忽漫执笔成晦昧。", 
            "眼看夕阳信奇绝，安知夜半不迁改。", 
            "笑杀沤区刻剑人，但认一沤作黄海。"
        ], 
        "title": "登始信峰回望石笋矼", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "我登炼丹台，詄荡上青天。", 
            "旋观六六峰，一一排青莲。", 
            "崇台据中央，宛如莲菂然。", 
            "千瓣复万茎，回抱相钩连。", 
            "玉屏展青嶂，香垆幂紫烟。", 
            "奇峰剑危石，栉列差膊肩。", 
            "横若罗剑盾，矗若奋戈鋋。", 
            "猛若屯天兽，疑角夹九阍。", 
            "伏若万金革，摐鸣复收旋。", 
            "神灵既役使，顽矿俱腾骞。", 
            "相将守丁甲，谁敢𥦀汞铅。", 
            "日车阳焰煅，月驾阴火然。", 
            "至今丹鼎中，光气流朱殷。", 
            "在昔轩辕帝，垂裳理八埏。", 
            "命龙戮绝辔，驱虎定阪泉。", 
            "六相资辅弼，五贼收狂癫。", 
            "药得君臣配，火用文武煎。", 
            "海宇垆韝定，阴阳药物全。", 
            "然后事修炼，黄服朝上玄。", 
            "服食八甲子，登假千万年。", 
            "有如世不治，慕道求神仙。", 
            "张乐洞庭野，采药黟山巅。", 
            "何异周穆满，车辙马迹焉。", 
            "轩皇去我久，刀圭世莫传。", 
            "愿发珠函秘，进献玉房前。"
        ], 
        "title": "炼丹台", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "普门头陀行，光明动帝后。", 
            "两宫赐剃染，少府给组绶。", 
            "脱却金纹衣，麻鞋露两肘。", 
            "毗卢金像设，梵筴琅函剖。", 
            "煌煌慈光额，天子维献寿。", 
            "金貂驰北黟，银榜贲南斗。", 
            "寺踞天都陇，面势抗龙首。", 
            "朱砂拱其左，叠嶂掖而右。", 
            "飞阁千寻涌，诸天四围负。", 
            "龙像震旦尊，钟鱼六时吼。", 
            "幡幢内家织，斋钵大官糗。", 
            "铺张金世界，变现锦陵阜。", 
            "呜呼卅年来，沧桑逼阳九。", 
            "宫移长信屡，卜应沙鹿久。", 
            "玉衣寝庙重，脂泽镜奁厚。", 
            "八极诚晏如，三灾所时有。", 
            "椒涂恩赐节，榆塞金钱走。", 
            "招提佐军兴，衲衣裁短后。", 
            "我来礼慈光，俯仰思文母。", 
            "僧徒日鱼雅，禅诵午哗扣。", 
            "空山犹升平，慈恩正摄受。", 
            "泉流石塔下，桃红碧溪口。", 
            "客拜漉水囊，僧持扫花帚。", 
            "尚祈白毫力，庶复金轮旧。", 
            "顶礼九莲座，涕洟重稽首。"
        ], 
        "title": "慈光寺", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "段生湖海士，矫志营儒术。", 
            "道心既渟泓，侠气亦迸逸。", 
            "臂鹰弄丸剑，亡羊视占毕。", 
            "结客少年场，抠衣大儒室。", 
            "元纁有道聘，铜墨邑宰秩。", 
            "折腰耻鸣琴，蒿目忧化瑟。", 
            "投劾谢京华，补被返蓬筚。", 
            "汝雒弥祲氛，汴宋连狂獝。", 
            "奔窜咸戴头，迎降多屈膝。", 
            "拊心念多垒，奋袂起投笔。", 
            "部署及妇女，馈饷罄饠饆。", 
            "孤城我援绝，悉众贼势壹。", 
            "冲梯舞崔嵬，炮石碎觱栗。", 
            "城陷尸撑柱，巷战血泌瀄。", 
            "堂堂马翰林，并马困绠繘。", 
            "生得齐慷慨，逼降互呵叱。", 
            "南云敢后阝疋。", 
            "臧洪意同日。", 
            "圣朝崇死优，所司奏报失。", 
            "千秋万祀后，双庙应崒嵂。", 
            "余昔坐钩党，讼系拘请室。", 
            "子来访幽囚，再拜慰幽疾。", 
            "遂请职橐饘，奋欲负斧锧。", 
            "重趼赴函丈，酹酒祝元吉。", 
            "昂藏论节义，憔悴数国恤。", 
            "盈朝谁负担，举世尽巾栉。", 
            "植冠发如竿，流吻涎欲溢。", 
            "斯人犹在眼，其言良可质。", 
            "篝镫见光芒，抠衣想削戌。", 
            "哭罢霜满天，诗成月东出。", 
            "入户长叹息，阴风助啾唧。"
        ], 
        "title": "三良诗 段贤良含素", 
        "type": "古风", 
        "yun": "质"
    }, 
    {
        "author": "钱谦益", 
        "era": "清", 
        "subtype": null, 
        "text": [
            "汪子循良吏，斤斤饬簠簋。", 
            "修谨固足多，剸割亦可倚。", 
            "一朝拥旄纛，三秦为赐履。", 
            "雄边当重寄，岂能称指使。", 
            "况复覆军余，兵残将亦弛。", 
            "惊魂怯鼓鼙，败气蒙壁垒。", 
            "贼兵下宛雒，军威卷熊耳。", 
            "乘胜围郾城，援师绝蜉蚁。", 
            "牵率残伤卒，长驱与角牴。", 
            "贼遂拔围来，其行疾如鬼。", 
            "士饱如狼噬，马腾竞帆驶。", 
            "我师不能军，辙乱复旗靡。", 
            "哀哉二万人，刲屠尽羊豕。", 
            "堂堂大中丞，孤身策马箠。", 
            "首已离鱼剑，胸犹集猬矢。", 
            "呜呼数年来，盗贼易纲纪。", 
            "弈棋国谋误，儿戏师律否。", 
            "武夫保项领，文臣涂脑髓。", 
            "项城傅宗龙丧元，襄城汪折趾。", 
            "甲弃战场外，马归贼营里。", 
            "徵兵抟泥沙，催战促刻晷。", 
            "但知赴期会，谁复量彼己。", 
            "归元国子生，免胄先轸喜。", 
            "三败谁能久，一死亦可矣。", 
            "忆子为郎时，矫时柱顽鄙。", 
            "抗论每仰屋，愤盈或抵几。", 
            "裹革固所期，舆尸亦求是。", 
            "哀哉殉国心，耿耿殁犹视。", 
            "长歌聊慰藉，人生会有死。", 
            "不见韩城相，低头向槃水。"
        ], 
        "title": "三良诗 汪中丞岁星", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "平仲巡两河，揽辔出西台。", 
            "就寇方燎原，宛雒荡劫灰。", 
            "移师围大梁，投鞍成覆敦。", 
            "登陴七昼夜，死守凭崔嵬。", 
            "累卵我势急，中目贼焰推。", 
            "保汴唯汝劳，国功帝念哉。", 
            "遂膺全豫寄，旌节焕昭回。", 
            "解严逾夏秋，悉众贼复来。", 
            "长堑截飞鸟，巨炮轰殷雷。", 
            "潜队穿地裂，梯冲舞风颓。", 
            "及堞骨相柱，薰穴尸成堆。", 
            "负户我告病，濡褐敌未衰。", 
            "是时诸道兵，左次大河隈。", 
            "半夜朱仙镇，十万溃喧豗。", 
            "沈城声援绝，馈运甬道隤。", 
            "擂石尽发栋，陈焦资炊骸。", 
            "噬指徒恸哭，大临谁告哀。", 
            "河伯为解围，洪流夜击礌，我师既北徙，贼戈亦南回。", 
            "优诏许休沐，宠秩旌厥能。", 
            "还家甫抹马，虏入沂城隳。", 
            "抗辞骂凶丑，并命捐匹侪。", 
            "吁嗟忠壮士，纠缠罹凶灾。", 
            "贼锋乍撞㧙，奴刃旋提捶。", 
            "自从兵兴后，屠溃自相偕。", 
            "金柝不夜击，和门尝昼开。", 
            "九攻敌已穷，三板志不乖。", 
            "方镇皆斯人，王略宁未恢。", 
            "何当大星陨，坐见长城坏。", 
            "我非哭其私，惜此天下才。"
        ], 
        "title": "三良诗 高侍郎平仲", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "砺君吴刚斫月之玉斧，扬君鲁阳指日之戈殳。", 
            "饮君邯郸一曲之美酒，赠君绕朝临行之策书。", 
            "忆君去年归书绣，高堂燕喜身垂鱼。", 
            "雕轩列戟侯门屏，金章玉轴照座隅。", 
            "词人油素献歌颂，肩軿踵汗仍口呿。", 
            "青阳逼除才隔岁，南冠顾影行次且。", 
            "秋风吹散孟尝客，廉公市门日旰虚。", 
            "老夫冲寒走问讯，罨头冰雪胶髭须。", 
            "溺人但一笑，越吟多嗫嚅。", 
            "班荆过逢桑下语，仓皇执手临交衢。", 
            "且勿赋河梁，且勿歌《骊驹》。", 
            "听我《放歌行》，请言造化初。", 
            "厥初空界二十劫，毗岚橐风吹复嘘。", 
            "金藏兴云雨如轴，金刚界结胎堪舆。", 
            "清水升天淀浊地，七金四洲高下殊。", 
            "光音天人福报薄，地饼食竭林藤枯。", 
            "身光彫落器界暗，四轮墨穴游昏涂。", 
            "宝音诸地起慈敏，化现日月天地星宫俱。", 
            "开张两仪布二曜，二十八宿磊落排空居。", 
            "梵王口膍脐轮各种族，欲界障持善现相刲屠。", 
            "修罗荡脚波海水，生憎头上蹴踏双兔蜍。", 
            "手幛日轮口啖月，日月怖匿天嗟吁。", 
            "此方蚩尤兄弟亦徒党，铜头铁额兴蝥弧。", 
            "共工触头折天柱，后羿矫矢摧阳乌。", 
            "三王五伯迭整顿，君臣将相群拮据。", 
            "撑天拄地定八极，为此衣冠礼乐争寰区。", 
            "东门啸戎索，北落移天枢。", 
            "裸衣笑神禹，好冠诧勾吴。", 
            "退飞未许傍宋鹢，避风何地追鶢鶋。", 
            "天地为笼逝安适，身藏藕孔难卷舒。", 
            "移眉下目吁可怪，闭门捕舌谁能逋。", 
            "劾君以弹甘蕉之封事，案君以覆郑鹿之追胥。", 
            "误君以知雀语之公冶，贵君以辨牛鸣之葛庐。", 
            "淳于冠缨大笑绝，舍人寠宀数居誉呼。", 
            "昆山抵鹊用良玉，泉泪洒涕成明珠。", 
            "心惊蚁床自急捣，梦入鼠穴仍供趋。", 
            "斗间干将会须出，山头廷尉当何如。", 
            "河鼓大星正芒角，横海兵气连无诸。", 
            "蛟门水立鸟不渡，子陵滩头断钓渔。", 
            "老夫已办千日醉，吾子慎爱千金躯。", 
            "扁舟东下值元夕，红镫绿酒停姑苏。", 
            "皋桥银筝裹红泪，迟君拂拭追欢娱。", 
            "元墓梅花众香国，西泠红雨桃千株。", 
            "巾车蜡屐聊复尔，何用䡃辘催奔车。", 
            "武夷之君吾远祖，相见遥祝传区区。", 
            "曾孙面皴头发秃，何当念我诒乾鱼。", 
            "酌君酒，揽子袪，我欲竟此曲，此曲烦且纡。", 
            "咙㗅啽呓如梦魇，宫商失次无疾徐。", 
            "征马为踯躅，仆御亦踟蹰。", 
            "乌啼鸦散君且发，玉壶酒暖还须臾。", 
            "放歌行，还须臾。", 
            "东方瞻顾已精色，晨鸡喔喔鸣前除。"
        ], 
        "title": "放歌行赠栎园道人游武夷", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "何人踞坐戎帐中，宁南彻侯昆山公。", 
            "手指抨弹出狮象，鼻息呼吸成虎熊。", 
            "帐前接席柳麻子，海内说书妙无比。", 
            "长揖能令汉祖惊，摇头不道楚相死。", 
            "是时宁南大出师，江湘千里连军麾。", 
            "每当按甲休兵日，更值椎牛飨士时。", 
            "夜营不喧角声止，高座张镫拂筵几。", 
            "吹唇芒角生烛花，掉舌波澜沸江水。", 
            "宁南闻之须猬张，佽飞枥马俱腾骧。", 
            "誓剜心肝奉天子，拚洒毫毛布战场。", 
            "秦灰烧残汉帜靡，呜呼宁南长已矣。", 
            "时来将师长头角，运去英雄丧首尾。", 
            "倚天剑老亲身匣，垂毙犹兴晋阳甲。", 
            "数升赤血喷余皇，万斛青蝇掩墙霎。", 
            "白衣残客哭江天，画像提携诉九泉。", 
            "舌端有锷肠堪断，泣下无珠血可怜。", 
            "柳生柳生吾语尔，欲报恩门仗牙齿。", 
            "凭将玉帐三年事，编作《金陀》一家史。", 
            "此时笑噱比传奇，他日应同汗竹垂。", 
            "从来百战青磷血，不博三条红烛词。", 
            "千载沉埋国史传，院本弹词万人羡。", 
            "盲翁负鼓赵家庄，宁南重为开生面。"
        ], 
        "title": "左宁南画像歌为柳敬亭作", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "蜀山崔嵬去天尺，千峰万嶂攒列戟。", 
            "奔涛坼峡斗雷霆，削铁层层梯绝壁。", 
            "青天鸟道瞰窅冥，终古蚕丛见开辟。", 
            "地缩千盘云栈重，天回四游阁道窄。", 
            "牛车络绎不断头，飞走凌兢罕接翼。", 
            "轮鞅牵确如有声，人鸟夤缘共一迹。", 
            "穴穿重掩身入霤，登顿巉岩足上壁。", 
            "此图瑰璚画者谁，似为升平写物色。", 
            "天汉津梁扼关陇，沃野舆图跨梁益。", 
            "参旗横拂东井深，褒斜钩连子午直。", 
            "邛竹蒟酱来东西，滇僰冉駹走阡陌。", 
            "何烦力士挽金牛，是处戎王贡瑶碧。", 
            "郫筒好酒车郤载，织成锦段马荐席。", 
            "烝徒犹拜古帝魂，学士能铭剑阁石。", 
            "呜呼此图不易得，全盛方舆真可惜。", 
            "丹青如阅《华阳志》，衣裳不为左担易。", 
            "何物毡车掣橐驼，况乃穷庐盖服匿。", 
            "卧龙跃马定谁是，锦江玉垒还自昔。", 
            "雪江老人头雪白，吮笔经营口嚄唶。", 
            "画师有心人不识，老夫看画长叹息。"
        ], 
        "title": "题汴人赵澄临赵子固栈道图", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "杜陵九龄书大字，李郎七龄笔阵强。", 
            "身长未及等身案，负剑却立短凳傍。", 
            "凝睇双瞳剪秋水，梯几拂拭神扬扬。", 
            "须臾笔下龙蛇出，折钗倒薤纷旗枪。", 
            "拳如茧栗不盈握，放笔直欲隳堵墙。", 
            "力如蓝田射伏虎，饮羽穿石激雷光。", 
            "势如卫公夜行雨，风鬃雾鬣不可当。", 
            "书罢安闲妥衫袖，敛手拱揖归辈行。", 
            "肩随兄弟舒雁立，怀铅画椠森琳琅。", 
            "荀氏八龙见其四，一龙奋爪先开张。", 
            "当筵观者皆老苍，捋须奋袂徒惊惶。", 
            "老夫顿足自激昂，安得抱之贡玉堂。", 
            "君不见昔年李长沙，天子加膝坐御床。"
        ], 
        "title": "席间观李素心孙七岁童子草书歌", 
        "type": "古风", 
        "yun": "阳"
    }, 
    {
        "author": "钱谦益", 
        "era": "清", 
        "subtype": null, 
        "text": [
            "神霄天子恢皇纲，重镌阁帖焕宝章。", 
            "干戈久忘熙陵绩，图书欲压淳化藏。", 
            "侍书著摹换钩拓，太师京识新褫装。", 
            "太清危楼切霄汉，乙夜御览回虹光。", 
            "大观承平过星纪，宣和版荡垂靖康。", 
            "声明文物归松汉，翰林子墨炎昆冈。", 
            "驰载唐碑失定武，毡裹周鼓残岐阳。", 
            "册府秘阁俱已矣，长沙戏鱼徒相望。", 
            "新绛燥笔改东库，亮字损本来榷场。", 
            "二府拜赐传掌故，三馆审定看堵墙。", 
            "良常新铭不在世，羽陵旧蠹余几行。", 
            "君从何处购此本，右军墨迹兼小王。", 
            "续帖真成廿卷羡，万签何似二本良。", 
            "墨华晶光出匮纸，笔阵折抹生锋芒。", 
            "晴窗临摹挟飞动，棐几展玩铺云肪。", 
            "裂纹木直非剥损，檈痕银锭谁低昂。", 
            "从今鉴定归米薛，不收慰问嗤梁唐。", 
            "但看鸾翱与凤翥，焉用冷金并硬黄。", 
            "呜呼此本不易得，摩挲使我神惨伤。", 
            "自从京阙睹戎马，又使馆门沦沧桑。", 
            "人间西清熸禁苑，天上东壁埋文昌。", 
            "橐驼交迹践竹素，牛马渍汗沉缥缃。", 
            "甲衣狼藉剔钿锦，炮车迸裂穷琳琅。", 
            "游家《兰亭》填爨下，褚摹禊帖掷道旁。", 
            "鲁公《孝经》《麻姑》字，儿童插标叫市坊。", 
            "卷轴遑惜三千富，款书宁数丈二长。", 
            "白麻何处博青缥，碧笺翻喜归黄肠。", 
            "奇哉一本独完好，岂无六丁下取将。", 
            "展卷俄惊褾识改，开奁先嗅古墨香。", 
            "印缝无烦辨分剪，破体仍与论偏旁。", 
            "何年瓦官阁鸱吻，有客山阴搜屋梁。", 
            "玉躞金题閟惜重，褚妍欧怪空煇煌。", 
            "已堪唐陵比玉匣，重许漠室开珠囊。", 
            "伤心《西升》失至宝，漫眼《东观》欲发狂。", 
            "吾家圆印铭忠孝，长依《书史》缄箧箱。", 
            "作歌无才继《石鼓》，阁笔再拜朝墨皇。"
        ], 
        "title": "大观太清楼二王法帖歌为山阴张尔唯作", 
        "type": "古风", 
        "yun": "阳"
    }, 
    {
        "author": "钱谦益", 
        "era": "清", 
        "subtype": null, 
        "text": [
            "君不见程孟阳，诗名粉绘垂琳琅。", 
            "松圆一抔掩寂寞，孙枝两叶悲流亡。", 
            "又不见程善长，布衣侠骨今无两。", 
            "佣保杂作购童稚，新安江头命两桨。", 
            "是时春寒雨飘萧，天容人意俱无憀。", 
            "通眉长爪犹在眼，陈根绝哭不可浇。", 
            "练川故人望眼劳，㣫泥扶病来崇朝。", 
            "摩顶执手心郁陶，日推脱粟身解袍。", 
            "喜心翻倒转呜咽，迷离老泪随风飙。", 
            "吁嗟乎丹阳朋旧不可得，胜华通子谁省识。", 
            "白刃有客致伯禽，青山无人吊李白。", 
            "老夫耄矣徒叹息，天地兵尘尚偪塞。", 
            "桃花照眼泪沾臆，且持村酒劝子石，一为歌行歌主客。"
        ], 
        "title": "吁嗟行走笔示张子石", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "长安元夕风景妍，夹路镫楼柳市边。", 
            "黄道日回春夜暖，碧空月压看场圆。", 
            "络角星河拄人首，九华莲焰枝如藕。", 
            "侧帽都簪内苑花，薄酲犹带昆明酒。", 
            "千金一刻买春阳，十里珠帘曼睩光。", 
            "全疑月面为人面，不辨衣香与坐香。", 
            "当时我亦铜龙客，朝回冲酒城东陌。", 
            "银烛遥连北里红，金壶不许东方白。", 
            "如今老大鬓婆娑，土室龛镫礼佛陀。", 
            "上元儋耳欢娱少，镫火樊楼涕泪多。", 
            "怜君旅食山城下，钟罢垆残守僧舍。", 
            "胶牙生菜粥不糜，蜇鼻村酤酒未笮。", 
            "与君相去一牛鸣，便似蓬池话浅清。", 
            "挑镫互见阑珊影，倚户如闻嚄唶声。", 
            "月宫清辇空相忆，金床舍利无消息。", 
            "绮陌兵残玉露晞，紫姑卜罢银河仄。", 
            "寂寂秋衾卧冷云，软红香雾想氤氲。", 
            "梦回历历华胥国，折脚铛边说向君。"
        ], 
        "title": "镫楼行壬寅元夕赋示施伟长", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "西溪梅花千万树，低亚凝香塞行路。", 
            "永兴两树最绰约，素艳孤荣门相顾。", 
            "飘黄拂绿傍香楼，春寒日暮含清愁。", 
            "依然翠袖修林里，遥忆美人溪水头。", 
            "徙倚沉吟正愁绝，见君画册思飘瞥。", 
            "开怀落落生云山，触眼纷纷缀香雪。", 
            "羡君画高神亦闲，趣在苍茫近远间。", 
            "仲圭残墨泼武水，子久粉本留虞山。", 
            "我将梅花比君画，月地云阶吐光怪。", 
            "乞君挥洒墨汁馀，向我萧闲草堂挂。", 
            "草堂深柳净无尘，淡墨疏窗会赏真。", 
            "还将玉雪横斜意，举似凌风却月人。"
        ], 
        "title": "二月九日再过永兴看梅梅花烂发仿佛有怀适仲芳以画册索题遂作短歌书于纸尾", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "中堂何喧阗，明烛耀银釭。", 
            "箱帘启萎蕤，刀尺声硠硠。", 
            "大姊裁罗襦，小妹熨裤裆。", 
            "邻女赠锦段，双双绣鸳鸯。", 
            "阿母鬓婆娑，篝镫理中裳。", 
            "阿母向我言，抚汝娇且长。", 
            "十载违汝家，憔悴类媰孀。", 
            "轻轩宵在门，重整嫁时装。", 
            "女行欣有家，阿母心内伤。", 
            "牵衣向阿母，背指镫烛光。", 
            "女身如明烛，影在阿母旁。", 
            "有家亦云久，结缡在高堂。", 
            "云胡背君子，不得奉尊章。", 
            "归宁十余载，道路阻且长。", 
            "欲绝忍弃捐，欲往河无梁。", 
            "戢身事慈母，顾影守帷房。", 
            "独坐亲图史，行步施珩璜。", 
            "怀哉《芣苡》诗，诵彼浥露章。", 
            "岂若鲁洁妇，陌上行采桑。", 
            "菟丝生陂田，终不慕高冈。", 
            "芙蓉悴秋风，其名为拒霜。", 
            "我生不有命，胡为怨空床。", 
            "空床虽独守，终然念所天。", 
            "主人良高卧，臧获偷晏安。", 
            "薪突谁与徙，井臼或不完。", 
            "祭祀废春割，寇盗隳墙垣。", 
            "百忧搅我心，逼迸不得言。", 
            "捶床复倒枕，岂为儿女叹。", 
            "终身一与齐，弃捐永相关。", 
            "况我非弃妇，何能不汍澜。", 
            "不见漆室女，倚柱起长叹。", 
            "长叹亦何为，会合当有期。", 
            "怀君双明珠，中夜生光辉。", 
            "沈渊何足悼，光彩谅不亏。", 
            "缟衣与綦巾，理我嫁时衣。", 
            "袨服及春风，何能待秋时。", 
            "丑妇憎明镜，众女疾娥眉。", 
            "琴瑟贵静好，闭户理朱丝。", 
            "行行远阿母，回头涕涟洏。", 
            "翩翩辞归燕，向我飞差池。"
        ], 
        "title": "嫁女词", 
        "type": "古风", 
        "yun": null
    }, 
    {
        "author": "钱棻", 
        "era": "清", 
        "subtype": null, 
        "text": [
            "万乘徒空，一丘壑足，小园但种千竿竹。", 
            "苍阴深处掩高斋，黄鹂啼过山头屋。", 
            "壁挂嵇琴，村疑阮曲，白云邀我同歌宿。", 
            "幽花绕砌不知名，柴门秋水添新绿。"
        ], 
        "title": "踏莎行 园居", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "韶华易促。", 
            "早帘幕封尘，佩环零玉。", 
            "燕子多情，也伴主人幽独。", 
            "不向乌衣觅偶，度春秋、依然孤宿。", 
            "一任文禽比翼，趁晴波双浴。", 
            "忆当年、旧巢相对筑。", 
            "更冲雨衔泥，同栖华屋。", 
            "新雏初学语，喜呢喃声熟。", 
            "忽被晓风吹散，泣离鸾、断弦难续。", 
            "只影悲鸣花下，总愁红怨绿。"
        ], 
        "title": "孤鸾 为林寅三表兄咏孤雁，时嫂重楣新殁", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "日暖春秾。", 
            "羡双飞彩凤，上国遨游。", 
            "金尊斟别酒，玉版写新愁。", 
            "骊歌未唱泪先流。", 
            "忽轻说乘扁舟去休，也曾念、共绣阁、论文人否。", 
            "携手。", 
            "何日又。", 
            "剪烛窗前，絮语黄昏候。", 
            "吴岫云停，蓟门月落，两地应知眉皱。", 
            "韵事千秋遍传闻，题桥添个文君友。", 
            "钿车宝马，上林看遍花柳。"
        ], 
        "title": "换巢鸾凤 送顾启姬之燕京", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "朱阑曲槛闲凭，松篁掩映深深院。", 
            "丹枫染遍，黄花初放，色深香浅。", 
            "玉案联吟，锦笺分韵，珠玑新璨。", 
            "最无端牧笛，声声起处，催日落，横塘晚。", 
            "别后蒹葭水远。", 
            "正空闺、梨云梦断。", 
            "丹青一幅，天风吹坠，罗浮春满。", 
            "疏影横斜，暗香浮动，毫端如见。", 
            "怕朝来、翠羽双双飞去，莫晶帘卷。"
        ], 
        "title": "水龙吟 怀柴季娴表嫂兼谢画梅", 
        "type": "词", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "宿雨飞来，轻云不散，掩映遥山黛色。", 
            "鹤驭凌风，雾髻云鬟微湿。", 
            "倾玉液、翠羽流觞，璨晴霞、珠光盈壁。", 
            "最堪夸、青鸟翩翩，衔将丹诏降层碧。", 
            "避尘小筑书斋，看在梅放竹，携琴枕石。", 
            "何处吹来，天上玉箫铁笛。", 
            "声缓缓、遏响行云，影迟迟、花翻瑶席。", 
            "更相期、月逗前溪，踏歌还绮陌。"
        ], 
        "title": "绮罗香 初夏偕同社寿季娴，凝香室宴集，别后赋谢。", 
        "type": "词", 
        "yun": null
    }, 
    {
        "author": "钱谦益", 
        "era": "清", 
        "subtype": "五言排律", 
        "text": [
            "有美生南国，清芬翰墨传。", 
            "河东论氏族，天上问星躔。", 
            "汉殿三眠贵，吴宫万缕连。", 
            "星榆长历落，月桂并蹁跹。", 
            "郁郁昆山畔，青青谷水𤲬。", 
            "托根来净域，移植自芳年。", 
            "生小为娇女，容华及丽娟。", 
            "诗哦应口答，书读等身便。", 
            "缃帙攻《文选》，绨囊贯史编。", 
            "摛词徵绮合，记事见珠联。", 
            "八代观升降，三唐辨溯沿。", 
            "尽窥羽陵蠹，旁及《诺皋》儇。", 
            "花草矜芟撷，虫鱼喜注笺。", 
            "部居分甲乙，雠正杂丹铅。", 
            "馀曲回风后，新妆落月前。", 
            "兰膏灯烛继，翠羽笔床悬。", 
            "博士惭厨簏，儿童愧刻镌。", 
            "瑶光朝孕碧，玉气夜生玄。", 
            "陇水应连类，唐山可及肩。", 
            "织缣诗自好，捣素赋尤贤。", 
            "锦上文回复，盘中字蜿蜒。", 
            "清词尝满箧，新制每连篇。", 
            "芍药翻风艳，芙蓉出水鲜。", 
            "颂椒良不忝，咏树亦何愆？", 
            "文赋传乡国，词章述祖先。", 
            "采蘋新藻丽，种柳旧风烟。", 
            "字脚元和样，文心乐曲骈。", 
            "千番云母纸，小幅浣花笺。", 
            "吟咏朱楼遍，封题赤牍遄。", 
            "流风殊放诞，被教异婵娟。", 
            "度曲穷分刌，当歌妙折旋。", 
            "吹箫嬴女得，协律李家专。", 
            "画夺丹青妙，琴知断续弦。", 
            "细腰宜蹴鞠，弱骨称秋千。", 
            "天为投壶笑，人从争博癫。", 
            "修眉纡远翠，薄鬓妥鸣蝉。", 
            "向月衣方空，当风带旋穿。", 
            "行尘尝寂寂，屐齿自姗姗。", 
            "舞袖嫌缨拂，弓鞋笑足缠。", 
            "盈盈还妒影，的的会移妍。", 
            "妙丽倾城国，尘埃落市廛。", 
            "真堪陈甲帐，还儗画甘泉。", 
            "杨柳嗟扳折，蘼芜惜弃捐。", 
            "西家殊婉约，北里正喧阗。", 
            "豪贵争除道，儿郎学坠鞭。", 
            "迎车千锦帐，输面一金钱。", 
            "百两门阑咽，三刀梦寐膻。", 
            "苏堤浑倒踏，黟水欲平填。", 
            "皎洁火中玉，芬芳泥里莲。", 
            "闭门如入道，沉醉欲逃禅。", 
            "未许千金买，何当一笑嫣？", 
            "钉心从作恶，唾面可除㾓。", 
            "蜂蝶行随绕，金珠却载还。", 
            "勒名雕琬琰，换骨饮珉瓀。", 
            "枉自求蒲苇，徒劳卜筳篿。", 
            "轩车闻至止，杂佩意茫然。", 
            "错莫翻如许，追陪果有焉。", 
            "初疑渡河驾，复似泛湖船。", 
            "榜枻歌心说，中流笑语婘。", 
            "江渊风飒杳，雒浦水潺湲。", 
            "《疏影》新词丽，忘忧别馆偏。", 
            "华筵开玳瑁，绮席艳神仙。", 
            "银烛光三五，金尊价十千。", 
            "蜡花催兔育，鼍鼓促乌迁。", 
            "法曲烦声奏，哀筝促柱宣。", 
            "步摇窥宋玉，条脱赠羊权。", 
            "点笔馀香粉，翻书杂翠钿。", 
            "绿窗和月掩，红烛带花搴。", 
            "菡萏欢初合，皋苏痗已蠲。", 
            "凝明嗔亦好，溶漾坐堪怜。", 
            "薄病如中酒，轻寒未折绵。", 
            "清愁长约略，微笑与迁延。", 
            "茗火闲房活，炉香小院全。", 
            "日高慵未起，月出皎难眠。", 
            "授色偏含睇，藏阄互握拳。", 
            "屏围灯焰直，坐促笑声圆。", 
            "朔气除帘箔，流光度毳毡。", 
            "相将行乐地，共趁讨春天。", 
            "未索梅花笑，徒闻火树燃。", 
            "半塘春漠漠，西寺草芊芊。", 
            "南浦魂何黯？东山约已坚。", 
            "自应随李白，敢拟伴伶玄。", 
            "密意容挑卓，微词托感甄。", 
            "杨枝今婉娈，桃叶昔因缘。", 
            "灞岸偏萦别，章台易惹颠。", 
            "娉婷临广陌，婀娜点晴川。", 
            "眉怃谁堪画，腰纤孰与擩？", 
            "藏鸦休庵蔼，拂马莫缠绵。", 
            "絮怕粘泥重，花忧放雪蔫。", 
            "芳尘和药减，春病共愁煎。", 
            "目逆归巢燕，心伤叫树鹃。", 
            "惜衣莺睍睆，护粉蝶翩翾。", 
            "携手期弦望，沉吟念陌阡。", 
            "暂游非契阔，小别正流连。", 
            "即席留诗苦，当杯出涕泫。", 
            "茸城车轣辘，鸳浦棹夤缘。", 
            "去水回香篆，归帆激矢弦。", 
            "寄忧分悄悄，赠泪裹涟涟。", 
            "迎汝双安桨，愁予独扣舷。", 
            "从今吴榜梦，昔昔在君边。"
        ], 
        "title": "有美一百韵，晦日鸳鸯湖舟中作", 
        "type": "排律", 
        "yun": null
    }, 
    {
        "author": "钱谦益", 
        "era": "清", 
        "subtype": "五言排律", 
        "text": [
            "师弟恩三纪，君臣谊百年。", 
            "哀音腾粤地，老泪洒吴天。", 
            "杀气南条急，妖氛北户缠。", 
            "行宫逾越峤，留守限灵川。", 
            "仓卒闻风溃，逡巡厝火然。", 
            "操戈乘内间，解甲起中权。", 
            "卷土心仍壮，凭城誓益坚。", 
            "喧呼齐辫发，奋击祇张拳。", 
            "刀锯徒为尔，冠裳正俨然。", 
            "归元髯上磔，嚼齿爪中穿。", 
            "荀偃含犹视，张巡起欲旋。", 
            "扬扬神不乱，琅琅语争传。", 
            "徒抱衔须痛，谁能咶血怜。", 
            "伤心寝门外，为位佛镫前。", 
            "一恸营魂远，三号涕泗涟。", 
            "修门归漠漠，故国望姗姗。", 
            "虞殡歌休矣，巫阳筮予焉。", 
            "吴羹凄象设，楚些怆蝉联。", 
            "魂复新遗矢，神栖旧坐毡。", 
            "灵衣风肃肃，幽啸雨溅溅。", 
            "清夜前除酒，明镫近局筵。", 
            "逢迎伤剪纸，送别忍烧船。", 
            "黄鸟身其百，青龙岁半千。", 
            "四游余渺莽，八翼罢腾骞。", 
            "飞铁兵轮重，为铜物冶全。", 
            "庚寅徵揽揆，辛卯应灾躔。", 
            "剑去梧宫冷，刀投桂水煎。", 
            "训狐宵叫啸，婴蜺昼连蜷。", 
            "斗涧龙伤血，崩崖蜃吐涎。", 
            "拊心看迸裂，弹指省轰阗。", 
            "攀附龙门迥，追陪鹤盖连。", 
            "园林规绿水，屋宇带红泉。", 
            "一饭常留客，千金不问田。", 
            "以忙消磈垒，及夏领芳妍。", 
            "日落邀宾从，舟移沸管弦。", 
            "丹青搜白石，杖屦撰松圆。", 
            "齿马成吾老，童乌忆汝贤。", 
            "兔园温句读，蛾子学丹铅。", 
            "枕膝应传喜，登楼独许玄。", 
            "青春凭騕袅，白首托夔蚿。", 
            "桃李西江宰，梧桐左掖员。", 
            "裂麻心胆赤，恤纬鬓毛宣。", 
            "北寺偕书狱，西曹互橐饘。", 
            "朱游和药切，黄霸授经专。", 
            "铜马神州沸，金鸡密网蠲。", 
            "甘陵录牒寝，元祐党碑镌。", 
            "北阙惊传火，东郊狎控弦。", 
            "帝车俄运转，天步久迍邅。", 
            "鳌足倾三极，龙胡断八埏。", 
            "关山留北顾，宗祏寄南迁。", 
            "江左朝廷小，交南节钺偏。", 
            "风云天路偪，翼戴本支便。", 
            "宗泽回銮表，刘昆劝进笺。", 
            "岭边求日月，规外别坤乾。", 
            "翼轸开营壁，湘漓抵涧瀍。", 
            "只身支浩劫，赤手捧虞渊。", 
            "插羽钩庸蜀，分茅铒益滇。", 
            "黄农罗种落，邕桂簇戈鋋。", 
            "青犊乌仍合，红巾蚁并缘。", 
            "反王收魏豹，别将置梅鋗。", 
            "白象扶丹毂，乌蛮曳彩旃。", 
            "庐儿宿卫直，厮养彻侯骈。", 
            "画诏行营里，除官御览先。", 
            "两宫汤药使，中禁洗儿钱。", 
            "一旅基将肇，三分业未竣。", 
            "连鸡惛蚌蛤，咥虎玩腥膻。", 
            "画地翔河鸟，婴城坠纸鸢。", 
            "执冰嘻狒狒，投缒引蠕蠕。", 
            "履善穷江表，庭芝殉海𤲬。", 
            "誓书申决绝，望拜告精虔。", 
            "目裂光如炬，膋藏血化殷。", 
            "花门剺面改，藤帽枕尸还。", 
            "青草迎飞旐，黄茅拥过輲。", 
            "虚祠包箬饭，峒祭卜筳篿。", 
            "故岭虞山似，新愁桂岭牵。", 
            "丹心石路折，皓魄火云鲜。", 
            "尽说南朝李，何惭东海田。", 
            "铸金身故在，刻木首非捐。", 
            "列列羞祈死，淹淹笑祝延。", 
            "葭灰阳解駮，火井焰浮烟。", 
            "错莫嘶泥马，分明叫杜鹃。", 
            "朔方唐故事，纶邑夏前编。", 
            "率土诚延伫，敷天忍弃捐。", 
            "云旗翻毕口，星矢直狼肩。", 
            "壁垒分行阵，雷风合弭鞭。", 
            "白山崖倒侧，墨水浪平填。", 
            "鹑尾南回越，旄头北扫燕。", 
            "誓师三后所，饮御五车边。", 
            "改葬新班剑，舆尸故马鞯。", 
            "羽门颁綟绶，麟阁列貂蝉。", 
            "画壁雕戈动，祠堂兕甲县。", 
            "传芭歌沓沓，荐荔鼓鼘鼘。", 
            "后死身余几，先生腹尚便。", 
            "不成升屋哭，弥想对床眠。", 
            "单孑留形影，凄凉度陌阡。", 
            "鸡窗言仿佛，蛛匣字蜿蜒。", 
            "西第花犹发，东皋草欲芊。", 
            "经过光景眩，识路梦魂颠。", 
            "太息看梁栋，沉吟仰屋椽。", 
            "移山谁负畚，蹈海可乘艑。", 
            "守器纡奔问，余皇肆溯沿。", 
            "祝予双泪涸，将伯寸心㾓。", 
            "长夜歌将阕，穷尘恨始湔。", 
            "荡阴《三士》咏，蜀国《八公》篇。", 
            "乡梦凭温序，哀词属马汧。", 
            "降神天意远，养士国恩绵。", 
            "汗竹新书史，浇花近扫阡。", 
            "明明老眼在，拭目向空玄。"
        ], 
        "title": "哭稼轩留守相公诗一百十韵用一千一百字", 
        "type": "排律", 
        "yun": null
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "略彴缘溪一径分，千山香雪照斜醺。", 
            "道人不作寻花梦，只道漫山是白云。"
        ], 
        "title": "众香庵赠自休长老", 
        "type": "绝句", 
        "yun": "文"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "江南才子杜秋诗，垂老心情故国思。", 
            "金缕歌残休怅恨，铜人泪下己多时。"
        ], 
        "title": "告别戏题十四绝句", 
        "type": "绝句", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "寂寞枯秤响泬寥，案淮秋老咽寒潮。", 
            "白头灯影凉宵里，一局残横见六朝。"
        ], 
        "title": "金陵后观棋", 
        "type": "绝句", 
        "yun": "萧"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "凭仗鞋尖与杖头，浮生腐骨总悠悠。", 
            "天公尽放狂风雨，不到天都死不休！"
        ], 
        "title": "雨不止题壁", 
        "type": "绝句", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "刻露巉岩山骨愁，两株风柳曳残秋。", 
            "分明一段荒寒景，今日钟山古石头。"
        ], 
        "title": "题石崖秋柳小景", 
        "type": "绝句", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "黑白相持守壁门，龙拿虎攫赌侵分。", 
            "重瞳尚有乌江败，莫笑湘东一目人。"
        ], 
        "title": "观棋绝句为汪幼青作 其一", 
        "type": "绝句", 
        "yun": null
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "寂寞枯枰响泬漻，秦淮秋老咽寒潮。", 
            "白头镫影凉宵里，一局残棋见六朝。"
        ], 
        "title": "观棋绝句为汪幼青作 其二", 
        "type": "绝句", 
        "yun": "萧"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "飞角侵边劫正阑，当场黑白尚漫漫。", 
            "老夫袖手支颐看，残局分明一著难。"
        ], 
        "title": "观棋绝句为汪幼青作 其三", 
        "type": "绝句", 
        "yun": "寒"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "发短心长笑镜丝，摩挲皤腹帽檐垂。", 
            "不知人世衣冠异，只道科头岸接。"
        ], 
        "title": "题金陵一老画像 其一", 
        "type": "绝句", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "独坐青溪照鬓丝，小姑何处理娥眉。", 
            "画师要著樊通德，难写银镫拥髻时。"
        ], 
        "title": "题金陵一老画像 其二", 
        "type": "绝句", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "澹粉轻烟佳丽名，开天营建记都城。", 
            "而今也入烟花绿，镫火樊楼似汴京。"
        ], 
        "title": "金陵杂题绝句 其一", 
        "type": "绝句", 
        "yun": "庚"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "顿老琵琶旧典型，檀槽生涩响丁零。", 
            "南巡法曲无人问，头白周郎掩泪听。"
        ], 
        "title": "金陵杂题绝句 其二", 
        "type": "绝句", 
        "yun": "青"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "旧曲新诗压教坊，缕衣垂白感湖湘。", 
            "闲开《闰集》教孙女，身是前朝郑妥琅。"
        ], 
        "title": "金陵杂题绝句 其三", 
        "type": "绝句", 
        "yun": "阳"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "陌上花开正掩靡，茸城草绿雉媒肥。", 
            "狂夫不合堂堂去，小妇翻歌缓缓归。"
        ], 
        "title": "陌上花乐府，东坡记吴越王妃事也。临安道中感而和之，和其词而反其意，以有寄焉 其一", 
        "type": "绝句", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "陌上花开燕子飞，柳条初扑曲尘衣。", 
            "请看石镜明明在，忍撇妆台缓缓归？"
        ], 
        "title": "陌上花乐府，东坡记吴越王妃事也。临安道中感而和之，和其词而反其意，以有寄焉 其二", 
        "type": "绝句", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "陌上花开音信稀，暗将红泪裹春衣。", 
            "花开容易纷纷落，春暖休教缓缓归。"
        ], 
        "title": "陌上花乐府，东坡记吴越王妃事也。临安道中感而和之，和其词而反其意，以有寄焉 其三", 
        "type": "绝句", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "香溪禊后试温汤，寒食东风谷水阳。", 
            "却忆春衫新浴后，窃黄浅绛道家装。"
        ], 
        "title": "楔后五日浴黄山下汤池留题四绝句遥寄河东君 其一", 
        "type": "绝句", 
        "yun": "阳"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "山比骊山汤比香，承恩并浴少鸳鸯。", 
            "阿瞒果是风流主，妃子应居第一汤。"
        ], 
        "title": "楔后五日浴黄山下汤池留题四绝句遥寄河东君 其二", 
        "type": "绝句", 
        "yun": "阳"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "沐浴频看称意身，刈兰赠药想芳春。", 
            "凭将一掬香泉水，噀向茸城洗玉人。"
        ], 
        "title": "楔后五日浴黄山下汤池留题四绝句遥寄河东君 其三", 
        "type": "绝句", 
        "yun": "真"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "齐心同体正相因，祓濯何曾是两人？", 
            "料得盈盈罗袜步，也应抖擞拂香尘。"
        ], 
        "title": "楔后五日浴黄山下汤池留题四绝句遥寄河东君 其四", 
        "type": "绝句", 
        "yun": "真"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "养鹤坡前乌鹊过，云间天上不争多。", 
            "较它织女还侥幸，月荚生时早渡河。"
        ], 
        "title": "催妆词四首 其一", 
        "type": "绝句", 
        "yun": "歌"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "鹊驾鸾车报早秋，盈盈一水有谁留。", 
            "妆成莫待双蛾画，新月新眉总似钩。"
        ], 
        "title": "催妆词四首 其二", 
        "type": "绝句", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "鹑火舒光照画屏，银河倒转渡青冥。", 
            "从今不用看牛女，朱鸟窗前候柳星。"
        ], 
        "title": "催妆词四首 其三", 
        "type": "绝句", 
        "yun": "青"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "宝架牙签压画轮，笔床砚匣动随身。", 
            "玉台自有催妆句，花烛筵前与细论。"
        ], 
        "title": "催妆词四首 其四", 
        "type": "绝句", 
        "yun": "真"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "春深红豆数花开，结子经秋只一枚。", 
            "王母仙桃余七颗，争教曼倩不偷来。"
        ], 
        "title": "红豆诗（录一）", 
        "type": "绝句", 
        "yun": "灰"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "绣岭灰飞金谷残，内人红袖泪阑干。", 
            "临歧莫怅青娥老，两见仙人泣露盘。"
        ], 
        "title": "丙戍南还赠别故侯家妓人冬哥二首 其一", 
        "type": "绝句", 
        "yun": "寒"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "天乐荒凉禁苑倾，教坊凄断旧歌声。", 
            "临岐只合懵腾去，不忍听他唱《渭城》。"
        ], 
        "title": "丙戍南还赠别故侯家妓人冬哥二首 其二", 
        "type": "绝句", 
        "yun": "庚"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "汉家争道孝文明，左右临朝问亦轻。", 
            "绛灌但知谗贾谊，可思流汗愧陈平？"
        ], 
        "title": "读史记戏书", 
        "type": "绝句", 
        "yun": "庚"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "汉宫遗事剪灯论，共指青衫认泪痕。", 
            "今夕惊沙满蓬鬓，始知永巷是君恩。"
        ], 
        "title": "故宫人", 
        "type": "绝句", 
        "yun": "元"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "舞榭歌台罗绮丛，都无人迹有春风。", 
            "踏青无限伤心事，并入南朝落照中。"
        ], 
        "title": "留题秦淮丁家水阁二首 其一", 
        "type": "绝句", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "苑外杨花待暮潮，隔溪桃叶限红桥。", 
            "夕阳凝望春如水，丁字帘前是六朝。"
        ], 
        "title": "留题秦淮丁家水阁二首 其二", 
        "type": "绝句", 
        "yun": "萧"
    }, 
    {
        "author": "钱谦益", 
        "era": "清", 
        "subtype": "七言绝句", 
        "text": [
            "金尊檀板落花天，乐府新翻《红豆篇》。", 
            "取次江南好风景，莫教肠断李龟年。"
        ], 
        "title": "村庄红豆花诗", 
        "type": "绝句", 
        "yun": "先"
    }, 
    {
        "author": "钱谦益", 
        "era": "清", 
        "subtype": "五言律诗", 
        "text": [
            "敢云吾道大，相顾此身微。", 
            "土室青镫火，柴门白版扉。", 
            "垂纶收钓具，炼石补渔矶。", 
            "小艇西湖曲，延缘候汝归。"
        ], 
        "title": "九月望日得石斋馆丈午日见怀诗次韵 其一", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "五言律诗", 
        "text": [
            "丹地披肝日，彤墀溅血时。", 
            "帝容伸颊舌，天与护须眉。", 
            "槚楚宁非教，桁杨亦我师。", 
            "授书并续史，幽絷颇相宜。"
        ], 
        "title": "九月望日得石斋馆丈午日见怀诗次韵 其二", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "五言律诗", 
        "text": [
            "衰凤巢何在，亡羊径欲迷。", 
            "已知惭稷契，宁忍愧夷齐。", 
            "世事蕉中梦，人情李下蹊。", 
            "夕阳亭畔路，只在帝城西。"
        ], 
        "title": "九月望日得石斋馆丈午日见怀诗次韵 其三", 
        "type": "律诗", 
        "yun": "齐"
    }, 
    {
        "author": "钱谦益", 
        "era": "清", 
        "subtype": "五言律诗", 
        "text": [
            "以尔锒铛日，追余梏拲年。", 
            "词林原有叙，圜土亦推先。", 
            "泣夏怀明德，逾冬忆古贤。", 
            "天涯明发思，炯炯一镫前。"
        ], 
        "title": "九月望日得石斋馆丈午日见怀诗次韵 其四", 
        "type": "律诗", 
        "yun": "先"
    }, 
    {
        "author": "钱谦益", 
        "era": "清", 
        "subtype": "五言律诗", 
        "text": [
            "危楼切太空，尘壒俯冥濛。", 
            "度世香镫里，降魔应哭中。", 
            "上方三界在，八表一云同。", 
            "铃铎人天语，如闻替戾风。"
        ], 
        "title": "广陵登福缘佛阁 其一", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "五言律诗", 
        "text": [
            "黯黯经时雨，荒荒有漏天。", 
            "岂能霾日月，还与涤山川。", 
            "一炬幽兰火，千门析木烟。", 
            "催归松漠鸟，啼到相轮边。"
        ], 
        "title": "广陵登福缘佛阁 其二", 
        "type": "律诗", 
        "yun": "先"
    }, 
    {
        "author": "钱谦益", 
        "era": "清", 
        "subtype": "五言律诗", 
        "text": [
            "独有层楼上，偏于象纬亲。", 
            "轮中回日月，规外抚星辰。", 
            "北户风霜急，南柯国土真。", 
            "高高天眼在，凭揽析微尘。"
        ], 
        "title": "广陵登福缘佛阁 其三", 
        "type": "律诗", 
        "yun": "真"
    }, 
    {
        "author": "钱谦益", 
        "era": "清", 
        "subtype": "五言律诗", 
        "text": [
            "冥晦乾坤户，迷方何去从。", 
            "禅枝迎怖鸽，钵水候眠龙。", 
            "铁浴兵前雨，铜崩劫后钟。", 
            "灵山殊未散，清夜礼金容。"
        ], 
        "title": "广陵登福缘佛阁 其四", 
        "type": "律诗", 
        "yun": "冬"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "文皇神武唐宗后，靖难功成战血殷。", 
            "铁骑至今趋朔漠，玉衣终古镇燕山。", 
            "峰回屏障诸陵拱，日落旌旗万马还。", 
            "前后北征多侍从，承平忝窃史臣间。"
        ], 
        "title": "恭谒长陵", 
        "type": "律诗", 
        "yun": "删"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "丹青台殿起层层，玉磶雕阑取次登。", 
            "禁近恩波蒙葬地，内家香火傍禅镫。", 
            "丰碑钜刻书元宰，碧海红尘问老僧。", 
            "礼罢空王三叹息，自穿萝径拄𠇗藤。"
        ], 
        "title": "碧云寺", 
        "type": "律诗", 
        "yun": "蒸"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "都门祖帐蔼如林，却望彤墀泪不禁。", 
            "出处频烦明主念，安危何限老臣心。", 
            "梦回渐觉朱衣远，身退初知白发深。", 
            "林下有人君侧少，知公未忍说投簪。"
        ], 
        "title": "吴门送福清相还闽 其一", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "上帝高居俨肃雍，中书退食敢从容。", 
            "举朝水火和羹苦，于野玄黄战血重。", 
            "四海忧来频缓带，双身朝罢每扶筇。", 
            "可知报主心如醉，久矣愁听长乐钟。"
        ], 
        "title": "吴门送福清相还闽 其二", 
        "type": "律诗", 
        "yun": "冬"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "介圭争望锡河山，忍听优歌枯菀间。", 
            "春尽亲王将就国，夜分御札尚封还。", 
            "赤心自愬萦千折，丹地频惊扣九关。", 
            "羽翼已成商老去，汉庭容易点朝班。"
        ], 
        "title": "吴门送福清相还闽 其三", 
        "type": "律诗", 
        "yun": "删"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "鸭绿江头建鼓旂，间关百战壮军威。", 
            "青天自许孤忠在，赤手亲擒叛将归。", 
            "夜静举烽连鹿岛，月明传箭过鼍矶。", 
            "纷纷肉食皆臣子，绝域看君卧铁衣。"
        ], 
        "title": "寄东江毛总戎", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "久知不去又将钳，无奈时情似蜜甜。", 
            "薄命东华糜月俸，虚名南斗动星占。", 
            "出山我自惭安石，作相人终忌子瞻。", 
            "伏阙引刀男子事，懒将书尺效江淹。"
        ], 
        "title": "十一月初六日召对文华殿旋奉严旨革职待罪感恩述事 其一", 
        "type": "律诗", 
        "yun": "盐"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "事到抽身悔已迟，每于败局算残棋。", 
            "都门有客送临贺，廷辨何人是魏其。", 
            "杨柳曲中游子老，车轮枕畔逐臣知。", 
            "寒镫冷炕凄凉夜，不醉何因作酒悲。"
        ], 
        "title": "十一月初六日召对文华殿旋奉严旨革职待罪感恩述事 其二", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "孤生半世饱艰辛，敢恨虞翻骨相屯。", 
            "吾道非与何至此，臣今老矣不如人。", 
            "养成枳棘难为橘，刈尽椒兰不作薪。", 
            "每诵韩公晚香句，整襟时一慰沉沦。"
        ], 
        "title": "十一月初六日召对文华殿旋奉严旨革职待罪感恩述事 其三", 
        "type": "律诗", 
        "yun": "真"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "两月春明席未温，眼看深谷又高原。", 
            "金多争羡雒阳路，祸至方思上蔡门。", 
            "五鼎食烹皆主父，三期贤佞总王尊。", 
            "庄生能悟逍遥理，只为精思曳尾言。"
        ], 
        "title": "十一月初六日召对文华殿旋奉严旨革职待罪感恩述事 其五", 
        "type": "律诗", 
        "yun": "元"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "衰林匹马尚天涯，寂寞山城菊自花。", 
            "逐客已非周太史，故人犹是鲁朱家。", 
            "心如老鹘迎秋晚，身似宾鸿傍日斜。", 
            "凄怆朱梁旧祠墓，汶阳田北看归鸦。"
        ], 
        "title": "汶上道中逢故人", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "剑眉山鼻戟如须，生面麒麟可即图。", 
            "渭水师臣为后辈，金城老将作前驱。", 
            "扫清君侧诚难事，恢复辽阳岂庙谟。", 
            "当享何烦三叹所，秋风吾已稳菰芦。"
        ], 
        "title": "戊寅九月初三日奉谒少师高阳公于里第感旧述怀 其二", 
        "type": "律诗", 
        "yun": "虞"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "宝玦相逢沟水头，长衢交语路悠悠。", 
            "西京甲观论新乐，南国丁年说故侯。", 
            "春燕归来非大厦，夜乌啼处似延秋。", 
            "曾闻天乐梨园里，忍听吴歈不泪流。"
        ], 
        "title": "夏日宴新乐小侯于燕誉堂林若抚徐永存陈开仲诸词人并集 其一", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "软脚筵开乐句和，濯龙吐凤客骈罗。", 
            "虽无法部仙音曲，也胜阴山《敕勒歌》。", 
            "丝竹凝风腰鼓急，釭花荡影舞衫多。", 
            "老夫苦忆平生事，肠断西游赵李过。"
        ], 
        "title": "夏日宴新乐小侯于燕誉堂林若抚徐永存陈开仲诸词人并集 其二", 
        "type": "律诗", 
        "yun": "歌"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "直木风来自古忧，不材何意纵寻矛。", 
            "群蜉枉撼盆池树，积羽空沉芥子舟。", 
            "说《易》累伸箕子难，编书频访大航头。", 
            "白头炳烛浑无暇，鲁酒吴羹一笑休。"
        ], 
        "title": "病榻消寒杂咏 其一", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "中年招隐共丹黄，栝柏犹余翰墨香。", 
            "画里夜山秋水阁，镜中春瀑耦耕堂。", 
            "客来荡桨寻闲咏，僧到支筇话夕阳。", 
            "留却中州青简恨，尧年鹤语正悲凉。"
        ], 
        "title": "病榻消寒杂咏 其二", 
        "type": "律诗", 
        "yun": "阳"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "推蓬剪烛梦悠悠，旧雨依稀记昔游。", 
            "南国枭卢谁剧孟，北平鸡酒有田畴。", 
            "霜前啼鸟皆朱噣，月下飞乌尽白头。", 
            "病树枝颠天一握，为君吹笛上高楼。"
        ], 
        "title": "病榻消寒杂咏 其三", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "文君放诞想流风，脸际肩间讶许同。", 
            "枉自梦刀思燕婉，还将抟土问鸿濛。", 
            "沾花丈室何曾染，折柳章台也自雄。", 
            "但似王昌消息好，履箱擎了便相从。"
        ], 
        "title": "柳如是过访山堂枉诗见赠语特庄雅辄次来韵奉答", 
        "type": "律诗", 
        "yun": null
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "冰心丘色正含愁，寒日多情照柂楼。", 
            "万里何当乘小艇，五湖已许办扁舟。", 
            "每临青镜憎红粉，莫为朱颜叹白头。", 
            "苦爱赤阑桥畔柳，探春仍放旧风流。"
        ], 
        "title": "冬日同如是泛舟有赠", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "新诗吟罢半凝愁，斜日当风似倚楼。", 
            "争得三年才一笑，可怜今日与同舟。", 
            "轻车漫忆西陵路，斗酒休论沟水头。", 
            "还胜客儿乘素舸，迢迢明月咏缘流。"
        ], 
        "title": "次日叠前韵再赠", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "情尊细雨不知愁，鹤引遥空凤下楼。", 
            "红烛恍如花月夜，绿窗还似木兰舟。", 
            "曲中杨柳齐舒眼，诗里芙蓉亦并头。", 
            "今夕梅魂共谁语？任他疏影蘸寒流。"
        ], 
        "title": "寒夕文燕再叠前韵是日我闻室落成延河东君居之（涂月二日）", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "罨画山城画舫开，春人春日探春来。", 
            "帘前宿晕犹眠柳，镜里新妆欲笑梅。", 
            "花信早随簪鬓发，岁华徐逐荡舟回。", 
            "绿尊红烛残年事，传语东风莫漫催。"
        ], 
        "title": "迎春日偕河东君泛舟东郊作", 
        "type": "律诗", 
        "yun": "灰"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "芳颜淑景思漫漫，南国何人更倚阑。", 
            "已借铅华催曙色，更裁红碧助春盘。", 
            "早梅半面留残腊，新柳全身耐晓寒。", 
            "从此风光长九十，莫将花月等闲看。"
        ], 
        "title": "河东春日诗有梦里愁端之句怜其作憔悴主语聊广其意", 
        "type": "律诗", 
        "yun": "寒"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "数日西山踏早梅，东风昨夜斩新开。", 
            "停车未许倾杯酒，走马先须报镜台。", 
            "冷蕊正宜帘阁笑，繁花还仗剪刀催。", 
            "衫裆携得寒香在，飘瞥从君嗅一回。"
        ], 
        "title": "除夕山庄探梅口占报河东君", 
        "type": "律诗", 
        "yun": "灰"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "除夜无如此夜良，合尊促席饯流光。", 
            "深深帘幕残年火，小小房栊满院香。", 
            "雪色霏微侵白发，烛花依约恋红妆。", 
            "知君守岁多佳思，欲进《椒花颂》几行。"
        ], 
        "title": "庚辰除夜偕河东君守岁我闻室中", 
        "type": "律诗", 
        "yun": "阳"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "新年转自惜年芳，茗椀薰炉殢曲房。", 
            "雪里白头看鬓发，风前翠袖见容光。", 
            "官梅一树催人老，宫柳三眠引我狂。", 
            "西碛蓝舆南浦棹，春来只为两人忙。"
        ], 
        "title": "辛已元日雪后与河东君订春游之约", 
        "type": "律诗", 
        "yun": "阳"
    }, 
    {
        "author": "钱九府", 
        "era": "清", 
        "subtype": "五言绝句", 
        "text": [
            "送尔还乡去，西风作意寒。", 
            "人家如我问，莫道客衣单。"
        ], 
        "title": "送乡人", 
        "type": "绝句", 
        "yun": "寒"
    }, 
    {
        "author": "钱九府", 
        "era": "清", 
        "subtype": "七言律诗", 
        "text": [
            "古观犹存间道名，遗碑孤立几朝更。", 
            "龙蛇隐现风雷断，赑屃摧残稷黍平。", 
            "笔力饶能师逸少，文心加怪祖庄生。", 
            "神仙不信真无死，极目荒原吊广成。"
        ], 
        "title": "修德观问道碑", 
        "type": "律诗", 
        "yun": "庚"
    }, 
    {
        "author": "钱之青", 
        "era": "清", 
        "subtype": "七言绝句", 
        "text": [
            "去年醉月曲江头，绿酒红牙记胜游。", 
            "今夜中秋形对影，故人还复上南楼。"
        ], 
        "title": "中秋夜述怀", 
        "type": "绝句", 
        "yun": "尤"
    }, 
    {
        "author": "钱之青", 
        "era": "清", 
        "subtype": "五言律诗", 
        "text": [
            "入夜投村路，家家列炬迎。", 
            "长官无善政，父老自多情。", 
            "敢谢盘中黍，相期垄上耕。", 
            "夜阑闻笑语，今岁喜丰盈。"
        ], 
        "title": "宿村家", 
        "type": "律诗", 
        "yun": "庚"
    }, 
    {
        "author": "钱之青", 
        "era": "清", 
        "subtype": "五言律诗", 
        "text": [
            "客久馀蓬鬓，归途负薜萝。", 
            "儿童皆晋语，舟子自吴歌。", 
            "茅屋秋风破，原田荒草多。", 
            "所欣安梦寐，依旧硕人薖。"
        ], 
        "title": "归途作", 
        "type": "律诗", 
        "yun": "歌"
    }, 
    {
        "author": "钱大昕", 
        "era": "清", 
        "subtype": "七言绝句", 
        "text": [
            "微茫云水自萋迷，平远山光入望低。", 
            "唱罢竹枝帆尽落，孤篷残梦尚湖西。"
        ], 
        "title": "尚湖夜泊", 
        "type": "绝句", 
        "yun": "齐"
    }, 
    {
        "author": "钱大昕", 
        "era": "清", 
        "subtype": "五言律诗", 
        "text": [
            "木落雁南下，天涯各滞淫。", 
            "百年多病客，九日故乡心。", 
            "风度高楼笛，寒生别浦砧。", 
            "西山爽气在，无计一登临。"
        ], 
        "title": "九日同潘璜溪凌叔子张策时王兰成作", 
        "type": "律诗", 
        "yun": "侵"
    }, 
    {
        "author": "钱大昕", 
        "era": "清", 
        "subtype": "五言律诗", 
        "text": [
            "小艇低于屋，乘风任簸轩。", 
            "波平知雨足，日出觉春暄。", 
            "兑酒三家店，柔桑十亩园。", 
            "一峰青似伞，无佛欲称尊。"
        ], 
        "title": "归安道中", 
        "type": "律诗", 
        "yun": "元"
    }, 
    {
        "author": "钱大昕", 
        "era": "清", 
        "subtype": "七言律诗", 
        "text": [
            "连村姜庶足安居，罨画溪光画不如。", 
            "两岸绿阴微雨后，半帘花韵试茶初。", 
            "遥山叠髻晴铺絮，隔浦鸣榔夜打鱼。", 
            "阳羡买田曾有约，沈吟此地十年余。"
        ], 
        "title": "宜兴道中", 
        "type": "律诗", 
        "yun": "鱼"
    }, 
    {
        "author": "钱大昕", 
        "era": "清", 
        "subtype": "七言律诗", 
        "text": [
            "潋滟红亭射晓霞，波光百顷渺无涯。", 
            "居民种芰分湖面，小艇叉鱼踏浪花。", 
            "远浦风烟通震泽，上方钟磬出楞伽。", 
            "田园杂事皆诗料，曾是当年参政家。"
        ], 
        "title": "石湖", 
        "type": "律诗", 
        "yun": "麻"
    }, 
    {
        "author": "钱大昕", 
        "era": "清", 
        "subtype": "七言律诗", 
        "text": [
            "㶁㶁泉流槛外分，披缁入定戒香熏。", 
            "空登北郭诗人社，难上西山老佛坟。", 
            "好杀共知和尚误，著书赖有故交焚。", 
            "依然病虎形容在，曾否声名直半文。"
        ], 
        "title": "姚少师祠", 
        "type": "律诗", 
        "yun": "文"
    }, 
    {
        "author": "钱大昕", 
        "era": "清", 
        "subtype": "七言律诗", 
        "text": [
            "突兀虚空两翠屏，长虹接引入青冥。", 
            "一条银汉杯中泻，九奏钧天槛外听。", 
            "珠落玉盘皆照乘，龙归金洞挟奔霆。", 
            "应真飞锡重来到，不见昙花旧日亭。"
        ], 
        "title": "石梁", 
        "type": "律诗", 
        "yun": "青"
    }, 
    {
        "author": "钱以垲", 
        "era": "清", 
        "subtype": "七言律诗", 
        "text": [
            "空山夜半听村鸡，肃肃征鞍直指西。", 
            "谁凿五丁千仞壁，忽封三晋一丸泥。", 
            "危崖侧足防蛇迹，密箐垂鞭刺马蹄。", 
            "呼吸岭头通帝座，问天应不藉丹梯。"
        ], 
        "title": "固关道中", 
        "type": "律诗", 
        "yun": "齐"
    }, 
    {
        "author": "钱元扬", 
        "era": "清", 
        "subtype": "五言律诗", 
        "text": [
            "曲折循幽径，中峰信可观。", 
            "涧阿纡以旷，松石邃而寒。", 
            "禅定花香异，机忘鸟语欢。", 
            "如何窥道意，夕照有遗丹。"
        ], 
        "title": "观音山寺", 
        "type": "律诗", 
        "yun": "寒"
    }, 
    {
        "author": "钱元扬", 
        "era": "清", 
        "subtype": "七言律诗", 
        "text": [
            "方池十亩尽荷花，胜赏应怜此地奢。", 
            "岸影涨红疑烈火，水光回映想流霞。", 
            "清能拔俗因风远，色不因人带日斜。", 
            "解道禅心无住著，轻芳送入野人家。"
        ], 
        "title": "泮水荷香", 
        "type": "律诗", 
        "yun": "麻"
    }, 
    {
        "author": "钱元扬", 
        "era": "清", 
        "subtype": "七言律诗", 
        "text": [
            "何事潇潇彻夜闻，征途待晓爱微昕。", 
            "众峰还住疑无径，一线穿来忽已分。", 
            "树带浓阴浑似冻，山开画意自成文。", 
            "停眸此际频流览，几处人烟缭白云。"
        ], 
        "title": "过兰波岭", 
        "type": "律诗", 
        "yun": "文"
    }, 
    {
        "author": "钱元起", 
        "era": "清", 
        "subtype": "五言律诗", 
        "text": [
            "未见千头树，先尝九瓣柑。", 
            "金衣和露剖，玉液带香含。", 
            "柏署颁荣赐，鲰生得饱谙。", 
            "徘徊归去晚，舌本尚馀甘。"
        ], 
        "title": "巡宪署食九头柑（此诗收于六十七《使署閒情》，又载鲁鼎梅《重修台湾县志》〈艺文〉）限谙字", 
        "type": "律诗", 
        "yun": "覃"
    }, 
    {
        "author": "钱元起", 
        "era": "清", 
        "subtype": "七言律诗", 
        "text": [
            "风恬日暖艳阳春，南陌东郊处处新。", 
            "树底桃娘邀李妹，枝头蝶使唤蜂臣。", 
            "石家帐幔虚前席，潘县芳菲拜后尘。", 
            "珍重青皇须驻辇，酒旗招遍赏花人。"
        ], 
        "title": "赋得开遍春花（此诗收于六十七《使署閒情》，又载鲁鼎梅《重修台湾县志》〈艺文〉）限臣字", 
        "type": "律诗", 
        "yun": "真"
    }, 
    {
        "author": "钱元煌", 
        "era": "清", 
        "subtype": "五言律诗", 
        "text": [
            "草庐亦已陋，有竹便堪留。", 
            "疏处可通月，寒时易感秋。", 
            "烦嚣入夜静，空翠一庭流。", 
            "羡尔多高致，悠然学子猷。"
        ], 
        "title": "宿淡水草舍对竹", 
        "type": "律诗", 
        "yun": "尤"
    }, 
    {
        "author": "钱元煌", 
        "era": "清", 
        "subtype": "五言律诗", 
        "text": [
            "自有开山斧，何愁荆棘迷。", 
            "烟霞挑不尽，风月手相携。", 
            "看奕非逃世，行歌莫恼妻。", 
            "那堪赓伐木，幽谷听莺啼。"
        ], 
        "title": "登屏山遇樵者", 
        "type": "律诗", 
        "yun": "齐"
    }, 
    {
        "author": "钱元煌", 
        "era": "清", 
        "subtype": "七言律诗", 
        "text": [
            "何事穷山作上方，随缘挂锡即僧房。", 
            "村童息虑真菩萨，野鸟忘机大法王。", 
            "无数人烟通佛国，有时梵呗到农桑。", 
            "试看处处天花落，散作人间稻麦香。"
        ], 
        "title": "过赤山寺", 
        "type": "律诗", 
        "yun": "阳"
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "新林一声啼绿鸟，三十六宫春欲晓。", 
            "床上辘轳牵素绠，秋水溶溶镜光冷。", 
            "渐看红日卷珠帘，双弯却有眉纤纤。", 
            "玉凤斜飞亸金蝉，佩环摇摇曳湘烟。", 
            "下阶独自摘芳蕊，樱桃笑侬不结子。"
        ], 
        "title": "美人梳头歌", 
        "type": "古风", 
        "yun": null
    }, 
    {
        "author": "钱凤纶", 
        "era": "清", 
        "subtype": null, 
        "text": [
            "在昔皇天倾，覆卵无完理。", 
            "兄不即殉身，感奋良有以。", 
            "摩挲双匕首，一夕再三起。", 
            "千钧重一发，恐复忧天只。", 
            "荏苒岁月间，隐痛入骨髓。", 
            "未揕雠人胸，抱疾忽焉死。", 
            "尸床目不瞑，不继非人子。", 
            "尚有娥亲在，李寿汝莫喜。"
        ], 
        "title": "哭伯兄", 
        "type": "古风", 
        "yun": "纸"
    }, 
    {
        "author": "钱谦益", 
        "era": "清", 
        "subtype": null, 
        "text": [
            "延英重门昼不开，白麻黄阁飞尘埃。", 
            "中条山人叫阍哭，金吾老将声如雷。", 
            "苏州宰相忠州死，天道宁论乃如此。", 
            "千年遗榇归不归，两地孤坟竟谁是？", 
            "人言藁葬在忠州，又云征还返故丘。", 
            "图经聚讼故老哄，争此朽骨如天球。", 
            "齐女门前六里路，荞麦茫茫少封树。", 
            "下马犹寻董相坟，飞凫孰辨孙王墓。", 
            "青草黄茅万死乡，蝇头细字写巾箱。", 
            "起草尚传哀痛诏，闭门自验活人方。", 
            "永贞求旧空黄土，元祐青编照千古。", 
            "人生忠佞看到头，至竟延龄在何许。", 
            "君不见华山山下草如熏，石阙丰碑野火焚。", 
            "樵夫踞坐行人唾，传是崖州丁相坟。"
        ], 
        "title": "陆宣公墓道行", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "合欢团扇美人作，轻云如纨雪如素。", 
            "裁成顾兔舒月波，画出乘鸾上天路。", 
            "美人容华倾六宫，舍羞却扇妖且慵。", 
            "自分团栾赛明月，岂知摇动生秋风。", 
            "碧天一夜秋如水，炎凉尽在君怀里。", 
            "不怨秋风坐弃捐，却愁明月常相似。", 
            "秋来明月正婵娟，别殿长门是处悬。", 
            "从教妾扇经秋掩，但愿君心并月圆。", 
            "君心如月不可掇，妾扇团团那忍割。", 
            "可怜团扇无蔽亏，不比清光有盈缺。", 
            "奉君清暑为君容，莫道恩情中路空。", 
            "蛛丝虫网频垂泪，还感君恩在箧中。"
        ], 
        "title": "团扇篇", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "宜春小苑春风香，宣和秘殿春昼长。", 
            "帝所神霄换新诰，江南花石催头纲。", 
            "至尊盘礴自游艺，宛是前身画师制。", 
            "岁时婚嫁杏花村，桑麻鸡犬桃源世。", 
            "杏花村中花冥冥，纥干山雀群飞鸣。", 
            "巾车挈箧去何所，无乃负担趋青城。", 
            "君不见杏花寒食钱塘路，鬼磷灯檠风雨暮。", 
            "麦饭何人浇一盂，孤臣哭断冬青树！"
        ], 
        "title": "题宋徽宗杏花村图", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": null, 
        "text": [
            "玉堂昼暖熏风香，双双燕尾摇仓琅。", 
            "背飞并映银花榜，托宿交栖玳瑁梁。", 
            "感君恩重巢君幕，顾影呢喃前复却。", 
            "何当鸣梧比丹凤，且愿衔花效黄雀。", 
            "啁哳辞归未忍归，差池掠羽试双飞。", 
            "风回铃索声犹在，日过花砖候已非。", 
            "珠帘十二秋风促，芦雪菰烟何处宿？", 
            "明年社日早归来，𥬞口衔泥补君屋。"
        ], 
        "title": "玉堂双燕行送刘晋卿赵景之两太史谪官", 
        "type": "古风", 
        "yun": null
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "东风吹水碧于苔，柳靥梅魂取次回。", 
            "为有香车今日到，尽教玉笛一时催。", 
            "万条绰约和腰瘦，数朵芳华约鬓来。", 
            "最是春人爱春节，咏花攀树故徘徊。"
        ], 
        "title": "新正二日偕河东君过拂水山庄梅花半开春条乍放喜而有作", 
        "type": "律诗", 
        "yun": "灰"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "西丘小筑省喧阗，微雪疏帘炉火前。", 
            "五女共依方丈室，金床仍见雨花天。", 
            "寒轻人面如春浅，曲转箫声并月圆。", 
            "明日吴城传好事，千门谁不避芳妍。"
        ], 
        "title": "上元夜同河东君泊舟虎丘西溪小饮沈璧甫斋中", 
        "type": "律诗", 
        "yun": "先"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "三市从他车马阗，焚枯笑语纸窗前。", 
            "晚妆素袖张灯候，薄病轻寒禁酒天。", 
            "梅蕊放春何处好，烛花如月向人圆。", 
            "新诗恰似初杨柳，邀勒东风与斗妍。"
        ], 
        "title": "次韵（上元夜同河东君泊舟虎丘西溪小饮沈璧甫斋中）示河东君", 
        "type": "律诗", 
        "yun": "先"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "略彴缘溪一径斜，寒梅偏占老僧家。", 
            "共怜祭酒风流在，未惜看花道路赊。", 
            "绕树繁英团小阁，回舟玉雪漾晴沙。", 
            "道人未醒罗浮梦，正忆新妆萼绿华。"
        ], 
        "title": "西溪永兴寺看绿萼梅有怀", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "人言此地是琴台，小院题诗閟绿苔。", 
            "妆阁正临流水曲，镜奁偏向远山开。", 
            "印馀屐齿生芳草，行处香尘度早梅。", 
            "日暮碧云殊有意，故应曾伴美人来。"
        ], 
        "title": "横山江氏书楼", 
        "type": "律诗", 
        "yun": "灰"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "杏园村店酒旗新，度竹穿林踏好春。", 
            "南浦舟中曾计日，西溪楼下又经旬。", 
            "残梅糁雪飘香粉，新柳含风养曲尘。", 
            "最是花朝并春半，与君遥夜共芳辰。"
        ], 
        "title": "二月十二春分日横山晚归作", 
        "type": "律诗", 
        "yun": "真"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "绮窗阿阁赤山湄，想像凭阉点笔时。", 
            "帘卷春波尘寂寂，歌传石濑响迟迟。", 
            "清斋每忆桃花米，素扇争题杨柳词。", 
            "日夕汀洲聊骋望，沣兰沅芷正相思。"
        ], 
        "title": "响雪阁（新安商山）", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "鸳湖画舸思悠悠，谷水香车浣别愁。", 
            "旧事碑应衔阙口，新欢镜欲上刀头。", 
            "此时七夕移弦望，他日双星笑女牛。", 
            "榜拽歌阑仍秉烛，始知今夜是同舟。"
        ], 
        "title": "六月七日迎河东君于云间喜而有述四首 其一", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "五茸媒雉即鸳鸯，桦烛金炉一水香。", 
            "自有青天如碧海，更教银汉作红墙。", 
            "当风弱柳临妆镜，罨水新荷照画堂。", 
            "从此双栖惟海燕，再无消息报王昌。"
        ], 
        "title": "六月七日迎河东君于云间喜而有述四首 其二", 
        "type": "律诗", 
        "yun": "阳"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "忘忧别馆是侬家，乌榜牙樯路不赊。", 
            "柳色浓于九华殿，莺声娇傍七香车。", 
            "朱颜的的明朝日，锦障重重暗晚霞。", 
            "十丈芙蓉俱并蒂，为君开作合昏花。"
        ], 
        "title": "六月七日迎河东君于云间喜而有述四首 其三", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "朱鸟光连河汉深，鹊桥先为架秋阴。", 
            "银釭照壁还双影，绛蜡交花总一心。", 
            "地久天长频致语，鸾歌凤舞并知音。", 
            "人间若问章台事，钿合分明抵万金。"
        ], 
        "title": "六月七日迎河东君于云间喜而有述四首 其四", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "梦华乐事满春城，今日凄凉故国情。", 
            "花熸旧枝空帖燕，柳燔新火不藏莺。", 
            "银幡头上冲愁阵，柏叶尊前放酒兵。", 
            "凭仗闺中刀尺好，剪裁春色报先庚。"
        ], 
        "title": "人日示内二首 其一", 
        "type": "律诗", 
        "yun": "庚"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "灵辰不共劫灰沉，人日人情泥故林。", 
            "黄口弄音娇语涩，绿窗停梵佛香深。", 
            "图花却喜同心蒂，学鸟应师共命禽。", 
            "梦向南枝每西笑，与君行坐数沉吟。"
        ], 
        "title": "人日示内二首 其二", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "白驹未絷又离筵，北斗南箕信可怜。", 
            "璧马朝周才信宿，金人辞汉已千年。", 
            "房公鹅为清池好，惠子骡因空谷传。", 
            "龙汉劫中期后会，灞陵回首重依然。"
        ], 
        "title": "丙戌初秋燕市别惠房二老", 
        "type": "律诗", 
        "yun": "先"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "帽檐欹侧漉囊新，乞食吹箫笑此身。", 
            "南国今年仍甲子，西台昔日亦庚寅。", 
            "闻鸡伴侣知谁是，画虎英雄恐未真。", 
            "诗卷丛残芒角在，绿窗剪烛与君论。"
        ], 
        "title": "书夏五集后示河东君", 
        "type": "律诗", 
        "yun": "真"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "镫晕离筵酒不波，同云酿雪暗秦河。", 
            "人于患难心知少，事值间关眉语多。", 
            "鼓角三更庄舄泪，残棋半局鲁阳戈。", 
            "荔支酝熟鲈鱼美，醉倚银筝续放歌。"
        ], 
        "title": "丁家水亭再别栎园", 
        "type": "律诗", 
        "yun": "歌"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "残镫顾影见蹉跎，十五年来小劫过。", 
            "曾捧赤符回日月，遂刑白马誓山河。", 
            "闲门菜圃英雄少，朝日瓜畴宾客多。", 
            "挂壁龙渊惭绣涩，为君斫地一哀歌。"
        ], 
        "title": "赠侯商邱若孩三首 其一", 
        "type": "律诗", 
        "yun": "歌"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "苍梧云气尚萧森，八桂风霜散羽林。", 
            "射石草中犹虎伏，戛金壁外有龙吟。", 
            "梦回芒角生河鼓，醉后旌旗拂井参。", 
            "莫向夷门寻旧隐，要离千载亦同心。"
        ], 
        "title": "赠侯商邱若孩三首 其二", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "橘社传书近卜邻，龙宫破阵乐章新。", 
            "苍梧野外三衣衲，黄柳车中七尺身。", 
            "世事但堪图鬼魅，人间祇解楦麒麟。", 
            "相逢未办中山酒，且买黄柑醉冻春。"
        ], 
        "title": "赠侯商邱若孩三首 其三", 
        "type": "律诗", 
        "yun": "真"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "拂水分携手并招，依然陈迹已前朝。", 
            "空传老父摩铜狄，无复宫人记洞箫。", 
            "览镜头憎三寸帻，看花眼诧一重绡。", 
            "凭君话我余生在，万事丛残为领腰。"
        ], 
        "title": "闽中徐永存陈开仲乱后过访各有诗见赠次韵奉答四首 其一", 
        "type": "律诗", 
        "yun": "萧"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "休嗟小别似千年，坐膝将车事显然。", 
            "契阔共循头上发，延缘犹记苇间船。", 
            "高人有福先归地，野老无谋但诅天。", 
            "最是临分多苦语，相期把卷白云边。"
        ], 
        "title": "闽中徐永存陈开仲乱后过访各有诗见赠次韵奉答四首 其二", 
        "type": "律诗", 
        "yun": "先"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "交白须眉学刺船，渔湾蒙密旧山川。", 
            "樱桃荐寝无消息，杨柳车攻有注笺。", 
            "南国歌阑皆下泪，山阳诗讔倩谁传。", 
            "翻君家集真三叹，遗策犹存表饵篇。"
        ], 
        "title": "闽中徐永存陈开仲乱后过访各有诗见赠次韵奉答四首 其三", 
        "type": "律诗", 
        "yun": "先"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "论交嵇吕更谁如，兵燹间关问索居。", 
            "沁雪摩挲新拜石，杀青论勘旧藏书。", 
            "却看人世同巢幕，共笑残生出箯舆。", 
            "莫讶和诗多讔谜，老来诞漫比虞初。"
        ], 
        "title": "闽中徐永存陈开仲乱后过访各有诗见赠次韵奉答四首 其四", 
        "type": "律诗", 
        "yun": "鱼"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "阑风伏雨暗江城，扶病将愁起送行。", 
            "烟月扬州如梦寐，江山建业又清明。", 
            "夜乌啼断门前柳，春鸟衔残花外樱。", 
            "尊酒前期君莫忘，药囊吾欲傍余生。"
        ], 
        "title": "吴门春仲送李生还长干", 
        "type": "律诗", 
        "yun": "庚"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "秋老钟山万木稀，凋伤总属劫尘飞。", 
            "不知玉露凉风急，只道金陵王气非。", 
            "倚月素娥徒有树，履霜青女正无衣。", 
            "华林惨淡如沙漠，万里寒空一雁归。"
        ], 
        "title": "和盛集陶落叶", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "板荡凄凉忍再闻？烟峦如赭水如焚。", 
            "白沙堤下唐时草，鄂国坟边宋代云。", 
            "树上黄鹂今作友，枝头杜宇昔为君。", 
            "昆明劫后钟声在，依恋湖山报夕曛。"
        ], 
        "title": "《西湖杂感》二十首 其一", 
        "type": "律诗", 
        "yun": "文"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "潋艳西湖水一方，吴根越角两茫茫。", 
            "孤山鹤去花如雪，葛岭鹃啼月似霜。", 
            "油壁轻车来北里，梨园小部奏西厢。", 
            "而今纵会空王法，知是前尘也断肠。"
        ], 
        "title": "《西湖杂感》二十首 其二", 
        "type": "律诗", 
        "yun": "阳"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "杨柳桃花应劫灰，残鸥剩鸭触舷回。", 
            "鹰毛占断听莺树，马矢平填放鹤台。", 
            "北岸奔腾潮又到，南枝零落鬼空哀。", 
            "争怜柳市高楼上，银烛金盘博局开。"
        ], 
        "title": "《西湖杂感》二十首 其三", 
        "type": "律诗", 
        "yun": "灰"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "先王祠庙枕湖濆，堕泪争看忠孝文。", 
            "垂乳尚传天目谶，射潮空望水犀军。", 
            "千年肸蚃燃阴火，尽日灵旗卷暮云。", 
            "双泪何辞湿阶墄，罗平怪鸟正纷纭。"
        ], 
        "title": "《西湖杂感》二十首 其四", 
        "type": "律诗", 
        "yun": "文"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "宰树丰碑一水湄，金牌终古事参差。", 
            "攒宫麦饭无寒食，赐庙椒浆有岁时。", 
            "歌舞梦华前代恨，英雄复汉后人思。", 
            "青城反复如偿博，只恨幽兰一烬迟。"
        ], 
        "title": "《西湖杂感》二十首 其五", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "昔叩于公拜绿章，拟征楛矢靖东方。", 
            "鸱夷灵爽真如在，铜狄灾氛实告祥。", 
            "地戛龙吟翻水窟，天回电笑闪湖光。", 
            "残灯仿佛朱衣语，梦断潮声夜殷床。"
        ], 
        "title": "《西湖杂感》二十首 其六", 
        "type": "律诗", 
        "yun": "阳"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "佛灯官烛古珠宫，二十年前两寓公。", 
            "画笔空濛山过雨，诗情淡荡水微风。", 
            "断桥春早波吹绿，灵隐秋深叶染红。", 
            "白鹤即看城郭是，归来华表莫匆匆。"
        ], 
        "title": "《西湖杂感》二十首 其七", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "西泠云树六桥东，月姊曾闻下碧空。", 
            "杨柳长条人绰约，桃花得气句玲珑。", 
            "笔林研匣芳华里，翠袖香车丽日中。", 
            "今日一灯方丈室，散花长侍净名翁。"
        ], 
        "title": "《西湖杂感》二十首 其八", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "堤走沙崩小劫移，桃花剺面柳攒眉。", 
            "青山无复呼猿洞，绿水都为饮马池。", 
            "鹦鹉改言从靺鞨，猕猴换舞学高丽。", 
            "只应鹫岭峰头死，却悔飞来竺国时。"
        ], 
        "title": "《西湖杂感》二十首 其九", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "方袍潇洒角巾偏，才上红楼又画船。", 
            "修竹便娟调鹤地，春风蕴藉养花天。", 
            "蝶过柳苑迎丹粉，莺坐桃堤候管弦。", 
            "不是承平好时节，湖山容易著神仙。"
        ], 
        "title": "《西湖杂感》二十首 其十", 
        "type": "律诗", 
        "yun": "先"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "匼匝湖山锦绣窠，腥风杀气入偏多。", 
            "梦儿亭里屯蛇豕，教妓楼前掣骆驼。", 
            "粉蝶作灰犹似舞，黄莺避弹不成歌。", 
            "嘶风朔马中流饮，顾影相蹄怕绿波。"
        ], 
        "title": "《西湖杂感》二十首 其十一", 
        "type": "律诗", 
        "yun": "歌"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "岂独湖山笑突如，珠林宝网亦丘墟。", 
            "消沉泡幻看金鲫，警策浮生听木鱼。", 
            "藕孔刀兵三劫炽，莲花刻漏六时疏。", 
            "于今顶礼云栖老，拥卫人天五百余。"
        ], 
        "title": "《西湖杂感》二十首 其十二", 
        "type": "律诗", 
        "yun": "鱼"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "天地为笼信可哀，南屏旧隐谪仙才。", 
            "遗庐尚有孤花在，吊客徒闻独鹤回。", 
            "渍酒青鞋褰宿莽，题诗红袖拂荒苔。", 
            "太平宰相曾招隐，矫首云霞海上来。"
        ], 
        "title": "《西湖杂感》二十首 其十三", 
        "type": "律诗", 
        "yun": "灰"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "东海桑田事岂诬，藏舟夜壑本良图。", 
            "摸金山欲移三竺，蒸土陂应决两湖。", 
            "地媪荒凉忧竭泽，波神刺促怨投珠。", 
            "不知系缆江头石，曾见秦人筑塞无？"
        ], 
        "title": "《西湖杂感》二十首 其十四", 
        "type": "律诗", 
        "yun": "虞"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "冷泉净寺可怜生，雨血风毛作队行。", 
            "罗刹江边人饲虎，女儿山下鬼啼莺。", 
            "漏穿夕塔烟烽影，飘瞥晨钟鼓角声。", 
            "夜雨滴残舟淅沥，不须噩梦也心惊。"
        ], 
        "title": "《西湖杂感》二十首 其十五", 
        "type": "律诗", 
        "yun": "庚"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "建业余杭古帝丘，六朝南渡尽风流。", 
            "白公妓可如安石，苏小湖应并莫愁。", 
            "戎马南来皆故国，江山北望总神州。", 
            "行都宫阙荒烟里，禾黍丛残似石头。"
        ], 
        "title": "《西湖杂感》二十首 其十六", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "珠衣宝髻燕湖滨，翟茀貂蝉一样新。", 
            "南国元戎皆使相，上厅行首作夫人。", 
            "红灯玉殿催旌节，画鼓金山压战尘。", 
            "粉黛至今惊毳帐，可知豪杰不谋身。"
        ], 
        "title": "《西湖杂感》二十首 其十七", 
        "type": "律诗", 
        "yun": "真"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "冬青树老六陵秋，恸哭遗民总白头。", 
            "南渡衣冠非故国，西湖烟水是清流。", 
            "早时朔漠翎弹怨，它日居庸宇唤休。", 
            "苦恨嬉春杨铁史，故宫诗句咏红兜。"
        ], 
        "title": "《西湖杂感》二十首 其十八", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "东风依旧起青蘋，不为红梅浣北尘。", 
            "鼓箧儒生陈玉历，开堂禅子祝金轮。", 
            "青衣苦效侏离语，红粉欣看回鹘人。", 
            "他日西湖志风土，故应独少宋遗民。"
        ], 
        "title": "《西湖杂感》二十首 其十九", 
        "type": "律诗", 
        "yun": "真"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "罨画西湖面目非，峰峦侧堕水争飞。", 
            "云庄历乱荷花尽，月地倾颓桂子稀。", 
            "莺断曲裳思旧树，鹤髡丹顶悔初衣。", 
            "今愁古恨谁消得，只合腾腾放棹归。"
        ], 
        "title": "《西湖杂感》二十首 其二十", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "龙虎新军旧羽林，八公草木气森森。", 
            "楼船荡日三江涌，石马嘶风九域阴。", 
            "扫穴金陵还地肺，埋胡紫塞慰天心。", 
            "长干女唱平辽曲，万户秋声息捣砧。"
        ], 
        "title": "金陵秋兴八首次草堂韵（己亥七月初一作） 其一", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "杂虏横戈倒载斜，依然南斗是中华。", 
            "金陵旧识秦淮气，云汉新通博望槎。", 
            "黑水游魂啼草地，白山战鬼哭胡笳。", 
            "十年老眼重磨洗，坐看江豚蹴浪花。"
        ], 
        "title": "金陵秋兴八首次草堂韵（己亥七月初一作） 其二", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "大火西浪汉再晖，金风初劲朔风微。", 
            "沟填羯网那堪脔，竿挂胡头岂解飞。", 
            "高帝旌旂如在眼，长沙子弟肯相违。", 
            "名王俘馘生兵尽，敢道秋高牧马肥。"
        ], 
        "title": "金陵秋兴八首次草堂韵（己亥七月初一作） 其三", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "九州一失算残棋，幅裂区分信可悲。", 
            "局内正当侵劫后，人间都道烂柯时。", 
            "住山师子频申久，起陆龙蛇撇捩迟。", 
            "杀尽羯奴才敛手，推枰何用更寻思。"
        ], 
        "title": "金陵秋兴八首次草堂韵（己亥七月初一作） 其四", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "壁垒参差垒海山，天兵照雪下云山。", 
            "生奴八部忧悬首，死虏千秋悔入关。", 
            "箕尾廓清还斗极，鹑头送喜动天颜。", 
            "枕戈席藁孤臣事，敢拟逍遥供奉班。"
        ], 
        "title": "金陵秋兴八首次草堂韵（己亥七月初一作） 其五", 
        "type": "律诗", 
        "yun": "删"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "戈船十万指吴头，太白芒寒八月秋。", 
            "肥水共传风鹤警，台城无那纸鸢愁。", 
            "白头应笑皆辽豕，黄口谁容作海鸥。", 
            "为报新亭垂泪客，却收残泪览神州。"
        ], 
        "title": "金陵秋兴八首次草堂韵（己亥七月初一作） 其六", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "铃索警传航海功，秋宵蜡炬井梧中。", 
            "冯夷怒击前潮鼓，飓母谁催后鹢风？", 
            "蛟吐阵烟掀浪黑，猩殷袍血射波红。", 
            "秦淮卖酒唐时女，醉倒开元鹤发翁。"
        ], 
        "title": "金陵秋兴八首次草堂韵（己亥七月初一作） 其七", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "金刀复汉事逶迤，黄鹄俄传反复陂。", 
            "武库再归三尺剑，孝陵重长万年枝。", 
            "天轮只傍丹心转，日驾全凭只手移。", 
            "孝子忠臣看异代，杜陵诗史汗青垂。"
        ], 
        "title": "金陵秋兴八首次草堂韵（己亥七月初一作） 其八", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "王师横海阵如林，士马奔驰甲仗森。", 
            "戎备偶然疏壁下，偏师何意溃城阴。", 
            "凭将按剑申军令，更插靴刀儆士心。", 
            "野老更阑愁不寐，误听刁斗作秋砧。"
        ], 
        "title": "后秋兴八首八月初二日闻警而作 其一", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "羽檄横飞建旆斜，便应一战决戎华。", 
            "戈船迅比追风骑，戎垒高于贯月槎。", 
            "编户争传归汉籍，死声早已入胡笳。", 
            "江天夜报南沙火，簇簇银灯满盏花。"
        ], 
        "title": "后秋兴八首八月初二日闻警而作 其二", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "龙河汉帜散沈晖，万岁楼边候火微。", 
            "卷地楼船横海去，射天鸣镝夹江飞。", 
            "挥戈不分旄头在，返旆其如马首违。", 
            "啮指奔逃看靺鞨，重收魂魄饱甘肥。"
        ], 
        "title": "后秋兴八首八月初二日闻警而作 其三", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "由来国手算全棋，数子抛残未足悲。", 
            "小挫我当严警候，骤骄彼是灭亡时。", 
            "中心莫为斜飞动，坚壁休论后起迟。", 
            "换步移形须着眼，棋于误后转堪思。"
        ], 
        "title": "后秋兴八首八月初二日闻警而作 其四", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "两戒关河万里山，京江天堑屹中间。", 
            "金陵要奠南朝鼎，铁瓮须争北顾关。", 
            "应以缕丸临峻坂，肯将传舍抵孱颜。", 
            "荷锄父老双含泪，愁见横江虎旅班。"
        ], 
        "title": "后秋兴八首八月初二日闻警而作 其五", 
        "type": "律诗", 
        "yun": "删"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "吴侬看镜约梳头，野老壶浆洁早秋。", 
            "小队谁教投刃去，胡兵翻为倒戈愁。", 
            "争言残羯同江鼠，忍见遗黎逐海鸥。", 
            "京口偏师初破竹，荡船木柿下苏州。"
        ], 
        "title": "后秋兴八首八月初二日闻警而作 其六", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "十载倾心一旅功，御枪原庙梦魂中。", 
            "每思撒豆添营垒，更欲吹毛布雨风。", 
            "淮水气连天汉白，钟离云棒帝车红。", 
            "南宫图颂丹铅在，辜负秋窗老秃翁。"
        ], 
        "title": "后秋兴八首八月初二日闻警而作 其七", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "艰难恢复势逶迤，蚁穴何当溃泽陂。", 
            "驼马已临迤北路，炮车犹护向南枝。", 
            "雷惊犀象牙方长，雨送蛟龙宅屡移。", 
            "最喜伏波能整旅，封侯印佩许双垂。"
        ], 
        "title": "后秋兴八首八月初二日闻警而作 其八", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "负戴相携守故林，翻经问织意萧森。", 
            "疏疏竹叶情窗雨，落落梧桐小院阴。", 
            "白露园林中夜泪，青灯梵呗六时心。", 
            "怜君应是齐梁女，乐府偏能赋藁砧。"
        ], 
        "title": "后秋兴八首八月初十日，小舟夜渡，惜别而作 其一", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "丹黄狼藉鬓丝斜，廿载间关历岁华。", 
            "取次铁围同穴道，几曾银浦共仙槎。", 
            "吹残别鹤三声角，迸散栖乌半夜笳。", 
            "错记穷秋是春尽，漫天离恨搅杨花。"
        ], 
        "title": "后秋兴八首八月初十日，小舟夜渡，惜别而作 其二", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "北斗垣墙暗赤晖，谁占朱鸟一星微？", 
            "破除服珥装罗汉，减损齑盐饷佽飞。", 
            "娘子绣旗营垒倒，将军铁槊鼓音违。", 
            "须眉男子皆臣子，秦越何人视瘠肥。"
        ], 
        "title": "后秋兴八首八月初十日，小舟夜渡，惜别而作 其三", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "闺阁心悬海宇棋，每于方罫系欢悲。", 
            "乍传南国长驱日，正是西窗对局时。", 
            "漏点稀忧兵势老，灯花落笑子声迟。", 
            "还期共复金山谱，桴鼓亲提慰我思。"
        ], 
        "title": "后秋兴八首八月初十日，小舟夜渡，惜别而作 其四", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "水击风抟山外山，前期语尽一杯间。", 
            "五更噩梦飞金镜，千叠愁心锁玉关。", 
            "人以苍蝇污白璧，天将市虎试朱颜。", 
            "衣朱曳绮留都女，羞杀当年翟茀班。"
        ], 
        "title": "后秋兴八首八月初十日，小舟夜渡，惜别而作 其五", 
        "type": "律诗", 
        "yun": "删"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "归心共折大刀头，别泪阑干誓九秋。", 
            "皮骨久判犹贳死，容颜减尽但余愁。", 
            "摩天肯悔双黄鹄，贴水翻输两白鸥。", 
            "更有闲情搅肠肚，为余轮指算神州。"
        ], 
        "title": "后秋兴八首八月初十日，小舟夜渡，惜别而作 其六", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "此行期奏济河功，架海梯山抵掌中。", 
            "自许挥戈回晚日，相将把酒贺春风。", 
            "墙头梅蕊疏窗白，瓮面葡萄玉盏红。", 
            "一割忍忘归隐约，少阳原是钓鱼翁。"
        ], 
        "title": "后秋兴八首八月初十日，小舟夜渡，惜别而作 其七", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "临分执手语逶迤，白水旌心视此陂。", 
            "一别正思红豆子，双栖终向碧梧枝。", 
            "盘周四角言难罄，局定中心誓不移。", 
            "趣觐两宫应慰劳，纱灯影里泪先垂。"
        ], 
        "title": "后秋兴八首八月初十日，小舟夜渡，惜别而作 其八", 
        "type": "律诗", 
        "yun": "支"
    }, 
    {
        "author": "钱继章", 
        "era": "清", 
        "subtype": null, 
        "text": [
            "春尽园林褪闹红，阴阴静绿意从容。", 
            "须眉俱碧住山翁。", 
            "花卷半阶通履舄，柳开一面出帘栊。", 
            "管人闲事是东风。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "钱继章", 
        "era": "清", 
        "subtype": null, 
        "text": [
            "睡损眉黄澹未添，凤屏残麝透花尖。", 
            "下阶幽梦背人占。", 
            "柳外疏莺声睨睆，竹边归燕语呢喃。", 
            "斜风细雨隔重帘。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "钱继章", 
        "era": "清", 
        "subtype": null, 
        "text": [
            "云意压山尖，故故相黏，绕篱败叶夜重添。", 
            "不见黄花开一点，孤负陶潜。", 
            "闷坐了无欢，旧恨新拈，西风一霎卷茅檐。", 
            "欲买秋光无计可，笑拾榆钱。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "钱继章", 
        "era": "清", 
        "subtype": null, 
        "text": [
            "斜阳促，弥望暮烟修竹。", 
            "弱柳堤边芳草屋，一汀云影簇。", 
            "趁取晚凉新浴，碧槛薄垂冰谷。", 
            "小院落花香断续，月明风簌簌。"
        ], 
        "title": "谒金门", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "星移物换，百岁过将半。", 
            "人世事，沧桑变。", 
            "功名屠狗易，词赋雕虫贱。", 
            "闲看取，浮云天际频舒卷。", 
            "正喜逢清宴，菊蕊开零乱。", 
            "堪娱乐，休悲叹。", 
            "本无骑鹤想，且适持螯愿。", 
            "须信道，人生若梦无非幻。"
        ], 
        "title": "千秋岁 次韵赠王君丹麓（见词综补二）", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "千丝万绿柳梢长，朱廉掩映斜阳。", 
            "花须蜂恋蝶含香。", 
            "点缀新妆。", 
            "争耐封姨少女，浪吹竹泪飘湘。", 
            "春光黯淡问衣裳。", 
            "好费商量。"
        ], 
        "title": "画堂春 上巳薛圜辅斋中社集，即景用秦少游原韵", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "隋苑迷楼，曲江问渡。", 
            "芜城景色今何处？", 
            "路人遥指杏林来，春光点染还非暮。", 
            "携手联翩，此心如素。", 
            "封花啸味觞无数。", 
            "忽然齐唱踏莎行，依依耐可花间去。"
        ], 
        "title": "踏莎行 广陵桑楚孰斋中同杜茶村、邓孝威、宗鹤问赭子咏杏，和秦少游原韵", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "是处飞来又一峰。", 
            "何人雕琢就？", 
            "夺天工。", 
            "四时风雨气空濛。", 
            "砚屏侧，疑欲起蛟龙。", 
            "蓄石傲坡翁。", 
            "仇池虽有色，响难同。", 
            "南州孺子乐其中。", 
            "不须拜，好友愿相从。"
        ], 
        "title": "小重山 咏徐用王斋中灵壁石", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "举目山河曾否异，风狂雨骤夫何意？", 
            "报道卧龙眠欲起。", 
            "深泽裹，若逢三顾门毋闭。", 
            "家在隆中相近里，石头一望无归计。", 
            "终夜唤天还蹋地。", 
            "浑不寐，直须信到方收泪。"
        ], 
        "title": "渔家傲 雨窗同杜茶村即席奉赠，用范文正公韵", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "聚散无常，忆当日、同行携手。", 
            "遇知己、探梅寻菊，赋诗饮酒。", 
            "风月江山都是主，鱼虾麇鹿呼为友。", 
            "共陶然、朝夕任逍遥，今何有？", 
            "我碌碌，风尘走。", 
            "君寂寂，书帷守。", 
            "报初周花甲，中秋时候。", 
            "翠色方铺寒府内，紫霞正设同亭右。", 
            "问素娥十辈驾鸾来，相逢否？"
        ], 
        "title": "满江红 戴耘野高士六十初度寄赠", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "秋水盈盈，几回望、海流川曲。", 
            "谁道是、臣之居也，非舟非屋？", 
            "之子在焉呼不出，人遐尚喜音毋玉。", 
            "待书成、万卷映缥缃，登芸局。", 
            "何必种，王猷竹？", 
            "何必采，陶潜菊？", 
            "但枫林欇欇，声和琴筑。", 
            "醉后厌寻槐穴蚁，梦来懒覆蕉湟鹿。", 
            "任悠游，永日以忘年，唯君独。"
        ], 
        "title": "满江红 题金治文秋林诗思图，和陈伯驺韵", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "浩浩洪流，到今日、波恬浪息。", 
            "看一带、云烟黯淡，翠峰屏立。", 
            "渔艇凫舟浮水面，鸥汀鹤渚群飞出。", 
            "坐江头、把卷独长吟，情脉脉。", 
            "貌严重，神飘逸。", 
            "气沉雄，才宏硕。", 
            "本玉皇香吏，金銮仙籍。", 
            "暂向江于称外史，品题山水无谀笔。", 
            "论人物、上下几千年，延陵一。"
        ], 
        "title": "满江红  题江上外史小影赠荆默庵，时默庵为江阴学博", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "拍浪天浮，柴门外、江涛新涨。", 
            "经水道、平添数尺，幸而无恙。", 
            "荷锸也须耕月下，带经却惯锄云上。", 
            "看载筐、及筥自南来，伊谁饷？", 
            "瞻绿野，清波漾。", 
            "樵父泣，渔翁唱。", 
            "羡庞妻作黍，陶公成酿。", 
            "曳索有时还著屩，挂钱无事将携杖。", 
            "问徐孺、稼穑近如何？图难状。"
        ], 
        "title": "满江红·题徐用王躬耕图，和余广霞韵，是岁值大水", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "当醉欲眠，遇饥求食，随缘最是便宜。", 
            "羡尔高人无系，悠悠将任其之。", 
            "咫尺西湖，看白苏堤上，雨过红肥。", 
            "松风一卧，不位蚁梦，定是柯棋。", 
            "觉后茫然有失，惟闻鹤怨猿啼，急起披衣。", 
            "接洞箫舒啸，断送嗔痴。"
        ], 
        "title": "松风萝·王丹麓有书怀词，索和却赠", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "风尘驰逐，叹时物迁移，新红故绿。", 
            "过隙如驹，流光似电，那晓醉多醒独。", 
            "达人自能忘世，守己居然为谷。", 
            "报初度，正青阳方转，岂因年蹙？", 
            "迈轴，羡我友独寤寐，言不受北山辱。", 
            "诗就长吟，兴来清啸，却喜林间多竹。", 
            "鸿渐杜门茶饮，鲁望乘舟书束。", 
            "趋良会，好追芳前哲，逍遥云麓。"
        ], 
        "title": "喜迁莺 和陆尽思四十初度，原韵奉赠", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "荆南山麓，看烟树苍茫，层楼叠屋。", 
            "中有高人，呼之不出，共说其人如玉。", 
            "阳羡茶真可爱，九里水原非浊。", 
            "暂栖住，任逍遥容与，为盘为谷。", 
            "不俗，算自昔宦隐名流，争向溪边宿。", 
            "杜榭犹存，任台在望，山为苏公称蜀。", 
            "君复结庐到此，恰尔追芳齐躅。", 
            "是图也，置五云罨画，平添一幅。"
        ], 
        "title": "喜迁莺 题荆溪小隐图，赠林天友别驾", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "君才如此，是天生人物，从来希有。", 
            "屈宋于今成鼎立，子建平分八斗。", 
            "疋马燕台，联镳菟苑，赋出争傅口。", 
            "乌丝新调，傲他秦七黄九。", 
            "忆昔意气拿云，文章腾焰，直唾功名手。", 
            "此日雄心犹肮脏，每对青天搔首。", 
            "俄上龙山，寻过鸿水，访我烟霞友。", 
            "来朝归去，且倾今夜杯酒。"
        ], 
        "title": "念奴娇 送陈其年归荆溪", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "吾侪龙种，任峰头个个，腾云兴雾。", 
            "顷刻飞烟成九点，好似星罗棋布。", 
            "公亦犹人，安能多口，喷出烟无数。", 
            "摅词掞藻，恐徒然拾馀唾。", 
            "公乃大笑而言，神龙无首，岂若君浮露？", 
            "五岳层层方寸起，笔底千山奔赴。", 
            "为雨为云，霎时骤至，惹得天公怒。", 
            "九峰众服，从今愿结心素。"
        ], 
        "title": "念奴娇·戏为九龙与九烟问答词，时黄九烟有九峰舆十峰相谑词见赠", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "近来彭泽，赋田园归去，陶然身逸。", 
            "百本沅兰当五柳，兴到吟诗摇笔。", 
            "二仲寻盟，三高作伴，山水之间出。", 
            "天然性癖，不堪岂为多虱？", 
            "曾记结缟家乡，联镳京里，异地情偏密。", 
            "阳羡风光君占取，招得九龙人一。", 
            "玉女潭遥。", 
            "张公洞窈，何处堪容膝？", 
            "松涛声彻，可能假我仙术。"
        ], 
        "title": "百字令 赠黄珍百，时珍百为安仁令归", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "金銮仙品，叹遭逢不偶，竹溪同逸。", 
            "兴到淋漓挥翰墨，急起临泉浣笔。", 
            "寄傲琴书，陶情山水，风雨何妨出？", 
            "飘翩尘外，笑时人处裈虱。", 
            "闻说游宦滇南，碧鸡金马，峰嶂何冥密。", 
            "携取烟岚归正好，掩映荆南如一。", 
            "水榭风清，琴台云绕，在在堪容膝。", 
            "茶香樱熟，不须海上芝术。"
        ], 
        "title": "百字令·赠徐竹逸", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "孤踪清节，任高飞遐举，龙潜云逸。", 
            "国破家亡何所有？", 
            "剩得董南真笔。", 
            "大义君臣，同心兄弟，忠孝由中出。", 
            "逍遥尘外，叹时人似沙虱。", 
            "何必天子书门，有司供直，始可称华密。", 
            "闻说荆溪风土厚，好借城边廛一。", 
            "老妪情亲，东坡住稳，终日吟摇膝。", 
            "俄傅唐贡，产茶更产芝术。"
        ], 
        "title": "百字令·和史蘧庵太史见赠原韵", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "频年作客，记长安花市，灯楼常共。", 
            "自过兰陵悬百里，但听鸟鸣莺哢。", 
            "嵇吕相思，张高迷路，做得寻朋梦。", 
            "朝来至止，衔杯为尔情重。", 
            "正是月贯精阳，节逢天贶，天上红云动。", 
            "报道麒麟生此日，孔氏元来亲送。", 
            "沂水清风，嘉祥正派，流向江西纵。", 
            "傅家画省，到今应有池凤。"
        ], 
        "title": "百字令·赠曾青藜诞日，和杜茶村韵", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "玉峰葱翠，看涓涓秀气，回环东海。", 
            "虎跃龙骧众说道，徐氏门庭踵起。", 
            "兄弟同朝，三人学士，鼎鼎何其美。", 
            "高堂有母，教成时至于此。", 
            "昔年迎到京畿，崔邠亲导，乐也荣无似。", 
            "今日潘安舆复御，好向家园周视。", 
            "或泛西湖，还游天竺，一子常依矣。", 
            "五云多处，望南山更光彩。"
        ], 
        "title": "百字令·祝徐学士母亲太夫人寿", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "我见丁君，太白东坡，疑其后身。", 
            "奈花笺甫赐，空承主眷，金莲方照，徒叹卿文。", 
            "儋耳苍茫，夜郎惨淡，万里归来故国春。", 
            "那堪羡，羡吴山越水，做散仙人。", 
            "一朝厌弃风尘，向何处桃源去问津？", 
            "念高车驷马，其忧甚大，幽林邃谷，此乐为真。", 
            "采者芝舆，绮园安在？", 
            "共说皤皤入漠廷。", 
            "君行矣，恐图形徵访，正具蒲轮。"
        ], 
        "title": "沁园春 题丁药园采芝图", 
        "type": "词", 
        "yun": null
    }, 
    {
        "author": "钱肃图", 
        "era": "清", 
        "subtype": null, 
        "text": [
            "断水残云，留不住、并州羁客。", 
            "且收拾、新亭孤泪，江滨吟魄。", 
            "下榻漫淹徐孺子，归来好赋陶彭泽。", 
            "把柴门、遥向夕岚开，餐山色。", 
            "水绕屋，渔灯白；", 
            "云满袖，诗筒碧。", 
            "更斗茶僧舍，寻□村北。", 
            "半卷阴符摩醉眼，一编心史图秋壁。", 
            "有袁安高卧在东邻，堪投迹。"
        ], 
        "title": "满江红 题圣月兄归来图", 
        "type": "词", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "离离阶下兰，纠纠丛中棘。", 
            "女夷司天和，春风宕群植。", 
            "常恐芳意移，百劳鸣鵙鵙。", 
            "白日落崦嵫，长绳系不得。", 
            "少壮不力田，老大昧菽麦。"
        ], 
        "title": "长歌行", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "留宾燕我堂，壶饮倾千觞。", 
            "洗爵东溟水，移樽北斗傍。", 
            "师涓写淫奏，逸娱皆乐康。", 
            "名讴徵巩雒，蹈节出平阳。", 
            "绝缨舞银烛，解带轻罗霜。", 
            "白驹期永夕，良游欢讵央。", 
            "木李报琼瑶，久要不可忘。", 
            "神芝生白水，可以喻中肠。", 
            "剪湍流短晷，鼎力不能扛。", 
            "素标插朱颜，盛年安得常。", 
            "谁谓造云闼，而非荒草乡。", 
            "服食傥有待，痛饮当自强。"
        ], 
        "title": "空侯引", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "露葵倾朱晖，应鳞待云布。", 
            "女子怨有行，委心答嘉造。", 
            "簪玉候鸣鸡，黾勉供晨莫。", 
            "白璧琢天球，明堂思黼藻。", 
            "蔚此玄豹姿，泽彼南山雾。"
        ], 
        "title": "秋胡行 其一", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "子巂与越鸟，南北相背飞。", 
            "解兰谢圭荜，鸣金步彤墀。", 
            "脂车戒昧旦，四牡光陆离。", 
            "宴饯塞衢道，谷风声正悲。", 
            "按辔营四海，无事悲女儿。"
        ], 
        "title": "秋胡行 其二", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "靡靡复遥遥，飞轮漱鸣飙。", 
            "十旬经九折，三陟陵崇朝。", 
            "奔精抚危磴，毕景跨长条。", 
            "驿长候人绝，远火出林皋。", 
            "谁云宦游乐，宦游方郁陶。"
        ], 
        "title": "秋胡行 其三", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "穷阴格稚节，坚冰塞长河。", 
            "感往戚不鲜，忧来欢讵多。", 
            "旭日不照颜，吾生已蹉跎。", 
            "百族蛰有处，游子宕无家。", 
            "天伦痛仳别，苦婴人郁罗。"
        ], 
        "title": "秋胡行 其四", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "俟罪痗劳止，遵道省故里。", 
            "寒谷变阳林，曰余非望始。", 
            "提筐遵往陌，粲粲都人子。", 
            "振素动鸣环，冰华坼纤指。", 
            "何用援柔桑，泽中有兰茝。"
        ], 
        "title": "秋胡行 其五", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "见时月初满，别时月初生。", 
            "弦望有变化，五载旷生平。", 
            "露漙兴蔓草，芍药娱目成。", 
            "双金出南国，比德赠坚贞。", 
            "美心敝金石，谁测鸾凤情。"
        ], 
        "title": "秋胡行 其六", 
        "type": "乐府曲辞", 
        "yun": "庚"
    }, 
    {
        "author": "邝露", 
        "era": "清", 
        "subtype": null, 
        "text": [
            "嘉吟亮有属，曷敢婴懋祝。", 
            "绰约谢柔条，免滋行露辱。", 
            "沉吟造房闼，备物晤所触。", 
            "破涕贳金夫，包羞赉云仆。", 
            "享觌礼既终，已矣从所欲。"
        ], 
        "title": "秋胡行 其七", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "鸾逝流哀音，玉折厉贞响。", 
            "物极露诚信，至德非外奖。", 
            "五日奉光仪，百年戒徂两。", 
            "春带候秋赊，冬膏凝夕映。", 
            "愿赴皦日期，比翼青云上。"
        ], 
        "title": "秋胡行 其八", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "弦高无懦曲，风急岂留英。", 
            "松柏植暗室，甘与秋草并。", 
            "绫锦冒泥汭，难升障与屏。", 
            "含埃蚀贞镜，含蚋点瑶琼。", 
            "白茅珍我帨，聊濯耳与缨。"
        ], 
        "title": "秋胡行 其九", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "红兰开晓日，五色耀君堂。", 
            "春风藉相媚，恬坐不闻香。", 
            "佳人处遐室，独立寤青阳。", 
            "缄情复缄意，叹息此时光。"
        ], 
        "title": "怨歌行", 
        "type": "乐府曲辞", 
        "yun": "阳"
    }, 
    {
        "author": "邝露", 
        "era": "清", 
        "subtype": null, 
        "text": [
            "中和君子德，谦谦不踰闲。", 
            "容如东海水，严如西华山。", 
            "黎丘剚爱子，煤怠惑孔颜。", 
            "耳目众所信，幽显时相奸。", 
            "何况少好女，坐怀而获安。", 
            "禹功勤九载，儿呱不入门。", 
            "防民铸神鼎，万古同嗟叹。"
        ], 
        "title": "君子行", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "龙升天兮先为鱼，二气应兮风云俱。", 
            "辟如关津兮拥节繻，又如圣作开图书。", 
            "我之怀兮岁聿除，郑声乱雅紫夺朱。", 
            "尹训殷，皋谟虞。", 
            "丁弼赉，文师渔。", 
            "蒯雄剑，曳长裾，永言知己感良图。"
        ], 
        "title": "鞠歌行", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "出西门，眺平原，羲龙敲日无回辕。", 
            "拉羡门，揖握佺，挥斥八极凌风抟。", 
            "歌五子，鼓云门，流唐漂虞垂嘉言。", 
            "思公子，哀王孙，叩阍谒帝招衔冤。", 
            "淑桂酒，纫兰荪。", 
            "惜白驹，乐鹓鸾。"
        ], 
        "title": "顺东西门行", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "北斗插地天河明，闲房淅沥来秋声，玳梁辞扇燕栖萤。", 
            "念君客游孤伶俜，矕龙吐凤入神京，胡为淹留竟无成。", 
            "妾人年貌悲流星，二十已过三十并，长蛾蹙柳涕沾缨。", 
            "搊丝贰甲弄秦筝，雁弦促柱离凤鸣，明月皦皦依檐楹。", 
            "商风入闺霜依庭，灵娥捣药声摐清，悠悠长生非我情。", 
            "白日蹙逼朱颜徂，关山迢遰心忉忉，蜿蜒思君生郁陶。", 
            "寄声回雁霜天高，珠尘凝镜灭形模，谁能离忧永以牢。", 
            "雅琴变调扬特操，忧来中人如毒醪，耿耿不寐听鸡号。", 
            "凿帷明月鉴湘皋，崇兰委置同溪毛，馨香销歇辞襟帱。", 
            "戴观天汉莽风涛，星津皎洁无轻舠，西鹣比翼妾怀劳。"
        ], 
        "title": "燕歌行", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "扁舟溯大江，遥望枞阳城。", 
            "枞阳无民居，比屋接华缨。", 
            "层台高中天，頫视日与星。", 
            "穿池通月竁，筑石概蓬瀛。", 
            "嬿婉蛾眉女，提携弄秦筝。", 
            "宵珠缀流光，丹唇含至精。", 
            "鸡人唱春曙，鹤盖鹜云軿。", 
            "金膏将翠羽，脂韦流丹诚。", 
            "雌黄出唇吻，咄嗟植枯茎。", 
            "东观擅金穴，西第接铜陵。", 
            "苍头横眦睚，凿齿狺狰狞。", 
            "要离焚妻子，专诸托弟兄。", 
            "杀人工使酒，长安动知名。", 
            "神理忌盈满，鬼瞰宜高明。", 
            "祸斗啸萧墙，毕方吟户庭。", 
            "积薪尚酣寝，欹器难久盈。", 
            "泪丝贯乐石，蚁穴漏嵩陵。", 
            "谁谓帝京远，汤汤汉道明。", 
            "寄言轩冕客，天爵尔勿轻。"
        ], 
        "title": "君子有所思行", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "追奔潜山麓，危哉苦嵚巇。", 
            "鸟道屈羊肠，貂车毋鱼丽。", 
            "北风裂犀缝，冲飙割予肌。", 
            "熊穴出神人，欃枪缀雕旗。", 
            "僵尸饱鸮鸢，蒸氓痛屠夷。", 
            "抚剑剧啸叹，羁旅孑无遗。", 
            "束发怀耿介，铙歌思南皮。", 
            "关讥严水陆，穷阴涕涟洏。", 
            "迷阳复迷阳，行行安所之。", 
            "马毛缩如猬，仆御瘏且饥。", 
            "缓靮憩林皋，冰冻无完枝。", 
            "寸草不可得，白骨持自炊。", 
            "哀哀远征人，悠悠伤路岐。"
        ], 
        "title": "苦寒行", 
        "type": "乐府曲辞", 
        "yun": "支"
    }, 
    {
        "author": "邝露", 
        "era": "清", 
        "subtype": null, 
        "text": [
            "出彼城闉，有车辚辚。", 
            "四时成岁，值此穷阴。", 
            "鸡声喔喔，贯于青林。", 
            "百蛰族处，尔独何心。", 
            "羽物斯升，鳞物斯沉。", 
            "忧之瘁矣，钟此劳人。", 
            "劳人伊何，抚斧伐柯。", 
            "前修不远，古处弗讹。", 
            "盈盈如月，旦暮有缺。", 
            "哀我人斯，惟忧用说。", 
            "善哉善哉，日往月来。", 
            "琴歌有道，经德不回。"
        ], 
        "title": "善哉行", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "和乐安康，有琴在堂。", 
            "今我不御，白日其行。", 
            "行道迟迟，载渴载饥。", 
            "抽琴命操，眷彼路岐。", 
            "峨峨九华，有粲其花。", 
            "顾言思子，中心弗遐。", 
            "槐棘阴阴，兰蕙同心。", 
            "道之云远，怀子好音。", 
            "嗷嗷云雁，鸣声及旦。", 
            "君子有酒，以速亲串。", 
            "梓兮桑兮，无枝可栖。", 
            "有鱼赪尾，困彼沙泥。", 
            "高山有桐，比于林中。", 
            "鹓雏税羽，君子攸同。", 
            "河则有图，洛则有书。", 
            "畀贞之吉，千载不渝。"
        ], 
        "title": "短歌行", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "饮不尽三湘水，游不尽百蛮天。", 
            "百蛮厌珍丽，哲士丁屯邅。", 
            "抟风赴大翼，控景入幽燕。", 
            "宁分猛虎食，无惊黄雀弦。", 
            "倾金筑台观，厥价徒空县。", 
            "雁风驱砂砾，狼烟树彊边。", 
            "未贵洛阳纸，谁分云梦田。", 
            "燕然未磨勒，周南滞归旋。", 
            "羁怀何郁悒，开匣视龙泉。", 
            "凄凄沉光采，提携莫弃捐。"
        ], 
        "title": "猛虎行", 
        "type": "乐府曲辞", 
        "yun": "先"
    }, 
    {
        "author": "邝露", 
        "era": "清", 
        "subtype": null, 
        "text": [
            "旭日嵌璅窗，泛澜煜绮疏。", 
            "流辉绕玉镜，敛粲曳华裾。", 
            "苞兰甲韶岁，昭质中破瓜。", 
            "清扬睇远山，朝云烂缃襦。", 
            "开轩对南陌，光耀倾城隅。", 
            "城隅共翘首，杲日出秦楼。", 
            "提筐跂遥隰，倾城逐嬉娱。", 
            "皓腕捋远扬，秀泽掩银钩。", 
            "双环映女桋，女桋失脩姱。", 
            "蛾眉列翠卷，翠卷避鲜华。", 
            "脱絇登条椅，葱倩烨凝脂。", 
            "上攀摇淑景，下盼生流霞。", 
            "如何陌上人，见此不踟蹰。"
        ], 
        "title": "陌上桑 其一", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "行者见罗敷，且复立斯须。", 
            "居者见罗敷，伛偻作卷娄。", 
            "坐者见之立，立者见之趋。", 
            "使君见罗敷，起式充襜褕。", 
            "凭熊舞衢往，当路柅彤车。", 
            "高情越小闲，遣吏致区区。", 
            "彼美粲淑姬，可与晤言不。"
        ], 
        "title": "陌上桑 其二", 
        "type": "乐府曲辞", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "罗敷眺清矑，不敢前致辞。", 
            "罗敷善鸣筝，弦语调音疏。", 
            "使君贵识曲，倾耳听名讴。", 
            "初为濮上弹，上宫俨相于。", 
            "次作阳春调，韶景逼通都。", 
            "都人士与女，唧唧秦家姝。", 
            "佳人美无度，夫婿快且殊。", 
            "何用识夫婿，丛台接天衢。", 
            "白皙耀朱茇，绿鬓专城居。", 
            "柱后惠文冠，腰间古鹿卢。", 
            "冠引通都士，剑值千万馀。", 
            "行拥青丝骑，归燕明月庐。", 
            "改柱入清商，冰华浸太虚。", 
            "谡谡藐姑唱，漻漻涤烦纡。", 
            "曲阕音讵亏，使君意气消。"
        ], 
        "title": "陌上桑 其三", 
        "type": "乐府曲辞", 
        "yun": null
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "淅淅斜风回隔林，悲哉秋气倍萧森。", 
            "过禽啁哳衔兵气，宿鸟离披逗瞑阴。", 
            "人倚片云投海角，天收圆月护江心。", 
            "今宵思妇偏凄紧，幸少清光照夕砧。"
        ], 
        "title": "后秋兴八首中秋夜，江村无月而作 其一", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "穴纸江风吹面斜，槿篱门内尚中华。", 
            "苍凉伍员芦中客，浩荡张骞海上槎。", 
            "弦急撞胸悬杵臼，火炎冲耳簇箫笳。", 
            "刀尖剑吷懵腾度，瞪目犹飞满眼花。"
        ], 
        "title": "后秋兴八首中秋夜，江村无月而作 其二", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "牛背寒鸦卸夕晖，夜乌啼罢暗蛩微。", 
            "酒醒乍讶孤灯爆，梦断犹惊折翼飞。", 
            "贝阙珠宫何处是？渔庄蟹舍与心违。", 
            "祗应老似张丞相，扪摸残骸笑瓠肥。"
        ], 
        "title": "后秋兴八首中秋夜，江村无月而作 其三", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "身世浑如未了棋，桑榆策足莫伤悲。", 
            "孤灯削柹丸书夜，间道吹箫乞食时。", 
            "雨暗芦中双桨急，月明江上片帆迟。", 
            "荒鸡唤得谁人舞？只为衰翁搅梦思。"
        ], 
        "title": "后秋兴八首中秋夜，江村无月而作 其四", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "石龟怀海感昆山，二老因依板荡间。", 
            "最好竹枝歌一曲，共怜荷叶限双关。", 
            "三年章武纡残泪，半字开元慰别颜。", 
            "携手行宫应有日，看君重点日华班。"
        ], 
        "title": "后秋兴八首中秋夜，江村无月而作 其五", 
        "type": "律诗", 
        "yun": "删"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "银轮祗在屋西头，一掌偏能障好秋。", 
            "剪纸不消人世暗，拨灰难扫月宫愁。", 
            "黑云有垒迷乌鹊，金水无波洗白鸥。", 
            "最是三分明月夜，二分应不属扬州。"
        ], 
        "title": "后秋兴八首中秋夜，江村无月而作 其六", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "幡沈竿折好论功，愿借前筹玉帐中。", 
            "夜度放萤然堠火，宵征依鹊啸樯风。", 
            "鬓稀尚要千茎白，心折惟馀一寸红。", 
            "莫忘指麾淮蔡语，天津桥畔倚阑翁。"
        ], 
        "title": "后秋兴八首中秋夜，江村无月而作 其七", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "菰乡芦渚路逶迤，竹杖迢迢度葛陂。", 
            "柏柳未纡离别绪，庭梧先曳却回枝。", 
            "途危祗仗心魂过，路劣才容脚指移。", 
            "莫道去家犹未远，朝来衣带已垂垂。"
        ], 
        "title": "后秋兴八首中秋夜，江村无月而作 其八", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "三匝惊乌未出林，危柯荒楚郁萧森。", 
            "一区环堵方朝雨，四野穹庐尚夕阴。", 
            "自丧乱来馀破胆，除君父外有何心？", 
            "石城又报重围合，少为愁肠缓急砧。"
        ], 
        "title": "后秋兴八首中秋十九日，暂回村庄而作 其一", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "禾黍离离芦荻斜，裹头遗老问京华。", 
            "共传淮水吹商律，却指张星望汉槎。", 
            "宛转牛阑通夜柝，参差牧笛咽霜笳。", 
            "浊醪更酌邻鸡下，挂壁龙身夜吐花。"
        ], 
        "title": "后秋兴八首中秋十九日，暂回村庄而作 其二", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "五岭三湘皓景晖，西方谁谓好音微？", 
            "乌瞻华屋谋重止，燕语雕梁悔别飞。", 
            "妖鼠浮江占地改，岁星去国报天违。", 
            "高曾奕叶恩波在，忍忘乘坚与策肥。"
        ], 
        "title": "后秋兴八首中秋十九日，暂回村庄而作 其三", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "起手曾论一着棋，明灯空局暗生悲。", 
            "萧疏齿发凋残日，突兀乾坤赌赛时。", 
            "海水怒飞龙起急，天梁横截雁来迟。", 
            "盘鍉大有中原约，酌酒加餐慰尔思。"
        ], 
        "title": "后秋兴八首中秋十九日，暂回村庄而作 其四", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "警跸遥闻出楚山，奋飞直欲诣行间。", 
            "荒墩木叶谁家戍？浅水芦花何处关？", 
            "未得星驰追御宿，只凭露布涴愁颜。", 
            "腐儒错莫从人笑，迟暮犹论耿邓班。"
        ], 
        "title": "后秋兴八首中秋十九日，暂回村庄而作 其五", 
        "type": "律诗", 
        "yun": "删"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "头白那禁更白头，况逢秋月又添秋。", 
            "笛飞瓜步空传恨，刀剪吴淞始断愁。", 
            "半壁东南馀虎兕，百年臣子总凫鸥。", 
            "兔园断烂芝麻鉴，临极犹闻起一州。"
        ], 
        "title": "后秋兴八首中秋十九日，暂回村庄而作 其六", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "乱流深惜济川功，静啸悲吟土室中。", 
            "策杖却追夸父日，扁舟还载庶人风。", 
            "戎戎山雨蒙头白，飐飐渔灯过影红。", 
            "秋老夜深龙睡熟，河边无恙纬萧翁。"
        ], 
        "title": "后秋兴八首中秋十九日，暂回村庄而作 其七", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "孤篷信宿且逶迤，白水柴门返故陂。", 
            "丹桂月舒新结子，苍梧云护旧封枝。", 
            "歌阑长夜秋方盛，语到胥闾日每移。", 
            "小饮折花重剪烛，参旗长并酒旗垂。"
        ], 
        "title": "后秋兴八首中秋十九日，暂回村庄而作 其八", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "槎枒枮蘖矗平林，刺眼浑疑战戟森。", 
            "朔气亘天围大陆，金风掠地战重阴。", 
            "覆蕉野鹿年年梦，啼枕吟蛩夜夜心。", 
            "漏尽木鱼声策策，依然木叶响寒砧。"
        ], 
        "title": "后秋兴八首九月初二日，泛舟吴门而作 其一", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "愁心落雁共横斜，九月繁霜罨鬓华。", 
            "淮水尚沈龙虎气，汉津犹隔斗箕槎。", 
            "夜阑渔蟹篝中火，日夕牛羊陇上笳。", 
            "徙倚东篱难拨闷，判将竹叶负黄花。"
        ], 
        "title": "后秋兴八首九月初二日，泛舟吴门而作 其二", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "秋阳黯淡比寒晖，砚匣书床生事微。", 
            "帘幕霜前新燕去，窗棂日隙冻蝇飞。", 
            "吹葭自候雷风动，炼石谁支天水违？", 
            "跃马挥戈竟何意？相逢应笑食言肥。"
        ], 
        "title": "后秋兴八首九月初二日，泛舟吴门而作 其三", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "棋罢何人不说棋，闲窗覆较总堪悲。", 
            "故应关塞苍黄候，未是天公皂白时。", 
            "火井角芒长焰焰，日宫车辇每迟迟。", 
            "腐儒未谙楸枰谱，三局深惭廑帝思。"
        ], 
        "title": "后秋兴八首九月初二日，泛舟吴门而作 其四", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "十年戎马暗青山，自窜江村水岛间。", 
            "错置渔湾排信地，横栽虎落抵重关。", 
            "兵残蜗角频搔首，乐阕龙宫一破颜。", 
            "倚杖步檐还失笑，天街毕昴若为班？"
        ], 
        "title": "后秋兴八首九月初二日，泛舟吴门而作 其五", 
        "type": "律诗", 
        "yun": "删"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "黄叶纷飞沟水头，白云萧瑟自高秋。", 
            "馀年且问鸡豚社，故国空馀稻蟹愁。", 
            "匣里兵符凭语雀，镜中衰发乱群鸥。", 
            "荒陂谁恼眠鹅鸭？午夜喧声似蔡州。"
        ], 
        "title": "后秋兴八首九月初二日，泛舟吴门而作 其六", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "全躯丧乱有何功？雇赁馀生大造中。", 
            "心似吴牛犹喘月，身如鲁鸟每禁风。", 
            "惊弓旅雁先霜白，染血林枫背日红。", 
            "闲向侏儒论世事，欲凭长狄扣天翁。"
        ], 
        "title": "后秋兴八首九月初二日，泛舟吴门而作 其七", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "长吟坦腹笑逶迤，清浊谁量千顷陂。", 
            "马枥可能隤莫齿？鹪栖聊复拣深枝。", 
            "班荆地上秋风过，仆表花间日影移。", 
            "要勒浯溪须老手，腰间砚削为君垂。"
        ], 
        "title": "后秋兴八首九月初二日，泛舟吴门而作 其八", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "八桂盘根珠树林，蜒烟蛮雨助萧森。", 
            "天高星纪连环卫，日入神光起烛阴。", 
            "交胫百夷齐举踵，贯胸万国总倾心。", 
            "辛勤争似三桑女，欧尽机丝应捣砧。"
        ], 
        "title": "后秋兴八首庚子中秋 其一", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "轩辕丘畔矢欹斜，望尽群山隐翠华。", 
            "却喜九隆归日御，谁从三保访星槎。", 
            "愿同笮马扶车辇，欲傍旄牛听鼓笳。", 
            "清酒一钟拚倒醉，恰如衙探杏园花。"
        ], 
        "title": "后秋兴八首庚子中秋 其二", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "重华又报日重晖，中路何曾叹式微。", 
            "高庙肃将三矢命，定陵快睹五云飞。", 
            "即看灵武收京早，转眼亲贤授钺违。", 
            "翘首南天频送喜，丹鱼红蟹亦争肥。"
        ], 
        "title": "后秋兴八首庚子中秋 其三", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "破碎山河惜举棋，斜飞一角总堪悲。", 
            "可怜纸上楸枰局，便是军前画笏时。", 
            "帐殿咨嗟如宿昔，芒鞋奔赴转稽迟。", 
            "谁将姑妇中宵语，借箸从容启睿思。"
        ], 
        "title": "后秋兴八首庚子中秋 其四", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "扶桑高柱大荒山，交会朱明在此间。", 
            "神向南条回地络，帝于北户启天关。", 
            "雨疏象迹周严警，日射蛟涎展御颜。", 
            "五服诸侯休后至，司徒先领入朝班。"
        ], 
        "title": "后秋兴八首庚子中秋 其五", 
        "type": "律诗", 
        "yun": "删"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "星星断发不遮头，霜鬓何须怨凛秋。", 
            "揽镜频过五岭路，挽眉常绾九疑愁。", 
            "山家寨栅凭麋鹿，海户封提画鹭鸥。", 
            "莫指职方论徼塞，炎州今日是神州。"
        ], 
        "title": "后秋兴八首庚子中秋 其六", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "栈钟掘地报成功，王气还占牛斗中。", 
            "入日自应归出日，朔风那许竞炎风。", 
            "连云法从鳌身黑，照水神灯鱼眼红。", 
            "闲把竹书论运命，寒窗绝倒白头翁。"
        ], 
        "title": "后秋兴八首庚子中秋 其七", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "元戎师律整逶迤，誓旅先期度芍陂。", 
            "一柱补天支大厦，九阳浴日选高枝。", 
            "名王献馘图新绘，叛帅焚尸檄久移。", 
            "薄海儿童知李令，肯教唐史独昭垂。"
        ], 
        "title": "后秋兴八首庚子中秋 其八", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "短棹轻蓑黄叶林，天涯战戟自森森。", 
            "朝阳已跃南离日，昼霭犹停北陆阴。", 
            "笛里关山牵昔梦，灯前儿女负初心。", 
            "遐方巡守无消息，树树啼乌夜夜砧。"
        ], 
        "title": "后秋兴八首庚子阳月初一，拂水拜墓作 其一", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "秋风摵摵帽檐斜，野老篱前数物华。", 
            "青镜百年双白鬓，黄河千里一孤槎。", 
            "挽回兵气霜前雁，吹动雄心日暮笳。", 
            "有客经过论汉史，西京曾记上林花。"
        ], 
        "title": "后秋兴八首庚子阳月初一，拂水拜墓作 其二", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "水国冥濛秋日晖，渚宫行殿远霏微。", 
            "巡回每叹林乌宿，促数频看社燕飞。", 
            "战决蚁封多胜负，卜占鸡骨少从违。", 
            "频年射猎无朋侣，赢得高原雉兔肥。"
        ], 
        "title": "后秋兴八首庚子阳月初一，拂水拜墓作 其三", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "撼户秋声剥啄棋，惊心局外转伤悲。", 
            "每于典籍论终古，只道乾坤似昔时。", 
            "已破关河惆怅在，未招魂魄却回迟。", 
            "长明灯上诸天近，时有空音答仰思。"
        ], 
        "title": "后秋兴八首庚子阳月初一，拂水拜墓作 其四", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "沧江茅屋旧家山，身与秋容共数间。", 
            "三卷阴符留麦饭，一丸函谷掩柴关。", 
            "黄沙马革羞垂涕，白首鹰扬笑驻颜。", 
            "梦到红云深殿里，玉皇新点侍宸班。"
        ], 
        "title": "后秋兴八首庚子阳月初一，拂水拜墓作 其五", 
        "type": "律诗", 
        "yun": "删"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "沟水流离似陇头，疏篱断彴不禁秋。", 
            "关心风月钩牵恨，开眼江山挟带愁。", 
            "龙斗捎天悲穴鼠，鸢飞跕水羡眠鸥。", 
            "茫茫禹迹无凭准，自剔残灯画九州。"
        ], 
        "title": "后秋兴八首庚子阳月初一，拂水拜墓作 其六", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "配天列圣万年功，弓剑衣冠覆载中。", 
            "赤羽九乌齐捧日，白翎一鸟亦呼风。", 
            "金山御气千年紫，银海神灯乙夜红。", 
            "看说诺皋应拊手，官家终古属刘翁。"
        ], 
        "title": "后秋兴八首庚子阳月初一，拂水拜墓作 其七", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "江村隈隩水逶迤，白首长吟忆渼陂。", 
            "笼鸟疏窗温汉语，林乌密叶拣南枝。", 
            "狐惊构火鸣呼数，犬直传更戍守移。", 
            "莫笑牧儿思曲盖，梦阑腰带有鱼垂。"
        ], 
        "title": "后秋兴八首庚子阳月初一，拂水拜墓作 其八", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "桂树参差覆羽林，天容玉册自森森。", 
            "甘渊自有长生日，冥谷终无不散阴。", 
            "命将出车小雅颂，磨崖刻石老臣心。", 
            "元和盛事看图画，卤簿前头夹斧砧。"
        ], 
        "title": "后秋兴八首庚子十月望日 其一", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "规外星辰落落斜，参旗井钺建高华。", 
            "洱河北上通云汉，辽水东回接海槎。", 
            "啸月岭猿催画角，嘶风胡马咽悲笳。", 
            "吴侬莫向天南笑，铁树频年已放花。"
        ], 
        "title": "后秋兴八首庚子十月望日 其二", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "开元三叶正流晖，桂社梧封应紫微。", 
            "追急稻畦鸠杖指，寝甘榕殿鸟工飞。", 
            "五铢当复神咸许，十世将兴帝不违。", 
            "日角共传如烈祖，遐方遥喜御容肥。"
        ], 
        "title": "后秋兴八首庚子十月望日 其三", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "三阵凋残御制棋，祖宗眷顾不胜悲。", 
            "可知仙杖巡游日，还是钧天谒请时。", 
            "八树分茅朱噣永，六龙拥驾赤乌迟。", 
            "殊方未及樱桃荐，寝庙应深白露思。"
        ], 
        "title": "后秋兴八首庚子十月望日 其四", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "徼外行宫隔万山，朱光只在两河间。", 
            "可令未派龟鱼种，却踞中原虎豹关。", 
            "槃木自来歌汉德，哀牢先许识天颜。", 
            "于今垣市无推步，云汉遥佔鹑首班。"
        ], 
        "title": "后秋兴八首庚子十月望日 其五", 
        "type": "律诗", 
        "yun": "删"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "发兵每叹白人头，况复艰危历九秋。", 
            "比景即看在内地，澜沧能免为他愁。", 
            "衣冠未许群羌僰，国士终难寄海鸥。", 
            "叹息祖宗规画远，西南容易弃并州。"
        ], 
        "title": "后秋兴八首庚子十月望日 其六", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "麟阁今谁第一功？康侯三锡在师中。", 
            "洗兵已验军前雨，仗钺先佔梦里风。", 
            "剑负斗文芒气白，香蟠心字篆烟红。", 
            "玄浆匏脯相傒切，扶杖应怜未死翁。"
        ], 
        "title": "后秋兴八首庚子十月望日 其七", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "旧京城阙势逶迤，玄武湖清皇子陂。", 
            "玉燕龙宫将数子，金灯雁塔涌千枝。", 
            "星依御幄垣墙列，日按行营次舍移。", 
            "种柳合围同望幸，残条秃鬓总交垂。"
        ], 
        "title": "后秋兴八首庚子十月望日 其八", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "光风忽漫转寒林，岁旅重光气蔚森。", 
            "八极地标铜柱界，四游天覆铁桥阴。", 
            "关河夜采还宫曲，花鸟春回望帝心。", 
            "长白一山仍汉塞，卅年松漠怨秋砧。"
        ], 
        "title": "后秋兴八首辛丑二月初四日，夜宴述古堂，酒罢而作 其一", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "阁道新移鹑尾斜，朔南寰宇仰重华。", 
            "星弧日矢天王阵，风盖龙舟帝子槎。", 
            "辽海月明传汉箭，榆关秋老断胡笳。", 
            "而今建女无颜色，夺尽燕支插柰花。"
        ], 
        "title": "后秋兴八首辛丑二月初四日，夜宴述古堂，酒罢而作 其二", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "碧天朗朗见馀晖，把酒前除酹太微。", 
            "梁燕睡翻新曲语，林乌栖趁急觞飞。", 
            "津河洛角蓬星远，牛斗光芒孛气违。", 
            "却笑帝羓成倒载，骷髅生草不能肥。"
        ], 
        "title": "后秋兴八首辛丑二月初四日，夜宴述古堂，酒罢而作 其三", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "毳帐喧呼夜赌棋，朝来剺面枕尸悲。", 
            "那知雾塞飙回候，乍见天开地裂时。", 
            "草外流人欢汉匿，御前和尚泣军迟。", 
            "衔须引颈多元老，哭到穷途辍论思。"
        ], 
        "title": "后秋兴八首辛丑二月初四日，夜宴述古堂，酒罢而作 其四", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "云台高筑点苍山，异姓勋名李郭间。", 
            "整束交南新象马，恢张辽左旧河关。", 
            "蓬蒿茇舍趋行在，布帛衣冠仰帝颜。", 
            "郑壁许田须努力，莫令他日后周班。"
        ], 
        "title": "后秋兴八首辛丑二月初四日，夜宴述古堂，酒罢而作 其五", 
        "type": "律诗", 
        "yun": "删"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "辫发胡姬学裹头，朝歌夜猎不知秋。", 
            "可怜青冢孤魂恨，也是幽兰一烬愁。", 
            "衔尾北来真似鼠，梳翎东去不如鸥。", 
            "而今好击中流楫，已有先声达豫州。"
        ], 
        "title": "后秋兴八首辛丑二月初四日，夜宴述古堂，酒罢而作 其六", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "旄头摧灭岂人功，太白新占应月中。", 
            "扫荡沈灰元夕火，吹残朔所早春风。", 
            "揭空铙鼓催花白，搅海鱼龙避酒红。", 
            "从此撑犁辞别号，也应飞盏贺天翁。"
        ], 
        "title": "后秋兴八首辛丑二月初四日，夜宴述古堂，酒罢而作 其七", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "营巢抱茧叹逶迤，凭仗春风到射陂。", 
            "日吉早时论北伐，月明今夕稳南枝。", 
            "鞍因足弱攀缘上，檄为头风指顾移。", 
            "传语故人开口笑，莫因晼晚叹西垂。"
        ], 
        "title": "后秋兴八首辛丑二月初四日，夜宴述古堂，酒罢而作 其八", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "当风一叶战层林，抚己孤怀抱郁森。", 
            "屋老空亭笼壁响，窗疏鄛纸划灯阴。", 
            "鸡豚麦饭荒江泪，粔籹椒盘故旧心。", 
            "噩梦惊回成独语，谁于寒夜捣孤砧？"
        ], 
        "title": "后秋兴八首辛丑岁逼除作。时自红豆江村徙居半野堂绛云馀烬处 其一", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "分野条分界画斜，数行朱墨揽中华。", 
            "小楼骋望巢车阵，故纸横穿凿空槎。", 
            "醉唱铙歌当伐鼓，闲拈芦管压吹笳。", 
            "竹窗永夜犹焚诵，灯火青荧礼白花。"
        ], 
        "title": "后秋兴八首辛丑岁逼除作。时自红豆江村徙居半野堂绛云馀烬处 其二", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "冬日荒凉淡夕晖，晨光犹喜报熹微。", 
            "潜虬自护沧江卧，退鹢仍依故国飞。", 
            "扪古齿牙惊互搰，扶头腰领恐相违。", 
            "只鸡近局关心处，却羡僧园菜把肥。"
        ], 
        "title": "后秋兴八首辛丑岁逼除作。时自红豆江村徙居半野堂绛云馀烬处 其三", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "廿载光阴四度棋，流传断句和人悲。", 
            "冰凋木介侵分候，霜戛风筝决战时。", 
            "觚竹悬车多次舍，皋兰轻骑尚逶迟。", 
            "灯前历历残棋在，全局悠然正可思。"
        ], 
        "title": "后秋兴八首辛丑岁逼除作。时自红豆江村徙居半野堂绛云馀烬处 其四", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "少日囊书坐北山，轻狂自喜试兵间。", 
            "残棋楼橹思横海，卧马城闉说散关。", 
            "汗竹纡馀淹素发，寒松孤直伴苍颜。", 
            "白颠未了书生债，昔梦长随漆管班。"
        ], 
        "title": "后秋兴八首辛丑岁逼除作。时自红豆江村徙居半野堂绛云馀烬处 其五", 
        "type": "律诗", 
        "yun": "删"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "年年楚尾望吴头，四序平分总是秋。", 
            "赤羽黄尘犹未尽，青阳白发不须愁。", 
            "漏穿地脉馀群鼠，砥柱天吴仗一鸥。", 
            "接户军迟多老衲，凭将若个问添州？"
        ], 
        "title": "后秋兴八首辛丑岁逼除作。时自红豆江村徙居半野堂绛云馀烬处 其六", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "开天牛斗首神功，分布星辰手掌中。", 
            "八骏未回西极雪，六龙仍扈大江风。", 
            "南条日驾鼋鼍紫，北落星摧鱼鳖红。", 
            "数卷残书遗石室，犁眉翁与铁冠翁。"
        ], 
        "title": "后秋兴八首辛丑岁逼除作。时自红豆江村徙居半野堂绛云馀烬处 其七", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "流年老去付逶迤，取次春生仆射陂。", 
            "才子朱弦歌绛雪，佳人锦字问琼枝。", 
            "一龛灯永鱼声静，三叠琴繁鹤舞移。", 
            "莫为牛衣频叹息，与君容易鬓丝垂。"
        ], 
        "title": "后秋兴八首辛丑岁逼除作。时自红豆江村徙居半野堂绛云馀烬处 其八", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "滂沱老泪洒空林，谁和沧浪诉郁森？", 
            "总向沉灰论早晚，空于墨穴算晴阴。", 
            "皇天那有重开眼，上帝初无悔乱心。", 
            "何限朔南新旧鬼，九疑山下哭霜砧。"
        ], 
        "title": "后秋兴八首壬寅三月二十三日以后，大临无时，啜泣而作 其一", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "焦中昏黑豆田斜，犹望殷忧启帝华。", 
            "句町路穷难渡马，蜻蛉川断不通槎。", 
            "关山月暗三年笛，草木风腥四面笳。", 
            "庭际石榴红绽血，可怜犹是日南花。"
        ], 
        "title": "后秋兴八首壬寅三月二十三日以后，大临无时，啜泣而作 其二", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "凌晨野哭抵斜晖，雨怨云愁老泪微。", 
            "有地只因闻浪吼，无天那得见霜飞。", 
            "廿年薪胆心犹在，三局楸枰算已违。", 
            "完卵破巢何限恨，衔泥梁燕正争肥。"
        ], 
        "title": "后秋兴八首壬寅三月二十三日以后，大临无时，啜泣而作 其三", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "百神犹护帝台棋，败局真成万古悲。", 
            "身许沙场横草日，梦趋行殿执鞭时。", 
            "忍看末运三辰促，苦恨孤臣一死迟。", 
            "惆怅杜鹃非越鸟，南枝无复旧君思。"
        ], 
        "title": "后秋兴八首壬寅三月二十三日以后，大临无时，啜泣而作 其四", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "橘中何地有商山？只影孤拳盖载间。", 
            "十日焚天人少种，九幽持地鬼为关。", 
            "诘盘周诰封京观，雕琢淮碑颂伯颜。", 
            "叹息申胥重趼后，报吴异策尚班班。"
        ], 
        "title": "后秋兴八首壬寅三月二十三日以后，大临无时，啜泣而作 其五", 
        "type": "律诗", 
        "yun": "删"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "飞走都穷瘴海头，而今人说国亡秋。", 
            "食残鬼母方知苦，酒醒天公亦解愁。", 
            "奴丑时来皆市虎，英雄运去总沙鸥。", 
            "老人生角君休诮，八百终期启汴州。"
        ], 
        "title": "后秋兴八首壬寅三月二十三日以后，大临无时，啜泣而作 其六", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "枕戈坐甲荷元功，一柱孤擎溟渤中。", 
            "整旅鱼龙森束伍，誓师鹅鹳肃呼风。", 
            "三军缟素天容白，万骑朱殷海气红。", 
            "莫笑长江空半壁，苇间还有刺船翁。"
        ], 
        "title": "后秋兴八首壬寅三月二十三日以后，大临无时，啜泣而作 其七", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "夷山填海莫逶迤，复汉争如丈尺陂？", 
            "故国楼桑围羽盖，上林仆柳发条枝。", 
            "坐看河鼓云旗动，笑指渐台斗柄移。", 
            "金粟堆前空翠裹，金烬犹傍玉衣垂。"
        ], 
        "title": "后秋兴八首壬寅三月二十三日以后，大临无时，啜泣而作 其八", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "孤臣泽畔自行歌，烂熳篇章费折磨。", 
            "似隐似俳还似谶，非狂非醉又非魔。", 
            "呕心自笑才华尽，扪腹其如倔强何？", 
            "二祖历宗恩养士，几人吟咀泪痕多？"
        ], 
        "title": "吟罢自题长句拨闷二首（壬寅三月二十九日） 其一", 
        "type": "律诗", 
        "yun": "歌"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "不成悲泣不成歌，破砚还如墨盾磨。", 
            "拌以馀生供漫兴，欲将秃笔扫群魔。", 
            "途穷日暮聊为尔，发短心长可奈何？", 
            "赋罢无衣方卒哭，百篇号踊未云多。"
        ], 
        "title": "吟罢自题长句拨闷二首（壬寅三月二十九日） 其二", 
        "type": "律诗", 
        "yun": "歌"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "地坼天崩桂树林，金枝玉叶痛森森。", 
            "衣冠雨绝支祈锁，阊阖风凄纣绝阴。", 
            "丑虏贯盈知有日，鬼神助虐果何心？", 
            "贼臣万古无伦匹，缕切挥刀候斧砧。"
        ], 
        "title": "后秋兴八首自壬寅七月至癸卯五月，讹言繁兴，鼠忧泣血，感恸而作，犹冀其言之或不诬也 其一", 
        "type": "律诗", 
        "yun": "侵"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "海角崖山一线斜，从今也不属中华。", 
            "更无鱼腹捐躯地，况有龙涎泛海槎。", 
            "望断关河非汉帜，吹残日月是胡笳。", 
            "嫦娥老大无归处，独倚银轮哭桂花。"
        ], 
        "title": "后秋兴八首自壬寅七月至癸卯五月，讹言繁兴，鼠忧泣血，感恸而作，犹冀其言之或不诬也 其二", 
        "type": "律诗", 
        "yun": "麻"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "庸蜀经营付落晖，宫车消息转依微。", 
            "空留赤血从三后，无复遗言诏六飞。", 
            "马角乌头期已误，龙姿虎步谶俱违。", 
            "逆臣送喜猖狂甚，趣兴燃脂照腹肥。"
        ], 
        "title": "后秋兴八首自壬寅七月至癸卯五月，讹言繁兴，鼠忧泣血，感恸而作，犹冀其言之或不诬也 其三", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "自古英雄耻败棋，靴刀引决更何悲？", 
            "君臣鳌背仍同国，生死龙胡肯后时？", 
            "事去终嗟浮海误，身亡犹叹渡河迟。", 
            "关张无命今犹昔，筹笔空烦异代思。"
        ], 
        "title": "后秋兴八首自壬寅七月至癸卯五月，讹言繁兴，鼠忧泣血，感恸而作，犹冀其言之或不诬也 其四", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "梦回犹傍五溪山，历井扪参吐雾间。", 
            "却指帝星临楚分，如闻王气满吴关。", 
            "地翻黑水才伸足，天转青城始破颜。", 
            "辛苦苍梧旧留守，忠魂常领百僚班。"
        ], 
        "title": "后秋兴八首自壬寅七月至癸卯五月，讹言繁兴，鼠忧泣血，感恸而作，犹冀其言之或不诬也 其五", 
        "type": "律诗", 
        "yun": "删"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "麻衣如雪白盈头，六月霜飞哭九秋。", 
            "两耳也随风雨劫，半人偏抱古今愁。", 
            "地闲沮洳教鱼鸟，天阔烟波养鹭鸥。", 
            "谁上高台张口笑？为他指点旧皇州。"
        ], 
        "title": "后秋兴八首自壬寅七月至癸卯五月，讹言繁兴，鼠忧泣血，感恸而作，犹冀其言之或不诬也 其六", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "踰沙轶漠百王功，二祖威凌浩劫中。", 
            "高庙石龟晴吐雨，长陵铁马夜呼风。", 
            "南临日驾千重紫，北借霓旌万队红。", 
            "葛藟绵绵周祚远，明神岂诳白头翁。"
        ], 
        "title": "后秋兴八首自壬寅七月至癸卯五月，讹言繁兴，鼠忧泣血，感恸而作，犹冀其言之或不诬也 其七", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "蛟宫螭窟势逶迤，蹙浪排波似越陂。", 
            "荷鼓虚危新气象，白茅青社旧孙枝。", 
            "磨刀雨过看兵洗，舶䑲风来想檄移。", 
            "昨夜江天聊举首，寒芒二八已昭垂。"
        ], 
        "title": "后秋兴八首自壬寅七月至癸卯五月，讹言繁兴，鼠忧泣血，感恸而作，犹冀其言之或不诬也 其八", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "漫漫长夜独悲歌，孤愤填胸肯自磨。", 
            "敌对灾星凭酒伯，破除愁垒仗诗魔。", 
            "逢人每道君休矣，顾影还呼汝谓何。", 
            "欲共老渔开口笑，商量何处水天多。"
        ], 
        "title": "癸卯中夏六日重题长句二首 其一", 
        "type": "律诗", 
        "yun": "歌"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "百篇学杜拟商歌，墨沈频将渍泪磨。", 
            "世难相寻如鬼疰，国恩未报是心魔。", 
            "射潮霸主吾衰矣，观井仙人奈老何？", 
            "取次长谣向空阔，江天云物为谁多？"
        ], 
        "title": "癸卯中夏六日重题长句二首 其二", 
        "type": "律诗", 
        "yun": "歌"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "残生天与慰途穷，是处云霞媚此翁。", 
            "卜宅已居青嶂里，移家仍在翠微中。", 
            "映门杨柳萋迷绿，掩户桃花合匝红。", 
            "但放秦人鸡犬去，也应识路似新丰。"
        ], 
        "title": "移居半野堂", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "甘陵南北久分歧，鹓鹭雍容彼一时。", 
            "抗疏有人盈琐闼，顾名无阙省罘罳。", 
            "恩牛怨李谁家事，白马清流异代悲。", 
            "八载调羹心独苦，临行谆复外廷知。"
        ], 
        "title": "送福清公归里二首 其一", 
        "type": "律诗", 
        "yun": "支"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "鹗立朝端领搢绅，飘萧鬓发见风神。", 
            "契丹使亦知元老，回纥占应见大人。", 
            "代许孤忠留一柱，帝思耆德抚三辰。", 
            "吴门咫尺邻阊阖，珍重东山五亩身。"
        ], 
        "title": "送福清公归里二首 其二", 
        "type": "律诗", 
        "yun": "真"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "三年严谴望修门，随例趋朝又北辕。", 
            "圣代故应无弃物，孤臣犹有未招魂。", 
            "夕阳亭下人还过，端礼门前石尚蹲。", 
            "重向西风挥老泪，馀生何以答殊恩。"
        ], 
        "title": "戊辰七月应召赴阙车中言怀二首 其一", 
        "type": "律诗", 
        "yun": "元"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "寥廓高天一冥鸿，肯随乌鸟问雌雄！", 
            "纷纷岂止容卿辈，碌碌何须笑乃公。", 
            "赤汗马应空冀北，白头豕自愧辽东。", 
            "郊原无限停车思，落日披襟得远风。"
        ], 
        "title": "戊辰七月应召赴阙车中言怀二首 其二", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "驿吏逢迎旧赭衣，生还今日是耶非？", 
            "纶竿喜值金鸡放，华表真同白鹤归。", 
            "抱蔓摘瓜馀我在，破巢完卵似君稀。", 
            "循墙叹息看题句，淅淅秋风起夕扉。"
        ], 
        "title": "临城驿壁见方侍御孩未题诗", 
        "type": "律诗", 
        "yun": "微"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "宫廷初散鼠孤群，殷殷成雷又聚蚊。", 
            "卷舌光芒仍炫耀，台阶气象向氤氲。", 
            "伤心诏狱生春草，回首觚棱隔暮云。", 
            "明主定无钩党禁，文华休拟作同文。"
        ], 
        "title": "十一月初六日召对文华殿旋奉严旨革职待罪感恩述事三首 其一", 
        "type": "律诗", 
        "yun": "文"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "破帽青衫又一回，当筵舞袖任他猜。", 
            "平生自分为人役，流俗相尊作党魁。", 
            "明日孔融应便去，当年王式悔轻来。", 
            "宵来吉梦还知否，万树青山早放梅。"
        ], 
        "title": "十一月初六日召对文华殿旋奉严旨革职待罪感恩述事三首 其二", 
        "type": "律诗", 
        "yun": "灰"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "猎猎寒风岁逼除，柴门剥啄到双鱼。", 
            "亲憎言禄催偕隐，友贱求名劝著书。", 
            "薄俗休官如物故，畏途削籍当迁除。", 
            "夕阳亭下城西路，叹息何人返敝庐。"
        ], 
        "title": "十一月初六日召对文华殿旋奉严旨革职待罪感恩述事三首 其三", 
        "type": "律诗", 
        "yun": "鱼"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "别绪乡心浩莫分，潞河风雨帝城云。", 
            "能容放废惟良友，未忘京华为圣君。", 
            "衰鬓数茎还去国，秋风一叶又离群。", 
            "《渭城》歌罢休垂泪，逐客年来实绝闻。"
        ], 
        "title": "潞河别刘咸仲吏部", 
        "type": "律诗", 
        "yun": "文"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "淮水城南寄食徒，真王大将在斯须。", 
            "岂知隆准如长颈，终见鹰扬死雉姁。", 
            "落日井陉旗尚赤，春风钟室草先朱。", 
            "东西冢墓今安在，好为英雄奠一盂。"
        ], 
        "title": "题淮阴侯庙", 
        "type": "律诗", 
        "yun": "虞"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "留都文物汉西京，虎踞龙蟠集俊英。", 
            "高庙神灵尝陟降，中朝佞幸敢纵横！", 
            "琐闱月白钟山晓，乌府霜寒淮水清。", 
            "望尽浮云天北极，长安应见泰阶明。"
        ], 
        "title": "已巳八月待放归田感怀述事奉寄南都诸君子", 
        "type": "律诗", 
        "yun": "庚"
    }, 
    {
        "author": "赖子清", 
        "era": "清", 
        "subtype": "七言绝句", 
        "text": [
            "孤馆凄清睡不成，宦情羁思雨中生。", 
            "买山有愿今将遂，愧乏涓埃报圣明。"
        ], 
        "title": "将辞台南州属出差阿里山偶赋", 
        "type": "绝句", 
        "yun": "庚"
    }, 
    {
        "author": "赖晋", 
        "era": "清", 
        "subtype": "七言绝句", 
        "text": [
            "轻风直扫五开蛮，烈火嘶风独往还。", 
            "笑听金鸡鸣战垒，年年水咽大幽山。"
        ], 
        "title": "落星桥", 
        "type": "绝句", 
        "yun": "删"
    }, 
    {
        "author": "赖绍尧", 
        "era": "清", 
        "subtype": null, 
        "text": [
            "男儿生不能裹尸马革事穷边，立功万里勒燕然。", 
            "又不能隐形服气归神仙，白日尸解升青天。", 
            "当学漆园傲吏委形骸，下饲蝼蚁上乌鸢。", 
            "不尔亦当将身化猿鹤，日与虫沙相周旋。", 
            "人生世上疣赘耳，溃痈决后均茫然。", 
            "达人方寸喻此理，一视死生无流连。", 
            "叹彼仆仆堪舆者，槁项黄馘真可怜。", 
            "吾友颂臣更豪放，未死先为埋骨圹。", 
            "科山山下筑生坟，前祖后妻相依傍。", 
            "坟成鸡黍邀故人，走也未往神先送。", 
            "万里驰词拟赠君，未敢长歌将哭当。", 
            "曾闻孔圣言，死骨当速朽。", 
            "肉体非黄金，不坏亦何有。", 
            "又闻宗教家，灵魂乃为宝。", 
            "身壳本六尘，火之无不可。", 
            "先生儒学探天机，旁通禅理兼能诗。", 
            "馀事间及青乌术，葬经岂受古人欺。", 
            "或疑身后经营计太早，不过平时妄塞悲。", 
            "数首生挽渊明诔，一篇生祭楚人辞。", 
            "他年路过科山麓，我欲招魂一问之。"
        ], 
        "title": "寄题谢颂臣先生生圹", 
        "type": "古风", 
        "yun": null
    }, 
    {
        "author": "赖绍尧", 
        "era": "清", 
        "subtype": null, 
        "text": [
            "君不见，晋魏之间多风流，刘公放诞阮公愁。", 
            "刘公作词颂酒德，天真烂熳与天游。", 
            "解酲五斗无不可，随身一锸何所求。", 
            "阮公咏怀词慷慨，八十馀篇多烦忧。", 
            "有时忽作穷途哭，六旬大醉不能休。", 
            "此中哀乐各有癖，偶然以酒忘形役。", 
            "人生世上值艰虞，二公之技谁接迹。", 
            "我从百代溯风骚，中夜起舞忽悲歌。", 
            "倾壶且作十日饮，酒痕不敌泪痕多。", 
            "螟蛉蜾蠃半天下，白眼相看奈汝何。"
        ], 
        "title": "酒中放歌", 
        "type": "古风", 
        "yun": null
    }, 
    {
        "author": "赖绍尧", 
        "era": "清", 
        "subtype": null, 
        "text": [
            "君不见嵇康性懒好奇癖，头面不洗动经夕。", 
            "忽然锻灶学养生，思向瀛洲煮白石。", 
            "神仙怪诞亦何为，吊古山阳馀故宅。", 
            "怜君两度值沧桑，十载海天滞魂魄。", 
            "当涂典午事须臾，天教险巇增阅历。", 
            "近者诛茅卜仙郊，一卷农书手不释。", 
            "兴酣直欲无古人，美酒一斗诗盈百。", 
            "绝交拟致山公书，甘贫未肯呼将伯。", 
            "明朝约我相过从，草堂为君生颜色。"
        ], 
        "title": "次韵答梅樵见赠", 
        "type": "古风", 
        "yun": null
    }, 
    {
        "author": "赖绍尧", 
        "era": "清", 
        "subtype": null, 
        "text": [
            "吾慕鲁仲连，东海著高节。", 
            "吾慕黄绮辈，商山标遗烈。", 
            "人生贵适志，皎皎非高洁。", 
            "出世忌太淡，入世忌太热。", 
            "膏明终见煎，草劲还遭折。", 
            "所以古圣贤，保身守明哲。", 
            "不违性所安，不求世所悦。", 
            "亦隘亦不恭，庶以藏吾拙。"
        ], 
        "title": "即席与痴仙幼春咏怀", 
        "type": "古风", 
        "yun": "屑"
    }, 
    {
        "author": "赖绍尧", 
        "era": "清", 
        "subtype": null, 
        "text": [
            "晨登八卦山，信美风景别。", 
            "气和天宇澄，兹游固佳绝。", 
            "冬令行春温，万汇忘惨冽。", 
            "嘉木蔚成林，欣欣相媚悦。", 
            "涧草复青青，山花况未歇。", 
            "谁知造化心，正气有肃杀。", 
            "羡彼兰蕙姿，含芬老岩穴。", 
            "时来苟不荣，运倾或未折。", 
            "感喟遂成章，持以奉明哲。"
        ], 
        "title": "冬日登八卦山", 
        "type": "古风", 
        "yun": null
    }, 
    {
        "author": "赖绍尧", 
        "era": "清", 
        "subtype": null, 
        "text": [
            "朝溯浊水头，暮沿浊水流。", 
            "浊水汹涌无今古，导源乃自触口之山湫。", 
            "就中引水筑堤闸，下溉万顷良田畴。", 
            "百年乐利生玩愒，农病乃始为官忧。", 
            "磺溪有司古遗爱，关心民瘼西门俦。", 
            "昨日发书徵父老，欲以舆论参民谋。", 
            "愧予南亩一袯襫，时从父老讲锄耰。", 
            "曾闻晚禾重节候，耕种不得逾清秋。", 
            "愿藉堤防出众力，速兴水利祛民愁。", 
            "穰穰禾黍慰私祝，高歌同咏满车篝。"
        ], 
        "title": "游八堡圳水源感作", 
        "type": "古风", 
        "yun": "尤"
    }, 
    {
        "author": "赖绍尧", 
        "era": "清", 
        "subtype": null, 
        "text": [
            "骐骥伏盐车，穷年困衔勒。", 
            "一朝度虞阪，盘盘上青石。", 
            "驽马顾之笑，惊魂更丧魄。", 
            "伤哉辕下驹，何异笼中翮。", 
            "多君竹林逸，清谈间悲唶。", 
            "自作颂酒文，荷锸日随侧。", 
            "倒扶玉山嵇，穷浇垒块籍。", 
            "酒中诚可逃，有托非沉溺。", 
            "把臂同入林，相顾无愠色。", 
            "知章马作船，白也诗无敌。", 
            "鏖诗斗酒间，翳我终怯力。", 
            "昨者示我弱，覆杯谢宾客。", 
            "谓渠有良箴，忠谏耳勿逆。", 
            "人世筑糟丘，九泉争点滴。", 
            "纷纷醉梦中，生死成今昔。", 
            "何必学淳于，一斗一石亦。", 
            "我时颇疑君，谬诞听岂得。", 
            "曲生虽非友，未至类盗贼。", 
            "止之或暂佳，绝之恐非策。", 
            "再拜受昌言，吾志不可易。"
        ], 
        "title": "次韵答痴仙", 
        "type": "古风", 
        "yun": null
    }, 
    {
        "author": "赖绍尧", 
        "era": "清", 
        "subtype": null, 
        "text": [
            "君不见，鲲鹏变化几千里，顷刻抟风任迁徙。", 
            "朝游溟渤夕天池，大人豹变亦如此。", 
            "毗舍耶外婆娑洋，指南针指向南航。", 
            "大地旧闻称富媪，新洲今已号仙乡。", 
            "土壤膏腴民力裕，犹认郑和栖泊处。", 
            "舳舻远接太平洋，物产近凌西印度。", 
            "百年政教属西欧，眼见东邻势力侔。", 
            "不特蛮酋齐屈膝，行看骄子亦低头。", 
            "廿纪移民新政策，共道南进尤宜北。", 
            "已敷文教暨南邦，又树声威震南国。", 
            "况闻启土辟山河，大半闽峤越隽多。", 
            "此去同文更同种，信知地利兼人和。", 
            "我歌南风送君去，一篇权作南征赋。", 
            "他时返棹得南琛，翠羽明珠不知数。"
        ], 
        "title": "图南行送烈堂内弟南游", 
        "type": "古风", 
        "yun": null
    }, 
    {
        "author": "赖绍尧", 
        "era": "清", 
        "subtype": null, 
        "text": [
            "匆匆百五好韶光，不信花飞有底忙。", 
            "一缕香魂随逝水，连天红雨作啼妆。", 
            "海棠未见梅行聘，桃树难教李代僵。", 
            "草就绿章无处诉，含冤我欲问巫阳。", 
            "烟雨迷濛夕照昏，满园春色带啼痕。", 
            "桃花空说三千岁，苦楝刚逢廿四番。", 
            "即有綵丝难系命，断无玉琯可回温。", 
            "茫茫瘴海凭飞渡，可念维摩病掩门。"
        ], 
        "title": "落花", 
        "type": "古风", 
        "yun": null
    }, 
    {
        "author": "赖河光", 
        "era": "清", 
        "subtype": "七言律诗", 
        "text": [
            "开疆乐土百馀年，秽恶何堪渎庙前。", 
            "欲壮神光三尺地，更增物色一番鲜。", 
            "堂开净域英灵普，社有馨香福泽绵。", 
            "幸得成裘将腋集，庶几乡曲荷安全。"
        ], 
        "title": "凤邑大昆麓庄内福德祠前一带基地被庄众侵占百馀年耕作菜园开池筑厕嘉庆乙亥1815陈君廷瑜首唱捐赀劝解庄人为之清出众皆悦之", 
        "type": "律诗", 
        "yun": "先"
    }, 
    {
        "author": "赖承裕", 
        "era": "清", 
        "subtype": "七言律诗", 
        "text": [
            "蜃云瀰漫首重搔，城郭隳残落羽旄。", 
            "却敌总戎都免冑，拍张诸将孰衔刀。", 
            "空劳豹略占风角，唯见龙旗逐海涛。", 
            "要塞连朝齐失险，却将砥柱仗灵鳌。"
        ], 
        "title": "感事后四首", 
        "type": "律诗", 
        "yun": "豪"
    }, 
    {
        "author": "赖承裕", 
        "era": "清", 
        "subtype": "七言律诗", 
        "text": [
            "么么坐大误迟回，未戮鲸鲵剖祸胎。", 
            "碧海新图翻战斗，苍生残劫到霆雷。", 
            "秉钧谁挽艰难局，泛驾思求跅弛才。", 
            "旌节联翩开幕府，重臣仗钺已东来。"
        ], 
        "title": "感事后四首", 
        "type": "律诗", 
        "yun": "灰"
    }, 
    {
        "author": "赖承裕", 
        "era": "清", 
        "subtype": "七言律诗", 
        "text": [
            "连鸡形势本相关，海上楼船自往还。", 
            "孰御长风擒颉利，岂容割地畀完颜。", 
            "赡军夜听钱神啸，重赏朝辞勇爵颁。", 
            "知否东南苦徵调，深闺嫠也泣刀环。"
        ], 
        "title": "感事后四首", 
        "type": "律诗", 
        "yun": "删"
    }, 
    {
        "author": "赖承裕", 
        "era": "清", 
        "subtype": "七言律诗", 
        "text": [
            "穷檐涂炭坐吞声，愁绝台澎半壁倾。", 
            "裹革未闻谁报国，投鞭翻诩又翻营。", 
            "六州铸铁难成错，五利和戎望罢兵。", 
            "寄语伤心诸父老，中原早自坏长城。"
        ], 
        "title": "感事后四首", 
        "type": "律诗", 
        "yun": "庚"
    }, 
    {
        "author": "赖纯光", 
        "era": "清", 
        "subtype": "七言律诗", 
        "text": [
            "为障狂澜累石头，保全庐井免横流。", 
            "和虞叠载怀襄患，且庆丰年黍稻谋。", 
            "不是捐金资倡始，安能决水易田畴。", 
            "他时结伴坚堤上，须把苏公姓字留。"
        ], 
        "title": "凤邑傀儡山脚有溪曰排律其水甚大长流不绝原水路从北而出外溪突于嘉庆乙亥1815年溪门大塌水势直冲各处田园几变沧海大昆麓陈君廷瑜庄业也适瑜到即倡捐金赀劝勉番仔崙北旗尾埔头三庄业主均同捐金令佃人累石筑堤阔一丈馀长五六丈于是各处田园无致被水冲陷亦全无派累佃农分毫故庄人喜之而作此诗", 
        "type": "律诗", 
        "yun": "尤"
    }, 
    {
        "author": "赖纬光", 
        "era": "清", 
        "subtype": "七言律诗", 
        "text": [
            "制字成书上圣模，千金价值重于珠。", 
            "挥毫自足垂为法，著楮何堪视若无。", 
            "敬惜遗文期洁净，虔焚往迹戒沾污。", 
            "和斋设立圆筒制，灰烬终教贝阙输。"
        ], 
        "title": "跋和斋陈先生甲戌年来庄截筒焚字", 
        "type": "律诗", 
        "yun": "虞"
    }, 
    {
        "author": "赖时辉", 
        "era": "清", 
        "subtype": null, 
        "text": [
            "矢尽粮空日，军心夜数惊。", 
            "秋深宵柝冷，残月照孤城。", 
            "万生终自溃，人力胜天工。", 
            "戴贼挥螳臂，坚城未许攻。"
        ], 
        "title": "巡城口占", 
        "type": "古风", 
        "yun": null
    }, 
    {
        "author": "赖世英", 
        "era": "清", 
        "subtype": "七言绝句", 
        "text": [
            "平田草长变荒原，兵燹遭馀几剩村。", 
            "云树苍茫迷远道，落花流水问无言。"
        ], 
        "title": "郊望", 
        "type": "绝句", 
        "yun": "元"
    }, 
    {
        "author": "赖世英", 
        "era": "清", 
        "subtype": "七言绝句", 
        "text": [
            "薰穴歌豳□孟冬，衣裳啮敝复穿墉。", 
            "肥甘盗去犹他顾，忌器权将小忿容。"
        ], 
        "title": "咏鼠", 
        "type": "绝句", 
        "yun": "冬"
    }, 
    {
        "author": "赖世陈", 
        "era": "清", 
        "subtype": "五言排律", 
        "text": [
            "汉苑人何在，秋声水一方。", 
            "鸣蝉犹抱树，密叶早经霜。", 
            "似共吟情老，先催暮色凉。", 
            "草随深径绿，烟锁阁门黄。", 
            "冷咽怜齐女，雄风忆武皇。", 
            "苍茫连灞岸，凄切问长杨。", 
            "鬓影瑶阶月，琴眠柘馆床。", 
            "故宫三十六，鸦背几斜阳。"
        ], 
        "title": "蝉鸣黄叶汉宫秋 ", 
        "type": "排律", 
        "yun": "阳"
    }, 
    {
        "author": "赖世良", 
        "era": "清", 
        "subtype": "七言律诗", 
        "text": [
            "蒲篇竹简度诸居，抱膝长吟守敝庐。", 
            "两度秋风羁席帽，半窗明月照琴书。", 
            "平生知己谁宾主，异日同寅诉实虚。", 
            "车笠有盟君莫负，相逢携手一襟馀。"
        ], 
        "title": "和徐仞千韵", 
        "type": "律诗", 
        "yun": "鱼"
    }, 
    {
        "author": "赖世贞", 
        "era": "清", 
        "subtype": "五言排律", 
        "text": [
            "远隔家乡久，悠悠乱我思。", 
            "况当佳节至，更觉客心悲。", 
            "泛梗怜飘泊，飞蓬怅别离。", 
            "魂销沽酒市，肠断卖花时。", 
            "风雨鱼书寂，关山蝶梦驰。", 
            "萍踪千里外，屈指计归期。"
        ], 
        "title": "赋得清明无客不思家 ", 
        "type": "排律", 
        "yun": "支"
    }, 
    {
        "author": "赖世贞", 
        "era": "清", 
        "subtype": "五言排律", 
        "text": [
            "别具光明景，风流实契予。", 
            "玉山行朗若，妙品恰温如。", 
            "采药来仙路，寻师访道庐。", 
            "此间无俗客，胜地不樵渔。", 
            "石室烹经久，云衢蹑足初。", 
            "其人堪比美，杂佩有琼琚。"
        ], 
        "title": "赋得朗朗如玉山行  ", 
        "type": "排律", 
        "yun": "鱼"
    }, 
    {
        "author": "赖世陈", 
        "era": "清", 
        "subtype": "七言律诗", 
        "text": [
            "两鬓轻霜渐欲丝，驱车日暮怅何之。", 
            "看花到眼翻新样，剪烛谈心有旧知。", 
            "羁客羞弹冯子铗，愁人怕读楚些词。", 
            "数行淡墨留题处，好作珍珠一串思。"
        ], 
        "title": "和杨宝吾韵 ", 
        "type": "律诗", 
        "yun": "支"
    }, 
    {
        "author": "钱肃润", 
        "era": "清", 
        "subtype": null, 
        "text": [
            "循彼南陔，厥草油油，北堂在前。", 
            "睹穿帘舞燕，楼檐宿鸟；", 
            "夕来朝去，娱悦高年。", 
            "陆绩思亲，仲由孝养，橘可怀兮米负肩。", 
            "真堪羡，喜慈颜如旧，儿鬓初斑。", 
            "婆娑地上金仙，看膝下蹁跹乐事全。", 
            "正熏风池馆，端阳佳节；", 
            "葵榴满放，杨柳三眠。", 
            "绢拂鹅溪，笔推龙爽，点染韶光景更妍。", 
            "留题遍，想莱衣戏彩，旷世同传。"
        ], 
        "title": "沁园春·题袁重其负母看花图，和纪伯紫韵", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "乘兴寻芳，晴丝不断，忘却春光将老。", 
            "争传茂苑，花事澜翻，怎耐一天风扫？", 
            "齐女门前有园，白白红红，不知多少。", 
            "更轻盈杨柳，绿阴深处，暗藏苏小。", 
            "入门后，亭阁参差，游人稠沓，总向花溪喧闹。", 
            "幼舆独坐，丘壑增妍，燕语莺声俱好。", 
            "整日挥毫赋诗，把酒论文，二三年少。", 
            "取阳春曲送春归，春色依依回绕。"
        ], 
        "title": "惜馀春慢·和徐竹逸花溪即事韵却赠", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "我过堂前，一翁危坐，凛若明神。", 
            "看头颅如雪，居然总角；", 
            "丰容柔娈，未琢天真。", 
            "俄报一翁堂下至，俨肃肃，峨冠博带身。", 
            "群相羡，是先朝故老，当代完人。", 
            "溯源厥惟曰孝，孝子后更有忠臣。", 
            "叹发肤顶踵，皆君之赐：全归全受，且慰吾亲。", 
            "国破君亡何所有？", 
            "留一发，聊将挽万钧。", 
            "那知后日，祠坛配祀，俎豆莘莘。"
        ], 
        "title": "洞庭春色 送华吏部凰超公入华孝子祠", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "旧院东林，沧桑陵谷，翻云覆雨方晴。", 
            "一朝营造，救度也耎薨。", 
            "丽泽规模整肃，祠堂内、丹艧梁楹。", 
            "惊相告、俄傅檄至，不日报功成。", 
            "丙寅，夏四月，中丞北上，迫趣王程。", 
            "过林间停辙，讲道杨亭。", 
            "今岁戊辰春日，云旗风马忽来迎。", 
            "到门后，龟山降席，促膝话平生。"
        ], 
        "title": "满庭芳 送汤中丞潜庵公入东林道南祠", 
        "type": "词", 
        "yun": null
    }, 
    {
        "author": "钱肃润", 
        "era": "清", 
        "subtype": null, 
        "text": [
            "华盖山高矣，渺若洞中天。", 
            "容成曾许相见，会面在何年？", 
            "我欲乘风访道，只恐丹台石室，炉灶已灰寒。", 
            "此日空惆恨，盼望斗牛间。", 
            "谢巘上，春草梦，白云眠。", 
            "临流一镜，笑看池水璧同圆。", 
            "时有春秋冬夏，教有诗书弦诵，乐事总称全。", 
            "今夜江心里，月色正娟娟。"
        ], 
        "title": "水调歌头 秋夜怀陆荩思司铎束瓯，用苏东坡原韵", 
        "type": "词", 
        "yun": null
    }, 
    {
        "author": "赖世英", 
        "era": "清", 
        "subtype": "五言律诗", 
        "text": [
            "奇峰形兀突，怪石状嶙峋。", 
            "谷暗疑藏魅，禽鸣若唤人。", 
            "萝藤垂栈道，莓藓绣荒津。", 
            "世味尝甘苦，方知姜桂辛。"
        ], 
        "title": "入横山沿途即景二首之ㄧ", 
        "type": "律诗", 
        "yun": "真"
    }, 
    {
        "author": "赖世英", 
        "era": "清", 
        "subtype": "五言律诗", 
        "text": [
            "逼仄羊肠险，崎岖鸟道赊。", 
            "溪深桥独木，泥滑径三叉。", 
            "露重滋新笋，林深噪暮鸦。", 
            "昂头行且住，犬吠有人家。"
        ], 
        "title": "入横山沿途即景 其二", 
        "type": "律诗", 
        "yun": "麻"
    }, 
    {
        "author": "赖世英", 
        "era": "清", 
        "subtype": "五言律诗", 
        "text": [
            "鹭岛多名胜，虎溪别有天。", 
            "冽泉飞漱玉，好鸟韵新弦。", 
            "寺古存灵气，林深霭暮烟。", 
            "登临兹一到，回首感何年。"
        ], 
        "title": "游虎溪岩", 
        "type": "律诗", 
        "yun": "先"
    }, 
    {
        "author": "赖世英", 
        "era": "清", 
        "subtype": "五言律诗", 
        "text": [
            "白鹿闻名久，居然小洞天。", 
            "鹭江环霁色，厦港乱归船。", 
            "远望家山渺，高吟旅思牵。", 
            "此间无俗韵，愁绪付流泉。"
        ], 
        "title": "游白鹿洞", 
        "type": "律诗", 
        "yun": "先"
    }, 
    {
        "author": "赖世英", 
        "era": "清", 
        "subtype": "五言律诗", 
        "text": [
            "得此幽栖趣，真成世外天。", 
            "筐浮沙见蟹，琴响树闻蝉。", 
            "草阁无冬夏，藤床任起眠。", 
            "个中閒日月，世界自神仙。"
        ], 
        "title": "幽栖", 
        "type": "律诗", 
        "yun": "先"
    }, 
    {
        "author": "赖世英", 
        "era": "清", 
        "subtype": "七言律诗", 
        "text": [
            "未到横山日欲曛，一行童仆自成群。", 
            "烟迷炮响乡心碎，猿啸鸦啼小径分。", 
            "鸟道行迟头上月，羊肠步健足生云。", 
            "如今为说城中事，浩劫茫茫不可闻。"
        ], 
        "title": "城陷入横山", 
        "type": "律诗", 
        "yun": "文"
    }, 
    {
        "author": "赖时辉", 
        "era": "清", 
        "subtype": "七言律诗", 
        "text": [
            "潮春倡乱肆披猖，欲夺诸罗贼燄张。", 
            "三载环攻围屡解，一心防禦锐难当。", 
            "成城众志金汤固，破敌群情铁石强。", 
            "团练义民殊死战，不愁矢尽与无粮。"
        ], 
        "title": "潮春攻城解围志感 其一", 
        "type": "律诗", 
        "yun": "阳"
    }, 
    {
        "author": "赖时辉", 
        "era": "清", 
        "subtype": "七言律诗", 
        "text": [
            "郡城咫尺若天涯，兵薄援稀敌似豺。", 
            "不寐何愁宵有警，断炊遑恤灶无柴。", 
            "和糠核饼充枵腹，遇难军官死满街。", 
            "我励义民心勿馁，果然围解庆和谐。"
        ], 
        "title": "潮春攻城解围志感 其二", 
        "type": "律诗", 
        "yun": "佳"
    }, 
    {
        "author": "赖时辉", 
        "era": "清", 
        "subtype": "七言律诗", 
        "text": [
            "义勇堪嘉锡县名，自前众志已成城。", 
            "连攻不落惟斯邑，屡困能通赖众擎。", 
            "更有褒忠乡媲美，尽多赏恤泽荣膺。", 
            "重重浩劫疲奔命，谱入新诗老泪横。"
        ], 
        "title": "潮春攻城解围志感 其三", 
        "type": "律诗", 
        "yun": null
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "忽漫抠衣拜此堂，心期如梦泪千行。", 
            "更阑尚说三条烛，坐久真惭数仞墙。", 
            "孔思周情新著作，禹粮尧韭旧耕桑。", 
            "明灯促席亲函丈，秋柝沈沈夜未央。"
        ], 
        "title": "戊寅九月初三日奉谒少师高阳公于里第感旧述怀三首 其一", 
        "type": "律诗", 
        "yun": "阳"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "再镇危关锁钥长，一归寇盗总猖狂。", 
            "心因忧国浑如醉，鬓为论兵半有霜。", 
            "椽笔携将分子姓，靴刀留取压文章。", 
            "入郊先问躬耕地，简较秋原几树桑。"
        ], 
        "title": "戊寅九月初三日奉谒少师高阳公于里第感旧述怀三首 其二", 
        "type": "律诗", 
        "yun": "阳"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "仓皇出镇便门东，单骑横穿万虏中。", 
            "拊手关河归旧服，侧身天地荷成功。", 
            "朝家议论三遗矢，社稷安危一亩宫。", 
            "闻道边廷饶魏绛，早悬金石赏和戎。"
        ], 
        "title": "戊寅九月初三日奉谒少师高阳公于里第感旧述怀三首 其三", 
        "type": "律诗", 
        "yun": "东"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "卒岁闲门有雀罗，流年徂谢意如何？", 
            "看花伴侣青春少，种菜英雄白首多。", 
            "佩剑定须悬旧陇，明珠只合换新歌。", 
            "剧怜渭水垂纶叟，未应非熊鬓已皤。"
        ], 
        "title": "岁暮杂怀", 
        "type": "律诗", 
        "yun": "歌"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "落花飞雨搅邗沟，襆被奚囊感薄游。", 
            "宝剑千金吴季子，长城半壁汉条侯。", 
            "高榆耕垒连沧海，深柳书堂枕碧流。", 
            "共话老夫应失笑，春深冒絮尚蒙头。"
        ], 
        "title": "送吴兴公游下邳兼简李条侯", 
        "type": "律诗", 
        "yun": "尤"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "当飨休听《暇豫歌》，破巢完卵为铜驼。", 
            "国殇何意存三户，家祭无忘告两河。", 
            "击筑泪从天北至，吹箫声向日南多。", 
            "知君耻读《五裒传》，但使生徒废《蓼莪》。"
        ], 
        "title": "简侯研德并示记原", 
        "type": "律诗", 
        "yun": "歌"
    }, 
    {
        "author": "钱谦益", 
        "era": "清", 
        "subtype": "七言律诗", 
        "text": [
            "林木池鱼灰烬寒，鸳湖恨水去漫漫。", 
            "西华葛帔仍梁代，东市朝衣尚汉官。", 
            "白鹤遄归无石表，金鸡旋放少纶竿。", 
            "招魂倘有巫阳在，历历残棋忍重看。"
        ], 
        "title": "东归漫兴", 
        "type": "律诗", 
        "yun": "寒"
    }, 
    {
        "author": "赖绍尧", 
        "era": "清", 
        "subtype": "五言律诗", 
        "text": [
            "数载惊暌隔，相看各问年。", 
            "形容怜我瘦，文笔羡君妍。", 
            "近市心偏野，能閒俗亦仙。", 
            "赠投无别物，袖里有新篇。"
        ], 
        "title": "台中访傅鹤亭陈枕山二君", 
        "type": "律诗", 
        "yun": "先"
    }, 
    {
        "author": "赖绍尧", 
        "era": "清", 
        "subtype": "七言律诗", 
        "text": [
            "低首樊笼貉一丘，飘然忽作御风游。", 
            "鲲鹏变化渺千里，鸾凤翱翔隘十洲。", 
            "大海珊瑚凭网取，小山丛桂漫淹留。", 
            "年来我亦伤幽废，欲附沧溟泛钓舟。"
        ], 
        "title": "送献堂旭东如桢三君之中国", 
        "type": "律诗", 
        "yun": "尤"
    }, 
    {
        "author": "赖绍尧", 
        "era": "清", 
        "subtype": "七言律诗", 
        "text": [
            "隔绝蓬山日倚闾，迢迢弱水一封书。", 
            "上言努力加餐饭，中有相思慰索居。", 
            "独唱愔愔谁和汝，绮怀渺渺转愁余。", 
            "无端错把洪乔怨，欲托灵犀当鲤鱼。"
        ], 
        "title": "弱水", 
        "type": "律诗", 
        "yun": "鱼"
    }, 
    {
        "author": "赖绍尧", 
        "era": "清", 
        "subtype": "七言律诗", 
        "text": [
            "橐笔初为万里游，春风一棹入神州。", 
            "海天袖手看龙战，宗社伤心有鬼谋。", 
            "尽有新诗题到处，虽非吾土且淹留。", 
            "此行若过汉阳渡，吊古先翻鹦鹉洲。"
        ], 
        "title": "送陈瘦云之禹域", 
        "type": "律诗", 
        "yun": "尤"
    }, 
    {
        "author": "赖绍尧", 
        "era": "清", 
        "subtype": "七言律诗", 
        "text": [
            "诗星一夜坠光芒，湖海同声哭蔡襄。", 
            "文彩风流今未已，飞扬跋扈我犹狂。", 
            "敢凭后死雄坛坫，欲起先生质瓣香。", 
            "穗帐不亲坟草宿，招魂谁为觅巫阳。"
        ], 
        "title": "哭蔡启运社长", 
        "type": "律诗", 
        "yun": "阳"
    }, 
    {
        "author": "赖绍尧", 
        "era": "清", 
        "subtype": "七言律诗", 
        "text": [
            "霜风谡谡度空林，重九才过岁又侵。", 
            "感遇未成芳草句，悲秋肯拟槁梧吟。", 
            "消磨白发非初志，睥睨青樽起壮心。", 
            "漫道床头无长物，篱边尚有万黄金。"
        ], 
        "title": "秋尽", 
        "type": "律诗", 
        "yun": "侵"
    }, 
    {
        "author": "赖绍尧", 
        "era": "清", 
        "subtype": "七言律诗", 
        "text": [
            "是空是色想非非，才逐春来又送归。", 
            "委地从教风雨妒，漫天疑作劫灰飞。", 
            "不仁造物陈刍狗，有恨江山带落晖。", 
            "寂寂园亭朝复暮，忍看红瘦绿偏肥。"
        ], 
        "title": "落花", 
        "type": "律诗", 
        "yun": "微"
    }, 
    {
        "author": "赖晋", 
        "era": "清", 
        "subtype": "五言律诗", 
        "text": [
            "是否麻姑迹，真仙未可逢。", 
            "虚无传七夕，突兀老诸峰。", 
            "尘网蟏蛸密，苔痕玉轴封。", 
            "岁寒孤映日，独倚大夫松。"
        ], 
        "title": "仙都观", 
        "type": "律诗", 
        "yun": "冬"
    }, 
    {
        "author": "赖晋", 
        "era": "清", 
        "subtype": "七言律诗", 
        "text": [
            "飞入中州海外山，青原横列翠微间。", 
            "地灵疏瀹三溪水，天老钳锤七祖关。", 
            "梦寐人家灰劫尽，菩提树种土花斑。", 
            "几年夜雨残僧席，挫折秋风古佛颜。"
        ], 
        "title": "游青原山", 
        "type": "律诗", 
        "yun": "删"
    }, 
    {
        "author": "赖子清", 
        "era": "清", 
        "subtype": "七言律诗", 
        "text": [
            "一湾遥接避秦居，夹岸缤纷涨绿初。", 
            "水面文章花烂漫，源头干满月盈虚。", 
            "千层翻雪春晴后，几数流霞夕照馀。", 
            "盛世于今无祸乱，问津不见武陵渔。"
        ], 
        "title": "桃花浪", 
        "type": "律诗", 
        "yun": "鱼"
    }, 
    {
        "author": "赖子清", 
        "era": "清", 
        "subtype": "七言律诗", 
        "text": [
            "壁间谁绘傲霜株，淡淡秋容鹤样臞。", 
            "三径浑疑香欲动，数枝如见墨初濡。", 
            "毫端点缀花多少，篱畔模糊雪有无。", 
            "添个渊明来采撷，悠然一幅聚芳图。"
        ], 
        "title": "画菊", 
        "type": "律诗", 
        "yun": "虞"
    }, 
    {
        "author": "邝露", 
        "era": "清", 
        "subtype": null, 
        "text": [
            "条风旖旎，吹荣丹荑。", 
            "品汇随凉飙起。", 
            "凋瘵一何翩翻，物态如此心怦怦。", 
            "大钧播物流形，今我局速将何成。", 
            "人生居天壤间，如湍水泛浮萍，我今局速将何成。", 
            "适君四体所乐，遐不恣君魂梦所便。", 
            "冬居温室长年，夏乘鹤盖飙轩。", 
            "糟糠何苦，我今欲何求。", 
            "不及君颜玉车丹，食氏德臇臛熊蹯。", 
            "上有女娲炼石之青天，使我仰戴不得久周旋。", 
            "下有六鳌擎足之神峦，使我步履不得稍弃捐。", 
            "何不放浪形骸，恣君所便。", 
            "雅琴琅琅，我今落羽自摧藏。", 
            "哀乐本无方，廉侔贞玉，洁媲秋霜。", 
            "梅花四起，龙段中央。", 
            "姚虞所服，仪凤宾王。", 
            "辟凶殃，和气致福祥。", 
            "龙颌贺云，神晖陈章。", 
            "文君绿绮，飞燕凤凰。", 
            "尾焦吴爨，根死峄阳。", 
            "名标往牒，咸自谓雅且良，曾不如我琴臧美无量。", 
            "带长剑之陆离，清漳为淬，厉以礛诸。", 
            "丽服有都，步天衢，纯钩贯斗枢。", 
            "桓公之慈，太公之阙，文王之琢，庄君之忽。", 
            "古器灭没，今我无匹。", 
            "升玄扈，坐兰台。", 
            "九斿雾涌，左个天回。", 
            "颂奚斯，侍邹枚。", 
            "拉飞琼，醉龟台。", 
            "召蹇修，诒凤为媒。", 
            "奉觞白日，尔无西颓。", 
            "今日乐，不可回。", 
            "乐未央，为乐当自强。", 
            "百岁如流光，何为自苦，使我心伤。"
        ], 
        "title": "大墙上蒿行", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "美女灿明珠，容光照一室。", 
            "蕙若拆新霜，芙蓉上初日。", 
            "九疑约眉黛，肌肤若冰雪。", 
            "双鬟揥朝光，清扬散秋月。", 
            "丹铅覆不御，藻绘污颜色。", 
            "皓腕揄檀梭，婀娜当窗织。", 
            "褕作百翟文，裳亚缃荷襞。", 
            "琅玕络外帔，兰茝结衷衵。", 
            "凌晨采桑游，薄暮浣纱出。", 
            "五都竞来睨，荣华生紫陌。", 
            "上客绿琴挑，使君五马立。", 
            "浅笑还深宫，闲邪抱贞一。", 
            "敷席礼瑶英，戛拊湘妃瑟。", 
            "袅袅洞庭波，眇眇愁余目。", 
            "轻身波上荇，参差俨相匹。", 
            "奈何鸩使囮，重以荓蜂诘。", 
            "佻巧丹青中，按图坐相失。", 
            "红颜令人老，美玉令人泣。", 
            "寝丘十五城，岂足观荆璧。", 
            "硕人宽知命，威仪日恂慄。", 
            "窈窕浚寂寥，岑岑保昭质。"
        ], 
        "title": "美女篇", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "不哑吞炭漆为疠，殿屎入梁，匍匐入厕。", 
            "更音易貌心苦悲，良友断肠，妻不与知。", 
            "百年意气生命促，不斩君衣，何能瞑目。", 
            "主雠未报白日逋，亮为国士，安得完肤。", 
            "身无完肤仇未报，斩衣流血徒草草。", 
            "褫仇之魄，以愧二心。", 
            "臣命不如，臣心已穷。"
        ], 
        "title": "当事君行", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "韶风澄涤霁金堂，椎钟展苓鸣篪簧，天翟威凤敛翳皇。", 
            "绛树徐起召阳阿，翠帔飘摇垂绿罗。", 
            "织雪为袍裂作巾，玉腕便旋汎无尘，畼若潺渊浮烛银。", 
            "流散熠耀充雕楹，翔鹄乍止琼树莳，倏如惊飙驰白霓。", 
            "钘山苹泽飞雪来，夭矫莹洁明河颠。", 
            "玙情瑾睐暧当人，瑶池珠泽绕筵生。", 
            "萦空接景布流光，琳璃浩亹心飞扬，尽神以舞安可忘。"
        ], 
        "title": "白纻舞歌诗 其一", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "掺化人袂游其宫，璚花宕晖日照容。", 
            "回鸾荣尘独秀先，折腰翘袖施婵媛。", 
            "光耀杂沓纷斑璘，扬蛾促踽态无方。", 
            "将却复引谁目成，鸿惊未陊浮云翔。", 
            "参差下上翼屡平，如矜似慕娴若疑。", 
            "丛兰冲风不胜枝，流虹走电瞬难谐。", 
            "联组万规出入其，偕志曼衍勤变化，四座欢跃谁能持。", 
            "二八端容结妙音，办球比籁酬凄清。", 
            "藐姑属舞态仙仙，投节赴曲纡形颜。", 
            "雯征霙坠齐纷翻，似断欲连相绩环。", 
            "娇怨诧笑繁生仪，精发新声媚弦歌。", 
            "旋流惊风醉明霞，长噏细袅回轻波。", 
            "翕如舂林搏宵光，随手拨散凝复行。", 
            "蹈繁抃促均翱翔，皦月晃朗度银潢。", 
            "迅捷转忽藻若神，垂珰锵玉不改鸣。", 
            "今日白雪和阳春，音容万化如合并，欢来何盛伤人心。"
        ], 
        "title": "白纻舞歌诗 其二", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "春云薄霁林初晖，秋兰被砌华露璀。", 
            "悲弦亮管月入帷，丝竹未御心先摧。", 
            "含情起舞属君思，杂沓应歌折且游。", 
            "送盼流精凤将雏，中缓頩立写怨疑。", 
            "光风乍息偃复翍，离合清曙飘晨熹。", 
            "朝云断续光淋漓，徘徊思鸟翔且徐。", 
            "忼慷转侧不能留，音度袂转良辰移。", 
            "春花已尽秋兰萎，但愿歌舞无别离。", 
            "芳年昭质远如期，千秋万岁心相知。"
        ], 
        "title": "白纻舞歌诗 其三", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "有命在天，圣贤何独贫。", 
            "有命在天，圣贤何独贫。", 
            "绝粒疑炱，饮水曲肱。", 
            "匪兕匪虎，况也莫兴。", 
            "短布暴骭，敝屣印尘。", 
            "穷翳淅沥，凯风自南。", 
            "彼其之子，簟服朱轮，圣贤何独贫。"
        ], 
        "title": "秋胡行 其一", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "至圣聪明，生计何间关。", 
            "至圣聪明，生计何间关。", 
            "卫卿可得，执鞭何难。", 
            "舐一贵人，黄金镒千。", 
            "妻嫂匍匐，宾从偏反。", 
            "冠盖如云，阀阅如山。", 
            "失时亟矣，日月不迁，生计何间关。"
        ], 
        "title": "秋胡行 其二", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "妒人仳离，交乱我青天。", 
            "妒人仳离，交乱我青天。", 
            "鹈鴂高张，百芳飘零。", 
            "螮蝀指空，疑浪翻溟。", 
            "璧镜啮景，含沙射潜。", 
            "龙争汨罗，虫流新城。", 
            "六月不霜，高台不霆，交乱我青天。"
        ], 
        "title": "秋胡行 其三", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "城我泬漻，游戏下人间。", 
            "城我泬漻，游戏下人间。", 
            "时乘六龙，流观八埏。", 
            "橇取玄圭，骏驰白云。", 
            "衡齐经纬，圭景方圜。", 
            "钱诒上座，刺谢朱门。", 
            "当垆昼涤，篝镫草玄，游戏下人间。"
        ], 
        "title": "秋胡行 其四", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "出东门，忽念归。", 
            "君若归，惨不悲。", 
            "知君亦难归，归来室人交遍摧。", 
            "人言公子陶朱，而我妻无襦。", 
            "人言杰士计然，而我爨无烟。", 
            "何不脱君见肘之玄端，为我冬杅复。", 
            "卖君及骭之布裳，为籴一箪粟。", 
            "君不肯入渊手撷骊龙珠，又不肯入庙啼。", 
            "穷年一编，逝欲何为。", 
            "君言令闻广誉，妾言浃日三炊。", 
            "君言箪疏瓢水乐不可支，妾言朝不舂暮苦饥。", 
            "君言沧浪天故，妾念黄口小儿，从君三日一餔糜。", 
            "他家钟鸣大纛重英，日日扬扬过里闾，负君但无龙虎姿。", 
            "君何不富贵归，白发安有风云时。", 
            "戊子暮春，饥馑荐降，黎民阻兵，作歌当泣。"
        ], 
        "title": "儿母牵衣啼", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "侧匿复侧匿，弦望何太逼。", 
            "故乡邈莫僝，前路旷以逖。", 
            "男儿陊生盘，弧矢会有役。", 
            "翡翠生南国，狐貉产北狄。", 
            "各怀皮羽用，洁身充贡职。", 
            "含章去邦国，中道昧羽翼。", 
            "美人在青云，极目伤春心。", 
            "不如麋与鹿，丰草翳长林。"
        ], 
        "title": "拟古（都中作） 其一", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "灼灼艳阳花，喃喃鳦初语。", 
            "粲粲怀春子，攀花出琼树。", 
            "凫藻唼清漪，见人不能去。", 
            "落花易到地，倡楼逢日莫。", 
            "自媒非所钦，床空理当误。"
        ], 
        "title": "拟古（都中作） 其二", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "高高崧山松，亭亭泰山柏。", 
            "历历冯生人，谁为浮丘伯。", 
            "烹鱼臇肥炙，美酒何所惜。", 
            "出门辞乙雀，矫掌长安陌。", 
            "两京隔千里，层城高百尺。", 
            "金匮出玉书，文谟布方策。", 
            "击筑和酒人，探丸追借客。", 
            "磊砢放情愿，敖游忘南北。"
        ], 
        "title": "拟古（都中作） 其三", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "吉日丽嘉燕，盘乐欢未央。", 
            "赵瑟奏离鸿，秦箫吟凤凰。", 
            "引商杂流徵，思与浮云长。", 
            "同心齐入听，赡彩丰报章。", 
            "浮生何为者，晔若石火光。", 
            "飞云奋六翼，执玉耀明堂。", 
            "守株待毚兔，无乃皆亡羊。"
        ], 
        "title": "拟古（都中作） 其四", 
        "type": "古风", 
        "yun": "阳"
    }, 
    {
        "author": "邝露", 
        "era": "清", 
        "subtype": null, 
        "text": [
            "朱楼灼云汉，丹霞函太清。", 
            "凤凰啼阿阁，文昌贯玉绳。", 
            "丹唇激素秋，随风感我情。", 
            "借问讴者谁，韩娥倚秦青。", 
            "长河响流月，崇兰播芳馨。", 
            "歌竟复啸叹，行云惨不征。", 
            "知音在何许，彳亍望尔刑。", 
            "安得肃肃羽，翰飞戾高冥。"
        ], 
        "title": "拟古（都中作） 其五", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "芳州采白蘋，惆怅芳州客。", 
            "采采将何之，悠悠望阡陌。", 
            "白云起高山，故乡千里隔。", 
            "一草不可贻，云胡慰离索。"
        ], 
        "title": "拟古（都中作） 其六", 
        "type": "古风", 
        "yun": "陌"
    }, 
    {
        "author": "邝露", 
        "era": "清", 
        "subtype": null, 
        "text": [
            "肃肃雁南向，蟋蟀入户庭。", 
            "三五纵横陈，缺月向我明。", 
            "放情凌霄汉，心与归云征。", 
            "维桑何遥遥，尚闻蟪蛄声。", 
            "昔我同林鸟，雄飞入西京。", 
            "既饱上林实，安知我巢倾。", 
            "玉绳不可织，河鼓难为鸣。", 
            "寄言少年客，努力崇虚名。"
        ], 
        "title": "拟古（都中作） 其七", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "猗猗合欢竹，托根九疑阴。", 
            "洁身事君子，靓言谐瑟琴。", 
            "瑟琴声有歇，夫妇会有别。", 
            "河广川无梁，跂睇情缄觼。", 
            "夕月晤光仪，闻雷候车辙。", 
            "入户见崇兰，怀芳吐幽烈。", 
            "春露注华滋，秋风败严雪。", 
            "愆期畏媒劳，笃心守时节。"
        ], 
        "title": "拟古（都中作） 其八", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "君行植芳草，窈窕寤春荣。", 
            "云胡弥岁月，芳意竟何成。", 
            "攀花结为带，约以具寝兴。", 
            "岂不贱葑菲，物久乃逾馨。"
        ], 
        "title": "拟古（都中作） 其九", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "西北有织女，东南望河鼓。", 
            "缺月湛明河，激然不得渡。", 
            "临风濯纤腰，机杼委霜露。", 
            "玉仪随变化，离忧不知老。", 
            "岂无贪狼星，执心为君故。"
        ], 
        "title": "拟古（都中作） 其十", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "四骊遵长衢，六辔犹在手。", 
            "野旷天苍然，风吹白杨柳。", 
            "日月相摧斥，在世图速朽。", 
            "荣名少年事，奄忽成白首。", 
            "长夜何冥冥，拱木敛人寿。", 
            "天行同物化，陶然酌杯酒。"
        ], 
        "title": "拟古（都中作） 其十一", 
        "type": "古风", 
        "yun": "有"
    }, 
    {
        "author": "邝露", 
        "era": "清", 
        "subtype": null, 
        "text": [
            "长城万馀里，宫阙入浮云。", 
            "飂风驱秋雁，榆黄华叶陨。", 
            "羲和无停轨，颓光惨萧辰。", 
            "断尾掉泥涂，无为豢牺牲。"
        ], 
        "title": "拟古（都中作） 其十二", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "南海有素女，玉颜仪冰华。", 
            "鲛绡织为衣，向月吹金笳。", 
            "思多觉指繁，馀音散天涯。", 
            "振衣曳长袖，漂渺临朱霞。", 
            "愿为双鸣凤，食君阿园花。"
        ], 
        "title": "拟古（都中作） 其十三", 
        "type": "古风", 
        "yun": "麻"
    }, 
    {
        "author": "邝露", 
        "era": "清", 
        "subtype": null, 
        "text": [
            "驱马北邙北，垒垒皆古坟。", 
            "坟中白杨树，辘轳摧为薪。", 
            "上有无字碣，下有千年人。", 
            "奚辩子与孙，宁知冬复春。", 
            "莙蒿荐时俎，涓滴不入唇。", 
            "寄言卫生客，畏途君需遵。", 
            "首山铸神鼎，飞龙竟何陈。", 
            "孟尝方贵倨，试听雍门琴。"
        ], 
        "title": "拟古（都中作） 其十四", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "去者不可追，有生理当化。", 
            "委形非我真，吹万一何假。", 
            "伯夷不足钦，何况景公马。", 
            "不见玉井莲，结根深太华。", 
            "颜色炤万方，朱华日堪把。"
        ], 
        "title": "拟古（都中作） 其十五", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "人生有何乐，所乐在忘忧。", 
            "世短耳目长，何不恣遨游。", 
            "傲游当少年，披轻策肥鲜。", 
            "竖儒守一丘，但为乡里贤。", 
            "不食风与雪，谁能得神仙。"
        ], 
        "title": "拟古（都中作） 其十六", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "奄忽岁云暮，鹔鹴互鸣悲。", 
            "庭霰纷交集，王孙饱无时。", 
            "驰情怀玉佩，佳人怅有违。", 
            "牢情娓长夜，脉脉梦光仪。", 
            "灵妃感精霸，税鸾停风螭。", 
            "宝瑟洒虹梁，葳蕤开玉扉。", 
            "回目若有授，薄怒前相持。", 
            "亮无鹣鹣翼，安能摩天飞。", 
            "茝兰思沅澧，谑浪非所宜。", 
            "冰弦奏秋竹，泪落如县丝。"
        ], 
        "title": "拟古（都中作） 其十七", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "十月纳禾稼，祈年布天宗。", 
            "众人皆墐户，胡我独转蓬。", 
            "淮海化文雉，委羽吹烛龙。", 
            "故人岭南来，贻我玉山梅。", 
            "贮向燕脂井，植向相思台。", 
            "馀香馥襟帱，梦魂双徘徊。", 
            "微阳生暖律，春风变寒灰。"
        ], 
        "title": "拟古（都中作） 其十八", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "道逢故乡客，遗我鲛人绡。", 
            "万里赠文绮，故心终不遥。", 
            "冰蚕剧火鼠，九夏风飙飙。", 
            "值此苦寒月，裼裘扬鼲貂。", 
            "物珍时不遇，感激奏长谣。"
        ], 
        "title": "拟古（都中作） 其十九", 
        "type": "古风", 
        "yun": "萧"
    }, 
    {
        "author": "邝露", 
        "era": "清", 
        "subtype": null, 
        "text": [
            "皦月流光彩，炤我游子颜。", 
            "端忧谁为理，取琴时一弹。", 
            "泠泠怀仙吟，侧侧行路难。", 
            "夜久天地开，正声出其间。", 
            "陶情入元化，巀嶭蓬莱山。"
        ], 
        "title": "拟古（都中作） 其二十", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "我闻希有鸟，厥大无方隅。", 
            "东西覆两翼，榑桑接昆墟。", 
            "金母冯云翔，木公与之俱。", 
            "鲲鹏决溟水，眇哉将焉如。", 
            "东海有小鸟，遗形潜大虚。", 
            "徒能入蚊睫，不能遁离朱。", 
            "余且冯化迁，小大两不居。", 
            "欪哉东家丘，白首方为儒。"
        ], 
        "title": "咏怀", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "洁身辟忧患，中道逢丧乱。", 
            "弃置父母国，荆蛮任逃窜。", 
            "朱家匿季布，刘氏依王粲。", 
            "黄巾动地起，惊蓬随风散。", 
            "道闻剖竹者，衣冠委涂炭。", 
            "妻子纵剽掠，齿发从焦烂。", 
            "炊骨无坚攻，杀身诚祸瘅。", 
            "尸僵横路衢，我行旦复旦。", 
            "驱马入凤阳，流黄伤彼瓒。", 
            "靡靡行迈人，悠悠起长叹。"
        ], 
        "title": "七哀 其一", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "问君窜池阳，奚为久淹兹。", 
            "晨鸿志北向，有翼相背驰。", 
            "登山山绵邈，涉水水逶迤。", 
            "鲸鲵塞江海，狐兔舁京畿。", 
            "行行将易子，杀之持作糜。", 
            "采薪望空屋，得寸矜相持。", 
            "琼粒漂母惠，绨袍故人贻。", 
            "朗月照閒房，素琴光陆离。", 
            "别鹄变残形，徵音酸心脾。", 
            "无徒带长剑，嗤笑市中儿。"
        ], 
        "title": "七哀 其二", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "明月夜何长，照我西城隅。", 
            "城隅切思妇，长叹充幽居。", 
            "执箕方五日，插羽徵军书。", 
            "良人凿凶出，锦臂帖飞鱼。", 
            "西贼动盈万，我军三百馀。", 
            "半死桐城下，湖松尽丘墟。", 
            "恶梦乘因来，阴风与之俱。", 
            "念此独傍徨，傍徨方踟躇。", 
            "昔日怀春鸟，今焉失水鱼。", 
            "倾耳聆斯言，游心悲何如。"
        ], 
        "title": "七哀 其三", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "东粤古扬州，新年竞冶游。", 
            "月规麋作镜，人叠綵为楼。", 
            "百花装宝树，万舞杂名讴。", 
            "逐电骄花马，垂星服幰牛。", 
            "穗石神羊观，坡山古渡头。", 
            "结友皆无忌，邀欢尽莫愁。", 
            "倾国复倾城，千金一笑轻。", 
            "逢场先作戏，遇酒辄忘酲。", 
            "翠袖衔恩割，鱼肠任侠行。", 
            "面粉分何晏，眉山蹙长卿。", 
            "书裙邀大令，捉麈倩宁馨。", 
            "鲛镫连海市，鳖岳擎天起。", 
            "熏愁苏合香，洒醉蔷蘼水。", 
            "琵琶弹木鱼，锦瑟传香蚁。", 
            "鬼面饰丹铅，仙袂飘纨绮。", 
            "三条鞚似云，九陌平如纸。", 
            "宵分兴转酣，车马更骖驔。", 
            "跳丸挥玉剑，走索上烟岚。", 
            "降龙还伏虎，狰狞百兽舞。", 
            "巴蛇蜕象骼，神鲲振鹏羽。", 
            "天门斩鬼伯，地狱降魔主。", 
            "幻人出化城，天梯灭金炬。", 
            "玉兔媵灵娥，游鹿胎仙女。", 
            "歘讶泰山倾，流观沧海竖。", 
            "鸟兽亡其曹，鱼龙相嘘乳。", 
            "官山神珥蛇，府水王驱雨。", 
            "争看火树回，莫惜玉山颓。", 
            "尧蓂初满荚，舜琯乍飞灰。", 
            "风吹长乐漏，花落寿阳梅。", 
            "北斗低秦岭，东星上汉台。", 
            "王孙游未返，公子讵归来。", 
            "并辔元宵马，同心长命杯。", 
            "民谣歌乐只，圣寿赞康哉。", 
            "独有供驴令，难容司马才。"
        ], 
        "title": "婆侯戏韵效宫体寄侍御梁仲玉", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "正声寝周辙，王化成骀堙。", 
            "栖栖鲁素王，返卫弥昭宣。", 
            "秦灰掩遗烈，鲁壁垂空筌。", 
            "楚音汇贞奏，哀怨剧兰荪。", 
            "枚傅浚洪澜，建安疏流泉。", 
            "六代雕虫工，三唐载雉妍。", 
            "繁音促代运，佻巧伤和平。", 
            "宋元宝词曲，稊稗莓原田。", 
            "遂令犬羊音，变我仪凤悬。", 
            "黄钟閟玉尺，浮罄吝金渊。", 
            "礼失信谋野，交南奕蝉联。", 
            "重华遗箫韶，九成焕中天。", 
            "周颂陈雒宫，杨生表河𤲬。", 
            "曲江倡正始，神物应期还。", 
            "贞箓祚皇嘏，龛胡戡时愆。", 
            "铸采受九牧，播芳釐二南。", 
            "典籍厉高唱，文裕富瑶镌。", 
            "秘书繁斧藻，司空镂丹铅。", 
            "比部濯涟漪，宫坊洁玙璠。", 
            "蜚英诃子国，载笔虞翻园。", 
            "金标逴云汉，浮屠凌玑璿。", 
            "优钵净瑶砌，菩提冒雕椽。", 
            "笔授彯文儒，风幡帜词源。", 
            "代工不整遗，悢悢中心悁。", 
            "眷言二三子，披荆尌荒𥑻。", 
            "千龄无遐轨，懬世若比肩。", 
            "鸣鹂恋俦匹，元龟昆前贤。", 
            "薄言蠲尸祝，女墟离奎躔。", 
            "词命善妒世，束发褢迍邅。", 
            "懋草不可鞠，幽兰终弃捐。", 
            "兴文属夫子，明德荐馨牷。", 
            "金鉴韫龙图，玉符漱麟编。", 
            "百粤缵韶风，太和弹羲弦。", 
            "补衮乐周宴，钓璜遵渭川。", 
            "玉振萃前修，朱花开夕鲜。", 
            "停云如可溯，植我匡山莲。"
        ], 
        "title": "诃林净社考祠粤东文献寄呈香山夫子", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "朝发彭蠡潴，暮憩潜霍麓。", 
            "瞩景睇流峙，嘲玄造耆宿。", 
            "鲛人不贵珠，荆工不贵玉。", 
            "蜚文君子堂，忘疲夜相卜。", 
            "东观出伏生，西京遘枚叔。", 
            "龙史挂三坟，蝌书罗四目。", 
            "奇龄注东公，灭度衍西竺。", 
            "一麾守瓯闽，二始缵徽轴。", 
            "垂清渭滨钓，濯斯沧浪足。", 
            "海陬有狂简，斐然咏淇澳。", 
            "寄言铸金者，于何发予覆。"
        ], 
        "title": "雾灵谒樵川阮先生赋赠", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "迢迢应龙驭，翼翼慈乌翔。", 
            "粲粲当门子，白华间青璋。", 
            "三五答元后，一六宗谷王。", 
            "有鸟海上来，翩翩止君堂。", 
            "羽毛日摧斥，岂不怀惨伤。", 
            "饥食孤竹根，渴饮坚冰浆。", 
            "为君好颜色，悦怿有耿光。", 
            "雄鸣三十六，比竹叶笙簧。", 
            "扶提耀朝日，一举归故乡。", 
            "来当盛明世，永言著斯章。"
        ], 
        "title": "赠石巢先生", 
        "type": "古风", 
        "yun": "阳"
    }, 
    {
        "author": "邝露", 
        "era": "清", 
        "subtype": null, 
        "text": [
            "尚父迈奇龄，留侯洵处子。", 
            "允矣帝王师，如彼丘园士。", 
            "缫丝知丝长，壁鲜会鲜旨。", 
            "监古别世资，灼然观彼美。", 
            "鸣凤瑞黄柯，犹龙敦孔拟。", 
            "操衡广国华，题舆正邦轨。", 
            "出谷金陵云，翻飞吴江汜。", 
            "雌守类木鸡，龙韬韫苍兕。", 
            "楚相傲皇坟，陈农富图史。", 
            "逸箧访遗亡，铜铭诫臧否。", 
            "杜口毗邪津，标玄齐一指。", 
            "览揆撰何辰，东壁昏中倚。", 
            "严霜竦灵木，朱蘤随风靡。", 
            "陵苕有隆替，况乃寒泉茝。", 
            "白日殁芦中，吹箫惊吴市。", 
            "哀多觉指繁，非君谁能理。", 
            "钟山嗽玙璠，三茅随杖屣。", 
            "餐玉仪松乔，徵噫佩园绮。", 
            "介眉非兕觥，薄言树葑菲。"
        ], 
        "title": "寿叶宗伯曾城先生七帙", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "鹣鹣相卷飞，蛩蛩互遗食。", 
            "足足瑞庭柯，云胡乖羽翼。", 
            "哲匠奋南溟，济济光四奕。", 
            "神鼎升云虬，时龙御天则。", 
            "绿綟映垂裳，台阶烂辰极。", 
            "七九乩文谟，三五纵荡涤。", 
            "猃狁徂周原，有苗望虞戚。", 
            "因猜玉堂燕，遂整垂天翮。", 
            "祖帐弁宫云，吴趋弭丹鹢。", 
            "落落芦中人，吹箫俨相值。", 
            "嬉戏终童繻，傲睨虞卿璧。", 
            "床鸾穴丹山，归嬉耀南国。", 
            "弱羽相随翔，枋榆逝安适。", 
            "甘棠遍维桑，兰路丁榛棘。", 
            "楼旌飏具区，追驩数晨夕。", 
            "敷文割骚腴，鞶彩绚渥饰。", 
            "西湖夺晨葩，东溟荡宵汐。", 
            "阴厓焕阳荣，春膏蔼繁植。", 
            "逸爵倾湍驰，离袂搴芳析。", 
            "高宴促倾曦，葱条谢鸣鵙。", 
            "侧聆越人谣，车笠会有役。", 
            "挥金睦邦茂，怀璧越乡衋。", 
            "鉴湖有清漪，仳离炤颜色。"
        ], 
        "title": "与香山何师相邂逅白门招游具区泛钱塘献别", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "时至万物肃，繁霜惨萧辰。", 
            "陀城眺落日，滉瀁越江濆。", 
            "虎豹守阊阖，戒徒何駪駪。", 
            "帝学准过庭，高步康天屯。", 
            "手中治安策，垂老方投入。", 
            "昔借当阳宰，朱华植汉滨。", 
            "草木列兵卫，羽骑逃逡巡。", 
            "襄雒天下枢，两藩蒙诟訰。", 
            "貔貅百万尽，宫阙摧为薪。", 
            "如何弹丸吏，鼓行气益震。", 
            "在疚阻奇捷，释袹当绝伦。", 
            "断鳘炼五石，挥戈回朱轮。", 
            "栖栖五斗粟，鞅鞅百年身。", 
            "藏弓谢圭绂，要之江南春。"
        ], 
        "title": "送区启图出补平山", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "春风耀阳林，春鸟流哀音。", 
            "殊情尚劳恋，殊隔竟何任。", 
            "仪鸿遵远道，持意重兼金。", 
            "劳歌眷行客，块若笼中禽。", 
            "能鸣将及俎，铩羽复摧心。", 
            "清音笑折杨，尽言思郢斤。", 
            "潜峰阻遥梦，天柱界巇嵚。", 
            "盛唐一回首，蛟台迥且深。", 
            "寤言俟君子，瑶席洁芳尘。", 
            "雅琴将何托，璆冽怀仙吟。"
        ], 
        "title": "秋浦酬石巢先生", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "应龙游卿云，首尾不一见。", 
            "纵横驭六气，出入乘万变。", 
            "天门俨威神，朱衣缨琼弁。", 
            "草木待甲坼，鳞羽自联串。", 
            "鬼神任屈信，帝王迭兴禅。", 
            "神潜道斯升，时亢理必贱。", 
            "胜境了莫追，过地岂再践。", 
            "永言体诸身，可以谢善卷。"
        ], 
        "title": "咏草书势答董思白宗伯", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "二禺有放士，相思不相识。", 
            "愚公徙太行，精卫填碣石。", 
            "纵浪大化中，读书与好色。", 
            "弹铗归乎徕，傲岸论所癖。", 
            "所癖亮有规，规子更努力。"
        ], 
        "title": "寄朱叔子", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "倦羽值秋霖，霖秋伤客心。", 
            "他山翳灵木，远草不借阴。", 
            "时鞠萎佳色，幽兰败霃阴。", 
            "鹳鸣增妇叹，鸟舞兴僮吟。", 
            "遵鸿不下食，孤影相追寻。", 
            "羡彼鹪鹩鸟，一枝能处心。"
        ], 
        "title": "愁霖答石巢先生", 
        "type": "古风", 
        "yun": "侵"
    }, 
    {
        "author": "邝露", 
        "era": "清", 
        "subtype": "五言排律", 
        "text": [
            "鼠穴秋鹰击，牛涔尺鲤稀。", 
            "虎头班笔弃，兔晕白登围。", 
            "龙剑冲星合，蛇矛却月飞。", 
            "马蹄穿玉塞，羊角上金微。", 
            "猴咽胡笳引，鸡号汉月辉。", 
            "狗瓠应褫魄，猪矢载忘归。"
        ], 
        "title": "十二属", 
        "type": "排律", 
        "yun": "微"
    }, 
    {
        "author": "邝露", 
        "era": "清", 
        "subtype": "五言绝句", 
        "text": [
            "水尽月还□，空摇幡不飞。", 
            "自怜心转□，欲辨已忘机。"
        ], 
        "title": "风幡堂答天和尚□□□禅人", 
        "type": "绝句", 
        "yun": "微"
    }, 
    {
        "author": "邝露", 
        "era": "清", 
        "subtype": "七言绝句", 
        "text": [
            "芙蓉叶烂不还乡，五月玄岩尚带霜。", 
            "梦入花田看越女，手擎丹荔倚斜阳。"
        ], 
        "title": "佚题", 
        "type": "绝句", 
        "yun": "阳"
    }, 
    {
        "author": "邝露", 
        "era": "清", 
        "subtype": "七言绝句", 
        "text": [
            "溶溶月色碧于苔，风静菱花几个开。", 
            "小艇不知何处去，载将秋色过江来。"
        ], 
        "title": "佚题", 
        "type": "绝句", 
        "yun": "灰"
    }, 
    {
        "author": "邝露", 
        "era": "清", 
        "subtype": "七言绝句", 
        "text": [
            "芙蓉霜老碧波潭，雪破鲈鱼霜破柑。", 
            "读能离骚无一事，半篷秋色下湘南。"
        ], 
        "title": "楚中", 
        "type": "绝句", 
        "yun": "覃"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "文心瞻睿作，遗像肃宗工。", 
            "雪日明春甸，藤花落古宫。", 
            "蛇珠衡玉尺，鸡戟冠云虹。", 
            "璧礼崇贤会，长江直向东。"
        ], 
        "title": "池阳谒梁昭明太子遗庙 其一", 
        "type": "律诗", 
        "yun": "东"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "十年工选体，二月谒昭明。", 
            "邺下骊珠贵，缑山鹤盖轻。", 
            "讴歌归琬琰，俎豆肃兰蘅。", 
            "何代应刘辈，而非羁旅情。"
        ], 
        "title": "池阳谒梁昭明太子遗庙 其二", 
        "type": "律诗", 
        "yun": "庚"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "荒服垂衣日，三苗格命年。", 
            "鸟耘千亩藉，龙御九疑烟。", 
            "蒲坂征云外，苍梧落照边。", 
            "何人抚瑶瑟，离恨隔湘川。"
        ], 
        "title": "虞山谒舜祠", 
        "type": "律诗", 
        "yun": "先"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "眇眇愁予地，芙蓉北渚期。", 
            "媵鱼分楚佩，荐竹礼湘蓠。", 
            "宝瑟婵娟泪，云旗窈窕思。", 
            "客从虞庙至，会遣二灵知。"
        ], 
        "title": "君山怀二妃", 
        "type": "律诗", 
        "yun": "支"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "丹青辞上苑，云雨下阳台。", 
            "骄胡没何处，襄王安在哉。", 
            "溪清香见石，枕冷梦无媒。", 
            "楚汉风流地，长歌问草莱。"
        ], 
        "title": "巫山之阳香溪之阴明妃神女厥迹存焉", 
        "type": "律诗", 
        "yun": "灰"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "牛渚青天月，长县供奉祠。", 
            "如何今夕酒，不共昔人持。", 
            "高咏那能旦，登舟安所之。", 
            "溯洄殊悯默，言折楚江蓠。"
        ], 
        "title": "采石怀袁宏李白", 
        "type": "律诗", 
        "yun": "支"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "朝参九华雪，暮宿九华钟。", 
            "言寻金舍利，行傍玉芙蓉。", 
            "雨脚移春殿，云衣挂乱峰。", 
            "悠然秋浦月，来对海门松。"
        ], 
        "title": "登九子", 
        "type": "律诗", 
        "yun": "冬"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "行逢新岁月，骄马踏城桥。", 
            "旭日催蘅带，春烟艳柳条。", 
            "香车流水击，仙袂逐风飘。", 
            "小凤衔花去，空伤云汉遥。"
        ], 
        "title": "西湖上春", 
        "type": "律诗", 
        "yun": "萧"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "落日洞庭霞，霞边卖酒家。", 
            "晚虹桥外市，秋水月中槎。", 
            "江白鱼吹浪，滩黄雁踏沙。", 
            "相将楚渔父，招手入芦花。"
        ], 
        "title": "洞庭酒楼", 
        "type": "律诗", 
        "yun": "麻"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "潇湘闻鼓瑟，竹上泪痕青。", 
            "归雁将何托，先花入窅冥。", 
            "白云开一面，南岳露真形。", 
            "不断游仙梦，依稀帝子灵。"
        ], 
        "title": "浮湘", 
        "type": "律诗", 
        "yun": "青"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "人归洞庭水，心远百蛮天。", 
            "虹饮吴山雨，蝉嘶楚岫烟。", 
            "挂帆明月树，沽酒白云船。", 
            "来雁纷南向，衡阳何处边。"
        ], 
        "title": "洞庭", 
        "type": "律诗", 
        "yun": "先"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "言禽初选树，稚蝶亦开丛。", 
            "穷海无来信，长天有去鸿。", 
            "担簦仍作客，服药未还童。", 
            "不及庭前杏，春来烂熳红。"
        ], 
        "title": "留都春事", 
        "type": "律诗", 
        "yun": "东"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "杂英飞少女，榴火粲东君。", 
            "鸟弄枝成曲，鱼动水圜文。", 
            "谢客云对屐，罗敷日照裙。", 
            "春风正难忍，杨柳故纷纷。"
        ], 
        "title": "江南春", 
        "type": "律诗", 
        "yun": "文"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "春风将柳色，骀荡入西楼。", 
            "游子搴帘望，婉如娈女愁。", 
            "杂花开陌树，归雁隔河洲。", 
            "京国浮云外，长江日夜流。"
        ], 
        "title": "文选楼眺望", 
        "type": "律诗", 
        "yun": "尤"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "劳生悲短晷，曷敢慕轻肥。", 
            "白日鬓边落，青山梦里归。", 
            "同心乖赠问，岐路惜芳菲。", 
            "回首梅花国，吹箫明月知。"
        ], 
        "title": "出京", 
        "type": "律诗", 
        "yun": null
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "离魂飞故国，多难后时荣。", 
            "老向双瞳入，春归百感生。", 
            "爱山频驻马，酌酒复听莺。", 
            "堪笑无媒橘，遥遥淮上情。"
        ], 
        "title": "淮上", 
        "type": "律诗", 
        "yun": "庚"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "十州研八石，徙药就空林。", 
            "时稼日将酷，古槐春正阴。", 
            "披衣咏黄老，酌酒怀青琴。", 
            "不有灵仙术，何方可慰心。"
        ], 
        "title": "秋浦鍊药", 
        "type": "律诗", 
        "yun": "侵"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "弹琴劝君酒，君去少知音。", 
            "此曲岂不古，拨弦人尽今。", 
            "夜移衡汉浅，月落洞庭深。", 
            "少别成千岁，依然此夕心。"
        ], 
        "title": "巴陵琴酌送羽人游青城", 
        "type": "律诗", 
        "yun": "侵"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "湖草绿阴阴，桃花水更深。", 
            "高楼怆然叹，浊酒一何任。", 
            "念此青春别，其如白日沉。", 
            "背人赠匕首，珍重结交心。"
        ], 
        "title": "震泽送剑客入广阳", 
        "type": "律诗", 
        "yun": "侵"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "相逢彭蠡月，相失蒋陵钟。", 
            "自别东林社，君言西蹑廱。", 
            "金天开太华，玉井见芙蓉。", 
            "余亦泛沧海，南山归祝融。"
        ], 
        "title": "蒋陵送孙枝游华岳时余将南还", 
        "type": "律诗", 
        "yun": null
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "白门桃李月，绿绮凤凰弦。", 
            "古调持秋竹，同云愁莫天。", 
            "岂期公子过，得并雒川妍。", 
            "良夜为君故，移情私自怜。"
        ], 
        "title": "雪中谱琴汪公子拉顾眉生同听", 
        "type": "律诗", 
        "yun": "先"
    }, 
    {
        "author": "邝露", 
        "era": "清", 
        "subtype": null, 
        "text": [
            "丹霞舒丽旭，薰风应和銮。", 
            "西园爱嘉客，平台罗英贤。", 
            "荀卿方适楚，郭隗未售燕。", 
            "兰阪追飞盖，柏梁亘崇山。", 
            "峨峨畿甸内，秀色卓雄藩。", 
            "凌虚结睇听，耳目亦已捐。", 
            "云去苍梧野，山疑九点烟。", 
            "潇湘递明灭，宝瑟袅㛹娟。", 
            "游刃极八表，观徼戾重边。", 
            "五图启幽秘，九籥排空筌。", 
            "归宴忘忧馆，烹熊擘芳鲜。", 
            "灼灼垂珠女，娥娥出玳筵。", 
            "绝缨过三爵，舞雅凌七盘。", 
            "衣湔高唐雨，声含巫峡猿。", 
            "徒使淮南桂，秋风一夜繁。"
        ], 
        "title": "从驾独秀山游观应令", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "焦原阽危趾，翘足希远游。", 
            "远游欲何之，云在冈㝗丘。", 
            "冈㝗有若士，鸾项深方眸。", 
            "匿景潜贞珉，翳然填蝌蟉。", 
            "刺蛤眷龟床，高酣激神讴。", 
            "咨尔浊世士，孰肯至此不。", 
            "榑桑眺若木，沉墨极炎陬。", 
            "蜿蜒芥子中，蜷局非冥搜。", 
            "琐琐帝鸿氏，蚁穴分九州。", 
            "重离误誇父，毕景枯洪流。", 
            "三山在鳖背，仙圣如赘疣。", 
            "危卼非安居，太沃行归休。", 
            "阴阳沦不入，清凝判何繇。", 
            "吞若覆载者，一毛非全牛。", 
            "跨步越万里，喘息轮千秋。", 
            "曰余未能在，汗漫恒相逑。", 
            "而我与先生，沙虫盼龙湫。", 
            "欲从从未繇，挥涕涕泫流。"
        ], 
        "title": "远游篇赠雾灵阮先生", 
        "type": "古风", 
        "yun": "尤"
    }, 
    {
        "author": "邝露", 
        "era": "清", 
        "subtype": null, 
        "text": [
            "一经非所慕，钩索综群书。", 
            "二纪迄无成，避地日南隅。", 
            "三迁礼潜霍，束带宾鸿儒。", 
            "四科躐高足，游夏避簪裾。", 
            "五岳恣幽讨，驾鸿凌紫虚。", 
            "六琯奏双成，弱水腾文鱼。", 
            "七襄翔禹步，青使接昆墟。", 
            "八公齐击节，鸡犬云中驱。", 
            "九仙同日至，餐玉弄璠玙。", 
            "十州绝飞控，税言班生庐。"
        ], 
        "title": "数诗", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "水晶廉外月，火齐耳边珰。", 
            "金天鸿雁引，木末芙蓉裳。", 
            "土风信嘉美，谷室谁能忘。"
        ], 
        "title": "六府", 
        "type": "古风", 
        "yun": "阳"
    }, 
    {
        "author": "邝露", 
        "era": "清", 
        "subtype": null, 
        "text": [
            "朝汎潇湘渚，夕弄潇湘流。", 
            "潇湘多兰茝，采采生离忧。", 
            "蹄涔无尺鲤，杯水无方舟。", 
            "不如舍之去，谒帝失陵丘。", 
            "玄夷疏秘柬，祝融临上游。", 
            "仙夫敦夙好，可以性相求。", 
            "徐行陵白日，缓步跌飞猱。", 
            "攀云停翥凤，掷剑戏潜虬。", 
            "奇文七十七，日观县岣蝼。", 
            "夔魈闪灼烁，龙螭盘琛球。", 
            "至哉神禹功，灵祇钦怀柔。"
        ], 
        "title": "繇潇湘谒衡岳", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "禹潴宕元气，浮客哀吟清。", 
            "洞庭发湓浦，崩波愁兼程。", 
            "若华夕阴裣，封楚归云征。", 
            "秋霜脆荣木，暮景革韶龄。", 
            "三洲闻鲍札，九派验桑经。", 
            "琴高翔赤鲤，江妃翳瑶英。", 
            "荧台光爌朗，气閤幻洪溟。", 
            "鱼鳖纷有化，吾生独何营。"
        ], 
        "title": "汎彭蠡", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "钟山窍奇石，金奏蕴璠玙。", 
            "微波媾灵牝，噌吰含龙鱼。", 
            "神涛窥日母，鳀壑潜灵居。", 
            "天声谢人巧，习坎均吹嘘。", 
            "流目桑钦传，钟情伯翳书。", 
            "弱龄敦夙好，岁晏孰华余。", 
            "是时秋月中，初对惟匡庐。", 
            "何渠山中人，白社过篮舆。"
        ], 
        "title": "游石钟山寄匡云上人", 
        "type": "古风", 
        "yun": "鱼"
    }, 
    {
        "author": "邝露", 
        "era": "清", 
        "subtype": null, 
        "text": [
            "二孤表灵峙，九派流汤汤。", 
            "江北采菱缓，江南桃叶长。", 
            "灵仙时髣髴，征客思回翔。", 
            "吞珠诳楚使，怀璧越吴乡。", 
            "倘脱寰中累，因之步七襄。"
        ], 
        "title": "登二孤作", 
        "type": "古风", 
        "yun": "阳"
    }, 
    {
        "author": "邝露", 
        "era": "清", 
        "subtype": null, 
        "text": [
            "落月动层澜，双星粲河渚。", 
            "荡瀁如有期，搴芳叹无与。", 
            "平生拟若人，于此会有遇。", 
            "天衣云縠裳，杂坐浑笑语。", 
            "神境信超忽，人理亦玄著。", 
            "瑶瑟未及展，佩声已先举。", 
            "鹍鸡吸晨日，双飞入汀树。"
        ], 
        "title": "君山怀二妃", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "二曜恣天游，七星迥地轴。", 
            "北窍洞庭穴，南通九疑麓。", 
            "左攀连卷桂，右策檀栾竹。", 
            "冰壶槩太清，竦身入瑶局。", 
            "日月二华君，兹游良可复。", 
            "有酒斟酌之，篴声不在玉。", 
            "石莲落复开，瞥然鸟过目。", 
            "而我独何为，蜉蝣伤运速。", 
            "知津者谁与，负刍聊蹢躅。", 
            "异我如弁毛，吒牛食溪谷。"
        ], 
        "title": "玄元栖霞洞是日华月华君所居", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "日高山气晶，月出山更明。", 
            "县峰银汉水，匿景金墉城。", 
            "灵洞出霄半，飒爽凉风生。", 
            "吹我薄天游，飘飘凌太清。", 
            "冥搜混沌窍，流观蟾鹤铭。", 
            "芳草有远志，达人无近情。", 
            "谁能恋乡曲，一举超蓬赢。"
        ], 
        "title": "叠彩山", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "搴霞历浮磴，跻险逗云门。", 
            "葛弱旋猿蹻，岩欹碍鹤奔。", 
            "不梯灵怪绝，安测混沌痕。", 
            "栾栌荫华敞，栉棁恒相撑。", 
            "上干擎有漏，俯伏睇无痕。", 
            "金芝秀仙蹯，玉乳滴流温。", 
            "朝扪九疑月，莫吸君山暾。", 
            "摈愬谢三彭，濯魄精营魂。", 
            "灵妃邈莫僝，芳情何由殚。", 
            "蝌书秘金口，瑶瑟辍清弹。", 
            "靡靡江蓠绿，迢迢芳杜繁。", 
            "物情厌乖特，天路怅波澜。", 
            "璚蕊一何怼，若华光可餐。", 
            "如何伯昏友，同心阻蕙兰。"
        ], 
        "title": "南溪刘仙洞怀林六长", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "行乐至西城，兹游吾已屡。", 
            "鸡鸣杏花中，湖光日方举。", 
            "村店傍水开，茶烟出深树。", 
            "村酒杏花色，皎皎当垆女。", 
            "能言牧之事，错杂若花絮。", 
            "醉即眠其侧，酒醒复归去。"
        ], 
        "title": "池阳杏花村酒垆", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "谷风弄微寒，月出炤衣露。", 
            "广除延淑清，雅琴发幽趣。", 
            "厂朗人事绝，微芳自吟傲。", 
            "崇林激鲜飙，鹤鸣如有悟。", 
            "虑澹体自轻，敛神入玄素。", 
            "松乔控浮碧，提携向烟路。", 
            "悬解谢蛇蝉，标空绝文附。", 
            "永言去天伐，赏心契匏瓠。"
        ], 
        "title": "小天台玩月", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "女夷运天机，勾芒顿龙驶。", 
            "荣木秀神皋，飘英落兰畤。", 
            "葱茜垂光采，流艳难久恃。", 
            "秋脆华泽枯，时移壮心死。", 
            "岁功有代谢，人心浪悲喜。", 
            "膻世无高图，吾希羡门子。"
        ], 
        "title": "荣木", 
        "type": "古风", 
        "yun": "纸"
    }, 
    {
        "author": "邝露", 
        "era": "清", 
        "subtype": null, 
        "text": [
            "烛烛芳月辉，流光鉴我帷。", 
            "馥馥兰卮酒，遂为生别挥。", 
            "惊禽思迅翮，秣马听晨鸡。", 
            "崇山接杉谷，九究入金溪。", 
            "骨肉缘枝坼，蓬梗随风縻。", 
            "生为伯鸾妇，没为杞梁妻。"
        ], 
        "title": "述征 其一", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "妻吟亘洞房，友叹祖道傍。", 
            "薄言树丝竹，比物盛圭璋。", 
            "蔼蔼金张彦，玉颜侔朝阳。", 
            "十年同锦被，锦被覆鸳鸯。", 
            "一朝飞上汉，化为参与商。", 
            "食言怨谖草，析薪悲远扬。", 
            "三命非五龙，多忧何能长。", 
            "纵得华阴术，休轻离别场。"
        ], 
        "title": "述征 其二", 
        "type": "古风", 
        "yun": "阳"
    }, 
    {
        "author": "邝露", 
        "era": "清", 
        "subtype": null, 
        "text": [
            "离别怨芳春，芳春殊梦寐。", 
            "宵月皓珠宫，丹霞乘夕起。", 
            "石室粲琼蕤，崧台藉蕙茝。", 
            "不见同心人，日莫甘委弃。"
        ], 
        "title": "述征 其三", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "弃襦出国门，遥望界垣树。", 
            "上连苍梧云，下荫漓江渚。", 
            "华叶辨丰凶，巢穴识风雨。", 
            "有似英雄人，龙蛇争割据。", 
            "周周啼衔羽，猩猩谙人语。", 
            "抚此琼枝树，娑婆慰离旅。"
        ], 
        "title": "述征 其四", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "旅怀休戚戚，郁林饶奇石。", 
            "矫掌入宝圭，洞见天地厄。", 
            "龙虎夹我蹲，日月向人掷。", 
            "既授元君符，得展葛洪宅。", 
            "云里如香魂，绿萝返精魄。", 
            "飞仙与丽人，恣意从所择。"
        ], 
        "title": "述征 其五", 
        "type": "古风", 
        "yun": "陌"
    }, 
    {
        "author": "邝露", 
        "era": "清", 
        "subtype": null, 
        "text": [
            "择木贵知音，择交贵知心。", 
            "海上三青鸟，同栖珠树林。", 
            "桑户去我久，谁听鸾凤吟。", 
            "鸾凤吟有歇，我心终断绝。"
        ], 
        "title": "述征 其六", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "绝壑厌长鞭，九折何芊绵。", 
            "天鸡警晨羲，鸧鸆悽夜弦。", 
            "金标冠云日，崇山摩苍天。", 
            "夷人誇鼻饮，狑女粲珠联。", 
            "回流思木马，冒险触铜船。"
        ], 
        "title": "述征 其七", 
        "type": "古风", 
        "yun": "先"
    }, 
    {
        "author": "邝露", 
        "era": "清", 
        "subtype": null, 
        "text": [
            "铜船互奔流，火山赫危崿。", 
            "愁鬓飒止水，颜色已非昨。", 
            "况度鬼门关，十去九不还。", 
            "玄蜂螫赤阪，白象跨雄蛮。", 
            "华实信衍沃，黍稷陵丘山。", 
            "岂无丹铅士，可以乐游盘。", 
            "各竞文蛇衣，难为章甫资。", 
            "去去勿复道，北风吹路岐。"
        ], 
        "title": "述征 其八", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "歧路叹式微，同心赋埙篪。", 
            "问君此何时，鷤鴂鸣高枝。", 
            "繁华歇芳岁，日蓦朱颜缁。", 
            "颜缁亦云已，古处今然疑。", 
            "鱼鳖不上汉，松柏不处卑。", 
            "留侯托黄石，范蠡溯鸱夷。", 
            "春华吾不羡，岁寒吾不欺。", 
            "苦李载道傍，匏瓜甘后时。", 
            "莽莽楚日黄，薄莫将安依。"
        ], 
        "title": "述征 其九", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "依刘越山川，山川翳丛棘。", 
            "胸吞云梦游，目送潇湘碧。", 
            "牢落多古伤，羁孤鲜今识。", 
            "舟行仆云瘏，陆行马变色。", 
            "蛩蛩距虚游，衔草不自食。", 
            "偶然得名酒，先此劝仆役。"
        ], 
        "title": "述征 其十", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "笔墨相填缚，奇情任龙蠖。", 
            "病寄昭明楼，寂甚子云阁。", 
            "驰翰亦已疲，聿耕岂云乐。", 
            "弃寘出东田，迢迢望山郭。", 
            "澄湖濯新漪，泽兰纷扰弱。", 
            "日入马蹄散，湖草丰可嚼。", 
            "弃彼千里足，游戏在草泽。"
        ], 
        "title": "游东田", 
        "type": "古风", 
        "yun": "药"
    }, 
    {
        "author": "邝露", 
        "era": "清", 
        "subtype": null, 
        "text": [
            "雪陨夕峰敛，息影人外区。", 
            "沉疴曲以痊，春风渐呿煦。", 
            "久困围城苦，散步咏郊墟。", 
            "长歌拉清人，俟我乎城隅。"
        ], 
        "title": "出九华门", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "担簦发大庾，旅宿阻兵蠚。", 
            "未凑鸿鹄羽，乱象起肘腋。", 
            "遂脱远游冠，穹跨极天石。", 
            "倒景粲云扃，参差羽人宅。", 
            "激雪舞倾湍，奔龙扈危策。", 
            "鹤响来雾重，猿啼去天尺。", 
            "石髓韫龙湫，金涧洞海脉。", 
            "云笠驾鱼宾，霞标咀芝客。", 
            "藻霄蔚云树，罗景汇香国。", 
            "金梯可暂盘，消遥养风翮。", 
            "讵窃灵丘书，孰探终南册。", 
            "重轮绝曦駜，沸鼎启胡蓦。", 
            "回驭婴雄图，永与仙路隔。"
        ], 
        "title": "游扬历岩", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "止酒不可止，得酒性乃便。", 
            "何世非大梦，何夜非长年。", 
            "何天非梦梦，何帝非陶然。", 
            "大饮盗海岳，醢龙酺麟肩。", 
            "小饮盗沼沚，烹葵醊茎莲。", 
            "嗒然既丧我，优哉复忘天。", 
            "天岂与我违，太和同周旋。", 
            "笑彼独清醒，怀沙甘湛渊。", 
            "沐猴希万乘，封豕冠进贤。", 
            "乘舆辱执盖，箕豆横相煎。", 
            "手持一樽者，不受诸可怜。"
        ], 
        "title": "止酒和陶靖节", 
        "type": "古风", 
        "yun": "先"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "崇林秀春木，归马激鲜飙。", 
            "浊酒不肯饮，旅怀何处销。", 
            "莫天吴苑树，明月雒城桥。", 
            "芜绝寻君梦，缑山碧玉箫。"
        ], 
        "title": "姑苏送云将入雒", 
        "type": "律诗", 
        "yun": "萧"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "草长送人远，离居伤别情。", 
            "细雨桃花岸，春风黄鸟声。", 
            "君去有谁识，我劳何所成。", 
            "行云与流水，日夜但孤征。"
        ], 
        "title": "隋堤送漆雕龙", 
        "type": "律诗", 
        "yun": "庚"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "劳劳为客倦，日日送人归。", 
            "芳草雨中碧，杨花愁处飞。", 
            "农夫戒春及，老少咸相依。", 
            "谁能去乡井，终负越山薇。"
        ], 
        "title": "山中送友人归途已长触物有叹", 
        "type": "律诗", 
        "yun": "微"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "逐客同征雁，翩翩出塞垣。", 
            "誇胡曾断臂，哭汉不归魂。", 
            "别久见如梦，相看无一言。", 
            "龙精千尺雪，持照昔人心。"
        ], 
        "title": "留都赠梁非馨", 
        "type": "律诗", 
        "yun": null
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "微官君自去，楚水日遥遥。", 
            "紫盖新花县，当阳旧阪桥。", 
            "荆吴中酒别，南北断蓬飘。", 
            "郢曲高难和，非君莫见招。"
        ], 
        "title": "皖口值区启图出宰当阳", 
        "type": "律诗", 
        "yun": "萧"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "松磞抱天石，磊砢留高真。", 
            "白发对流水，青山怀古人。", 
            "送云归碧落，酌酒浮青春。", 
            "寂寞巢居下，岩花落去津。"
        ], 
        "title": "五松天门访冷云巢居", 
        "type": "律诗", 
        "yun": "真"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "披衣皖城口，言就皖城坳。", 
            "辟世归愚谷，移山到石巢。", 
            "鹤林松露滴，渔浦荻花交。", 
            "庑下闻清啸，长谣赋乐郊。"
        ], 
        "title": "皖城谒石巢先生", 
        "type": "律诗", 
        "yun": "肴"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "汊雁归南国，传书下皖城。", 
            "老敦彭泽节，少计仲宣名。", 
            "柏叶怜芳气，梅花问落英。", 
            "空居选楼上，独夜寤昭明。"
        ], 
        "title": "文选楼答石巢先生人日见寄", 
        "type": "律诗", 
        "yun": "庚"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "枫林二月雪，雪霁问君家。", 
            "玉笈芝房气，铜陵杏堰花。", 
            "更清鼍出瀑，笙迥鹤梯霞。", 
            "不注丹台箓，吾生信有涯。"
        ], 
        "title": "杏花堰访紫菭隐君", 
        "type": "律诗", 
        "yun": "麻"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "怜君隐居处，石室挟风霆。", 
            "剑化蠛蠓气，山留龙虎形。", 
            "八琅王母降，三籁子綦听。", 
            "别后深相忆，秋坛永夜星。"
        ], 
        "title": "赠安南艾山上士", 
        "type": "律诗", 
        "yun": "青"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "关门逢郢客，立马问浈阳。", 
            "水碓舂鱼骨，山瘿养蜜房。", 
            "柑黄秋买蚁，莎白夜归羊。", 
            "是事皆殊胜，为君说瘴乡。"
        ], 
        "title": "逢郢客问浈阳土风", 
        "type": "律诗", 
        "yun": "阳"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "白下蝉声急，朱明客独归。", 
            "都人歌有爵，游子赋无衣。", 
            "长袖为君舞，高年见面稀。", 
            "自伤行渐北，为爱雁南飞。"
        ], 
        "title": "建业送袁羽人归罗浮", 
        "type": "律诗", 
        "yun": "微"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "遥遥向京国，抗手别交亲。", 
            "张俭生逃汉，范雎死入秦。", 
            "妻子漫相假，肝肠难重陈。", 
            "行行莫回首，去作路中人。"
        ], 
        "title": "入京", 
        "type": "律诗", 
        "yun": "真"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "登台试人日，此日谓宜人。", 
            "日照高台色，台非故苑春。", 
            "青山白云路，绿水流花津。", 
            "醉欲呼鸾去，遥遥芳杜邻。"
        ], 
        "title": "人日登粤王台", 
        "type": "律诗", 
        "yun": "真"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "在家常服食，无怒已经年。", 
            "五岳寻师遍，孤琴共影眠。", 
            "南魂迷黑齿，北首极幽燕。", 
            "未化辽东鹤，何当省墓田。"
        ], 
        "title": "清明", 
        "type": "律诗", 
        "yun": "先"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "文虹经绮陌，夕日贯阳林。", 
            "灼灼怀春女，翩翩咏子襟。", 
            "人归芳草暮，莺语落花深。", 
            "往日成都客，蛛丝萦绿琴。"
        ], 
        "title": "踏青词", 
        "type": "律诗", 
        "yun": "侵"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "峻岭极金邻，迢遥望九真。", 
            "凤衔金汁遍，鱼戏艾花春。", 
            "火粒收畲客，冰绡出海人。", 
            "八蚕无恶岁，何谢葛天民。"
        ], 
        "title": "摩天岭望安南", 
        "type": "律诗", 
        "yun": "真"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "春堤春服成，初叶啭初莺。", 
            "不断垂杨色，嫣然闻啸声。", 
            "芳菲迷处所，远近未分明。", 
            "羁思怜芳草，迢迢限绮城。"
        ], 
        "title": "苏堤", 
        "type": "律诗", 
        "yun": "庚"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "桂魄陶芳夜，琴心感丽人。", 
            "玉龙无剩伎，金雁有馀春。", 
            "草圣飞裙练，花卿过袜尘。", 
            "如何此时节，送客独留髡。"
        ], 
        "title": "桂林宗侯燕集", 
        "type": "律诗", 
        "yun": null
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "祈年看瑞雪，况在莫愁家。", 
            "彼美临芳树，先春见落花。", 
            "凝情符皦日，盈手思瑶华。", 
            "欲偶幽兰曲，同心怅有遐。"
        ], 
        "title": "曲中见雪", 
        "type": "律诗", 
        "yun": "麻"
    }, 
    {
        "author": "赖世观", 
        "era": "清", 
        "subtype": null, 
        "text": [
            "世衰已道微，风俗自今非。", 
            "郁郁向谁诉，斯民叹靡依。", 
            "避秦复无地，惆怅焉所归。", 
            "徙倚西城下，孤踪吊落晖。"
        ], 
        "title": "有感", 
        "type": "古风", 
        "yun": "微"
    }, 
    {
        "author": "赖世观", 
        "era": "清", 
        "subtype": null, 
        "text": [
            "淅沥虚声动高秋，寒风吹尽白蘋洲。", 
            "征人塞外长相忆，极目天涯斜日流。", 
            "自是一番萧瑟里，汉家景象万山愁。"
        ], 
        "title": "悲秋曲", 
        "type": "古风", 
        "yun": "尤"
    }, 
    {
        "author": "萨哈岱", 
        "era": "清", 
        "subtype": null, 
        "text": [
            "朝出城西门，暮返城西路。", 
            "风送路旁尘，春老门前树。", 
            "行客日纷纷，来往无间步。", 
            "何如抱瓮人，安居守寒素。"
        ], 
        "title": "城西行", 
        "type": "古风", 
        "yun": "遇"
    }, 
    {
        "author": "萨哈岱", 
        "era": "清", 
        "subtype": null, 
        "text": [
            "蚍蜉思撼树，螳螂奋当辙。", 
            "物情固不量，物理亦难决。", 
            "峨峨古田盘，怪石森罗列。", 
            "小者状磊然，大者势巉绝。", 
            "中峙苍玉根，攫空岚翠裂。", 
            "鬼凿旁无痕，神工下有禊。", 
            "纵使力拔山，一手谁能抉。", 
            "我来试抚摇，动荡乃不辍。", 
            "未著祖龙鞭，似听生公说。", 
            "对之耸奇观，令人欲挢舌。", 
            "幻象费揣摩，灵踪觑亲切。", 
            "返步下山椒，夕阳半明灭。"
        ], 
        "title": "摇动石", 
        "type": "古风", 
        "yun": null
    }, 
    {
        "author": "萨哈岱", 
        "era": "清", 
        "subtype": null, 
        "text": [
            "东邻有女似花枝，十五盈盈学画眉。", 
            "一朝嫁作贵人妇，未许寻常侧目窥。", 
            "西家女比花枝好，二十无媒成潦倒。", 
            "时时对镜起长叹，只恐朱颜容易老。", 
            "吁嗟乎！", 
            "春发桃枝秋桂枝，迟早由来各有时。"
        ], 
        "title": "有女", 
        "type": "古风", 
        "yun": null
    }, 
    {
        "author": "萨迎阿", 
        "era": "清", 
        "subtype": "七言律诗", 
        "text": [
            "海南岭北建双城，重镇威严驻满兵。", 
            "据要更新开郡县，保安依旧置屯营。", 
            "天山雪冷催莲放，水府龙潜禁炮鸣。", 
            "西域版图收万里，笑他汉碣纪功成。"
        ], 
        "title": "巴里坤", 
        "type": "律诗", 
        "yun": "庚"
    }, 
    {
        "author": "萨迎阿", 
        "era": "清", 
        "subtype": "七言律诗", 
        "text": [
            "天山五月雪光寒，款段徐行绕曲栏。", 
            "花草精神尘外长，峰峦气势画中看。", 
            "松林密布千千树，石道重回六六盘。", 
            "绝顶登临皆俯视，飞泉声出白云端。"
        ], 
        "title": "五月二十三日度天山作", 
        "type": "律诗", 
        "yun": "寒"
    }, 
    {
        "author": "萨迎阿", 
        "era": "清", 
        "subtype": "七言律诗", 
        "text": [
            "雄镇天山第一城，久储粮饷设屯营。", 
            "路从此地分南北，官出斯途合送迎。", 
            "车马军台时转运，商民戈壁日长征。", 
            "瓜田万顷期瓜代，好向伊吾咏太平。"
        ], 
        "title": "哈密", 
        "type": "律诗", 
        "yun": "庚"
    }, 
    {
        "author": "萨迎阿", 
        "era": "清", 
        "subtype": "七言律诗", 
        "text": [
            "伊吾城郭白云间，千里渊泉近玉关。", 
            "乡信频通时慰念，宦情颇适日开颜。", 
            "月留酒伴花前醉，天许诗人塞上闲。", 
            "潇洒自如空万虑，无朝无暮见南山。"
        ], 
        "title": "伊吾闲咏", 
        "type": "律诗", 
        "yun": "删"
    }, 
    {
        "author": "萨迎阿", 
        "era": "清", 
        "subtype": "七言律诗", 
        "text": [
            "又从今日向东行，恰好东风扑面迎。", 
            "旧迹清留葱岭雪，新年暖入玉门城。", 
            "绵绵远道归心急，漠漠平沙望眼明。", 
            "爱婿书来先志喜，相期三月到燕京。"
        ], 
        "title": "十一月六日由哈密起行，喜接次婿明古愚谊书", 
        "type": "律诗", 
        "yun": "庚"
    }, 
    {
        "author": "萨纶锡", 
        "era": "清", 
        "subtype": "五言律诗", 
        "text": [
            "秋景清无际，天风荡绿鬟。", 
            "卧云连水静，栖鸟对人间。", 
            "磬响岩前寺，月明江上山。", 
            "偶然逢素友，独自抱琴还。"
        ], 
        "title": "秋晚遇故人", 
        "type": "律诗", 
        "yun": "删"
    }, 
    {
        "author": "萨玉衡", 
        "era": "清", 
        "subtype": null, 
        "text": [
            "山深断人迹，云白封樵径。", 
            "百丈响飞泉，风松静相应。", 
            "科头来几时，寂寂坐石磴。", 
            "恐是焦旷仙，无言独心证。", 
            "夕光岚雾霏，日色林壑暝。", 
            "岂为万虑空，兼以七弦定。", 
            "斋心灭众闻，幽耳满清听。", 
            "所以弃瓢翁，挂瓢则听莹。"
        ], 
        "title": "何述善听泉图", 
        "type": "古风", 
        "yun": null
    }, 
    {
        "author": "萨大年", 
        "era": "清", 
        "subtype": "七言绝句", 
        "text": [
            "云白岩青好避秦，鬓眉翻作汉功臣。", 
            "何因多事商山老，不及桃源洞里人。"
        ], 
        "title": "四皓墓", 
        "type": "绝句", 
        "yun": "真"
    }, 
    {
        "author": "萨大年", 
        "era": "清", 
        "subtype": "七言绝句", 
        "text": [
            "朔风吹雪野茫茫，一曲胡笳泪万行。", 
            "犹胜琵琶愁出塞，李陵台畔月如霜。"
        ], 
        "title": "文姬归汉图 其一", 
        "type": "绝句", 
        "yun": "阳"
    }, 
    {
        "author": "萨大年", 
        "era": "清", 
        "subtype": "七言绝句", 
        "text": [
            "不惜千金赎蔡姝，阿瞒高义古今无。", 
            "独怜他日王髦剑，北海何曾贳两雏。"
        ], 
        "title": "文姬归汉图 其二", 
        "type": "绝句", 
        "yun": "虞"
    }, 
    {
        "author": "萨大文", 
        "era": "清", 
        "subtype": "五言律诗", 
        "text": [
            "偶步东郊外，才知春色深。", 
            "莺花撩倦眼，山水静人心。", 
            "荷筱者谁子，长歌入晚林。", 
            "逝将屏城市，住此任登临。"
        ], 
        "title": "东郊", 
        "type": "律诗", 
        "yun": "侵"
    }, 
    {
        "author": "薛昂若", 
        "era": "清", 
        "subtype": null, 
        "text": [
            "君不闻，人心险恶毒如蛇，天眼近来转似车。", 
            "分外钱财汤泼雪，强求产业水堆沙。", 
            "君不闻，绿水青山景色幽，前人田地后人收。", 
            "后人收得休欢喜，还有没收在后头。", 
            "惟有苦穷最日久，从来富贵若云浮。", 
            "藏金积玉人生累，乐道安贫天爵修。", 
            "华屋高堂何必建，良田美产勿须谋。", 
            "箪瓢陋巷称贤者，污吏贪官今犯囚。", 
            "浪费资财经打倒，勤劳工作合潮流。", 
            "先人暴利终无益，后代遭殃反受忧。", 
            "半苦半甜真妙境，半耕半读有何尤。", 
            "我家数代称寒士，独酌吟诗任自由。", 
            "厨下常空无别味，园中春韭当珍馐。", 
            "呼儿沽酒同相饮，与尔消除地主愁。"
        ], 
        "title": "西邻家有恒户今检为地主，即咏七古以赠之（时年八十四）", 
        "type": "古风", 
        "yun": null
    }, 
    {
        "author": "薛镛", 
        "era": "清", 
        "subtype": null, 
        "text": [
            "矫矫者质，苍苍者色，风雨不动如山立。", 
            "狱成三字冤，支并一木失。", 
            "小朝庭事那可说，树乃如此著奇节。"
        ], 
        "title": "浙江臬署精忠柏", 
        "type": "古风", 
        "yun": null
    }, 
    {
        "author": "薛稻孙", 
        "era": "清", 
        "subtype": "七言律诗", 
        "text": [
            "泥涂岁序剧骎骎，烟火蓬茅养道心。", 
            "护鸭船围新柳港，放牛人去小桃林。", 
            "盈前社酒遭田父，短后征衣怪野禽。", 
            "对此萧然名利淡，一蓑一笠胜朝簪。"
        ], 
        "title": "春日宿田家", 
        "type": "律诗", 
        "yun": "侵"
    }, 
    {
        "author": "薛稻孙", 
        "era": "清", 
        "subtype": "七言律诗", 
        "text": [
            "献瑞廷陈九穗禾，骋怀八极驾鼋鼍。", 
            "才陈角牴鱼龙戏，又唱宏农得宝歌。", 
            "自在艨艟飞五凤，前行箫鼓拥千驼。", 
            "时巡合有天书降，玉检金绳代不磨。"
        ], 
        "title": "咏史 其一", 
        "type": "律诗", 
        "yun": "歌"
    }, 
    {
        "author": "薛稻孙", 
        "era": "清", 
        "subtype": "七言律诗", 
        "text": [
            "熊馆谁争《谏猎书》，《豳风》罢进授时图。", 
            "民心自怨崔成甫，天意终怜郑介夫。", 
            "构巧神仙愁出入，技精革木解歌呼。", 
            "江南尔汝歌偏好，长劝君王醉玉壶。"
        ], 
        "title": "咏史 其二", 
        "type": "律诗", 
        "yun": "虞"
    }, 
    {
        "author": "薛稻孙", 
        "era": "清", 
        "subtype": "七言律诗", 
        "text": [
            "冲冠一怒便扬兵，鼓竭秋风马倦鸣。", 
            "收骨二陵非死所，藏身三窟岂行成。", 
            "单于自款居延塞，老将宁贪石堡城。", 
            "不信遐荒真异类，两阶干羽有苗平。"
        ], 
        "title": "咏史 其三", 
        "type": "律诗", 
        "yun": "庚"
    }, 
    {
        "author": "薛福保", 
        "era": "清", 
        "subtype": null, 
        "text": [
            "嘉名古云爱，携手蹑巑岏。", 
            "宁伤廪秋暮，惜此永日欢。", 
            "斜日在郊坰，晴皋堕轻翰。", 
            "亭亭华不注，峭茜不可餐。", 
            "三周吊陈迹，百雉森雄蟠。", 
            "酌彼在山泉，倚兹千丈磐。", 
            "摩挲崖上佛，烟雨故不刓。", 
            "俯窥小洞幽，笑叹黔生寒。", 
            "不知镜梵夕，省想为盘桓。", 
            "吾生几两屐，勤可亲烟峦。", 
            "毋令岁华晏，庶以恣游观。"
        ], 
        "title": "九日登千佛山", 
        "type": "古风", 
        "yun": "寒"
    }, 
    {
        "author": "薛福保", 
        "era": "清", 
        "subtype": null, 
        "text": [
            "流泉㶁㶁轩窗隈，窾木屡击镫花摧。", 
            "起看斗柄惜长夜，跬步佳客如瀛莱。", 
            "窥编欲友千载士，灵意翻被陈人埋。", 
            "卷书凝坐自怡适，忧端硉矹未可排。", 
            "西溪故墟不可到，北堂已见霜鬓皑。", 
            "曾参于外不一宿，肯以朝市荒南陔。", 
            "尤嗟仲氏意独悴，一病两见钻冬槐。", 
            "楚泽燕云各蓬散，书如束笋愁相催。", 
            "各怀恳恳苦相忆，斐然诸弟孰与裁。", 
            "径思鼓枻渡江去，松竹及此华年栽。", 
            "踟蹰既乏卖药业，亦愧农圃能耘培。", 
            "太行苍翠已满眼，东风吹我西去埃。", 
            "秦关一入行自脱，长安虽好非吾怀。", 
            "还须炙輠向稷下，桃梗聊避士偶咍。", 
            "白鸥浩荡任去住，吾计于此良恢恢。", 
            "偷闲息鞅暂为乐，登临幸有名池台。", 
            "隆冬泄阳苦无雪，天心悭绝不可回。", 
            "忧时活国岂我责，妍暖趁弄城西梅。", 
            "百年鼎鼎若惊电，烦忧坐使流光隤。", 
            "好作南烹共呼食，子有三径吾能来。"
        ], 
        "title": "夜坐书怀示伟度穆庵", 
        "type": "古风", 
        "yun": null
    }, 
    {
        "author": "薛福保", 
        "era": "清", 
        "subtype": null, 
        "text": [
            "嬴秦燔诗书，云欲愚黔首。", 
            "我今抱陈籍，兀兀亦何有。", 
            "坐窗欲瘦听泉流。", 
            "涓涓日夜归沧洲。", 
            "晴光妍暖意忽动，携手城西消百忧。", 
            "城西之堂谁所考，我公造士歌芹藻。", 
            "郁然揭出邹鲁心，庶与髦士相雪澡。", 
            "我惭学古迷津涯，飘摇坐惜去日赊。", 
            "稍欲茂厥业，故当养其芽。", 
            "仁人贶我有高意，斯堂洵美其可瑕。", 
            "竹林幽幽梅未花，泌流诘屈纡卧蛇。", 
            "朱鱼游空斐而葩，行吟坐笑妍曦斜。", 
            "一丘一壑吾意得，古意冥冥还独嗟。"
        ], 
        "title": "与同人游济南城西憩尚志堂归呈稚璜宫保", 
        "type": "古风", 
        "yun": null
    }, 
    {
        "author": "薛福保", 
        "era": "清", 
        "subtype": null, 
        "text": [
            "倾盖识君心，霏雪盈君首。", 
            "肝胆久益炯，芬烈不可垢。", 
            "缊袍忧苍生，有泪欲盈斗。", 
            "长啸六合间，忽落三季后。", 
            "羲皇入梦想，婉娈相唯否。", 
            "闻人纤毫善，若拜锡圭卣。", 
            "春意溢座隅，不啻自其口。", 
            "卓哉元紫芝，堪使薄俗厚。", 
            "我今请改事，谑侮安可久。", 
            "惧干鬼神怒，于君亦何有。"
        ], 
        "title": "赠古狂 其一", 
        "type": "古风", 
        "yun": "有"
    }, 
    {
        "author": "薛福保", 
        "era": "清", 
        "subtype": null, 
        "text": [
            "历落无町畦，猖狂蹈大方。", 
            "时有蓬之心，咫尺迷所将。", 
            "隤然得悬解，元珠坠其床。", 
            "嫉邪素发指，干莫难为刚。", 
            "低首奉蛾眉，奔命走欲僵。", 
            "斯人故莫测，通蔽两不常。", 
            "奈何堕神州，不产文身乡。", 
            "卓为獉狉杰，鹿豕相翱翔。", 
            "臃肿与鞅掌，尸祝事庚桑。", 
            "一被周公服，八尺空昂藏。"
        ], 
        "title": "赠古狂 其二", 
        "type": "古风", 
        "yun": "阳"
    }, 
    {
        "author": "薛琼", 
        "era": "清", 
        "subtype": null, 
        "text": [
            "雀舌难消渴，虾须不闭寒。", 
            "落花风起更尖酸。", 
            "薄薄罗杉休傍、小阑干。", 
            "煮药忘寒食，薰香犯禁烟。", 
            "乍晴门巷卖饧天。", 
            "检点精神同步、看秋千。"
        ], 
        "title": "南歌子 慰闺人病起", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "嫩雨消残暑，哀蝉噪夕阳。", 
            "一夕寒吹扑空廊。", 
            "剪剪轻罗侥幸、试新凉。", 
            "竹坞玲珑碧，荷亭缥缈香。", 
            "水晶为枕玉为床。", 
            "放下帘钩随意、梦潇湘。"
        ], 
        "title": "南歌子", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "晓风吹我过山塘。山藏烟霭里、影微茫。", 
            "红阑翠幕白堤长。轻舟动、人在画中行。", 
            "满路斗芬芳。携筐争早市、卖花忙。", 
            "家家楼阁试新妆。拈鲜朵、点缀鬓云香。"
        ], 
        "title": "小重山 晓过山塘", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "花枝灼灼难描。", 
            "正垂髫。", 
            "家住绿杨津畔、跨红桥。", 
            "眉峰秀。", 
            "莺声溜。", 
            "试琼箫。", 
            "最爱猩唇轻破、小樱桃。"
        ], 
        "title": "相见欢 赠吹箫女子", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "抛菱镜，罢晨妆。", 
            "倚南窗。", 
            "风洒桐花点笔床。", 
            "彩毫香。", 
            "梦里曾拈佳句，醒来更费思量。", 
            "一半模糊思不起，系人肠。"
        ], 
        "title": "春光好", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "消溽暑，修竹荫轩槛。", 
            "梅雨水烹茶嫩白，破砻米煮粥香清。", 
            "调养避荤腥。"
        ], 
        "title": "望江南 二首 其一", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "无个事，随意遣闲情。", 
            "细织麦柴裁画扇，巧镂鹅卵制萤灯。", 
            "稚子戏相争。"
        ], 
        "title": "望江南 二首 其二", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "利锁名缰，蝇头蜗脚，且自由他。", 
            "幸瓶中鼠窃，尚馀粟菽，畦边虫食，还剩蔬瓜。", 
            "随意盘餐，寻常荆布，无愧风流处士家。", 
            "齐眉案，看鬓霜髭雪，渐老年华。", 
            "何妨啸傲烟霞。", 
            "喜到处、倘佯景物赊。", 
            "且篮舆同眺，青山红树，蓬窗共泛，白露苍葭。", 
            "出不侵晨，归当抵暮，稍有囊钱便买花。", 
            "随儿女，各经营耕织，检点桑麻。"
        ], 
        "title": "沁园春 同芥轩赋", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "月微明，云罅漏。", 
            "倦依屏山，斜衬罗衫袖。", 
            "闲闷难消翻恨酒。", 
            "瑟瑟西风，刮得霜林透。", 
            "摘黄花，随意嗅。", 
            "一种幽香，也为经霜瘦。", 
            "花似愁人憔悴久。", 
            "故故迟开，错过重阳候。"
        ], 
        "title": "鬓云松 秋思", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "拂晓花枝宿露凝。", 
            "摘来朵朵滴红冰。", 
            "参差浓淡称瓷瓶。", 
            "照影流霞浸研水，倚风馀麝散溪藤。", 
            "助人吟思十分清。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "睡思朦胧未易醒。", 
            "风敲银蒜动帘旌。", 
            "残花点点堕瓷瓶。", 
            "揉碧烟中酣蝶梦，软红尘里媚莺声。", 
            "恼人天气半阴晴。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "五月家园花未疏。", 
            "葵榴烂漫闲菖蒲。", 
            "齿拈酸味尝青杏，甲染清香摘紫苏。", 
            "耽午梦，懒照梳。", 
            "挨延长日饭工夫。", 
            "嗔予无过痴儿女，争系新与续命符。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "昔年握别记匆匆。", 
            "柳阴中。", 
            "一帆风。", 
            "两岸青山、相映淡眉峰。", 
            "往返难忘芳草路，归去也，夕阳红。", 
            "哪堪今日倚楼东。", 
            "与谁同。", 
            "暮云空。", 
            "怊怅姮娥、独赴广寒宫。", 
            "梦到家山山更远，寻不出，旧游踪。"
        ], 
        "title": "江城子 乙酉同婶氏游吴门诸山，忆旧昔志慨", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "绿遍荼蘼水拍天。", 
            "销魂桥畔拂轻烟。", 
            "点点杨花点点泪，思绵绵。", 
            "画舫载将离恨去，指寒呜咽弄冰弦。", 
            "待得月斜云渐冷，未成眠。"
        ], 
        "title": "添字浣溪沙", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "重过旧时绿野。", 
            "再启竹西书舍。", 
            "曲涧冷清清，流水落红轻泻。", 
            "去也。", 
            "去也。", 
            "月挂凄凉台榭。"
        ], 
        "title": "如梦令 梦到故园", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "月欲斜，风偏冷。", 
            "秋思邻家分得来，隔墙移过梧桐影。"
        ], 
        "title": "梧桐影", 
        "type": "词", 
        "yun": null
    }, 
    {
        "author": "薛琼", 
        "era": "清", 
        "subtype": null, 
        "text": [
            "纤月穿帘深院静。", 
            "萧瑟疏桐，搅碎瑶阶影。", 
            "不禁晚风吹梦醒。", 
            "枕痕红晕钗重整。", 
            "香烬画栏还独凭。", 
            "才喜新凉，又早添秋景。", 
            "唧唧蛩声吟漏永。", 
            "银河一片烟光暝。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "薛雪", 
        "era": "清", 
        "subtype": null, 
        "text": [
            "渴掬乳泉饮，坐听山禽弄。", 
            "再憩复再登，渐失同游众。", 
            "风来老树香，云起危峦动。", 
            "攀缘绝人境，回头谢尘梦。", 
            "仙人不可即，玄鹤何年控。", 
            "落日淡寒烟，茫茫堪一恸。", 
            "摄衣下层冈，白云封古洞。"
        ], 
        "title": "游乳泉洞入石云复登莲华岩至白云洞", 
        "type": "古风", 
        "yun": "送"
    }, 
    {
        "author": "邝露", 
        "era": "清", 
        "subtype": null, 
        "text": [
            "诘朝悲今日，今日思畴年。", 
            "畴年宛昨日，忽为深黄泉。", 
            "今日不辍轭，不知昨日悲。", 
            "人生恨不足，严霜催留夷。", 
            "华垫充炰脍，绵蕞聚蜂蚁。", 
            "英雄畏断碣，跋扈良已矣。", 
            "人生若长寝，逝者翻言醒。", 
            "客何辛苦为，征鸟厉蜂蝇。", 
            "世丧道彷徨，一臂交螳螂。", 
            "待我百年后，与子归北邙。"
        ], 
        "title": "诘朝", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "步出崇文门，清明七贵欢。", 
            "游女千蝶衣，弱息双珠簪。", 
            "喷沙白玉马，殷殷璊玉鞍。", 
            "马是委宛龙，人是夷朝安。", 
            "马后朱缨络，马首玉莲冠。", 
            "马镳金连钱，鋈鞅珊瑚纤。", 
            "七香石崇牛，千金韩嫣弹。", 
            "双飞杳将落，五剧逐相龛。", 
            "射雉西山侧，盘马南郊坛。"
        ], 
        "title": "步出崇文门", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "高楼放寥天，明月照万多。", 
            "玉绳低碧落，金商厉朱柯。", 
            "秋气入兰襟，我劳悲如何。", 
            "且勿叹如何，听妾唱明河。", 
            "一去复一年，天上摧双蛾。", 
            "交甫泣新珠，湘灵愁夜波。", 
            "驰情属灵匹，延梦倩君过。"
        ], 
        "title": "明河篇", 
        "type": "古风", 
        "yun": "歌"
    }, 
    {
        "author": "邝露", 
        "era": "清", 
        "subtype": null, 
        "text": [
            "啧啧贾人子，弧矢待翓颃。", 
            "道与贫士言，殊涂不相让。", 
            "移山转辘轳，结焰称铢两。", 
            "庖充易牙宰，席使邯郸倡。", 
            "四饭列鼓钟，三浇陈醴酱。", 
            "方雠粱肉恶，复讶绮纨伧。", 
            "卖珠要汉主，椎牛走秦将。", 
            "藏虚信儒雅，居奇贵倜傥。", 
            "啧啧贾人子，草玄何足尚。"
        ], 
        "title": "杂诗", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "罗敷行采桑，陌上自青葱。", 
            "西子浣前溪，流■相玲珑。", 
            "晓日耀容光，晖映流轻虹。", 
            "扬衡藐姑匿，敛粲潇湘空。", 
            "手持双明月，愆期迟所悰。", 
            "缓颊敷清音，惠我琅玕风。", 
            "瓠瓜限河梁，幽情婉未通。", 
            "春解桃李蹊，秋深兰蕙丛。", 
            "长揖谢蹇修，盛年不再逢。"
        ], 
        "title": "绍古辞", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "供奉天庙姿，飞跃及奔马。", 
            "锥秦误索韩，荣汉勭方贾。", 
            "义声振龙荒，号召遍区夏。", 
            "逐日功讵亏，蹈海志乃写。", 
            "侠骨馨马革，裂眦东城下。"
        ], 
        "title": "二臣咏 其一", 
        "type": "古风", 
        "yun": "马"
    }, 
    {
        "author": "邝露", 
        "era": "清", 
        "subtype": null, 
        "text": [
            "秩宗诞宏志，袌日走丹陆。", 
            "蠖屈焕龙骧，冥量超倚伏。", 
            "吞舟运蓬壶，渺然枯四渎。", 
            "金翨擘其鳞，乌鸢嚇其肉。", 
            "遗卵何足云，噫噫伤独鹿。"
        ], 
        "title": "二臣咏 其二", 
        "type": "古风", 
        "yun": "屋"
    }, 
    {
        "author": "邝露", 
        "era": "清", 
        "subtype": null, 
        "text": [
            "昆刀切玉不为利，傅粉儿郎天庙器。", 
            "怜余落魄金陵城，孔融一去时辈轻。", 
            "君家紫骝骄躞蹀，踏碎桃花上桃叶。", 
            "五丝续命还续愁，昔人去国多离忧。", 
            "离忧若此能不醉，醉上孙荆旧酒楼。"
        ], 
        "title": "五日何次德邀泛桃叶渡", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "渺渺江上水，迢迢江上山。", 
            "思君临高台，应门启重关。", 
            "不关竟何待，朗月垂光彩。", 
            "夙昔与君期，君来月华在。", 
            "月华三五夕，流彩盈帏幄。", 
            "仙人劝我餐，令我好颜色。", 
            "莫将盈璧比馀辉，世上悠悠寡相识。"
        ], 
        "title": "文选台玩月寄石巢先生", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "去年寒食日南天，今年寒食石城边。", 
            "一年相去九千里，明年况复在燕然。", 
            "只留四百峰头月，夜夜猿啼蕙帐前。"
        ], 
        "title": "寒食吟", 
        "type": "古风", 
        "yun": "先"
    }, 
    {
        "author": "邝露", 
        "era": "清", 
        "subtype": null, 
        "text": [
            "贵不愿夔龙侍辇歌九韶，富不愿金谷秦筝按六幺。", 
            "但愿中秋无云月当午，王郎酒酣为余吹洞箫。", 
            "洞箫翕兮天气清，北斗插地天河倾。", 
            "洞箫急兮天气肃，秦娥咽月湘妃哭。", 
            "大簥箫箫风入松，崩云裂石吟水龙。", 
            "小言札札机弄杼，一声两声落花雨。", 
            "欲啭不啭态自生，上林学语调春莺。", 
            "天声竹声妙无间，紫塞衔芦迭秋雁。", 
            "秋雁春莺嗾嗾啼，尽随明月霭金闺。", 
            "鸳鸯机上流黄妾，络纬镫边织锦妻。", 
            "别有关山限城阙，风吹不到音尘绝。", 
            "纨扇朝辞汉辇恩，琵琶夜控胡天月。", 
            "月中霜杵响泠泠，孤猿啸月不可听。", 
            "开处乍疑花踯躅，放时还作雨淋铃。", 
            "淋铃踯躅成幽咽，幽咽不通声暂歇。", 
            "定有肝肠未许人，指中飞出莲花舌。", 
            "自言结客少年场，芙蓉出水未有霜。", 
            "十年学调白翎雀，四海难逢金凤凰。", 
            "今夕何夕是三五，夜如何其夜未央。", 
            "请君徘徊三五弄，请君为作洞箫行。", 
            "我初好音惟好此，羌篴胡笳空聒耳。", 
            "不惜黄金铸子期，不遇平原不买丝。", 
            "秦时弄玉去不返，嗟君此曲出已晚。", 
            "不羡君家王子渊，青宫作赋万人传。", 
            "不羡君家王子晋，玉笙一阕花千仞。", 
            "羡君颜色簺花红，呼吸噫气通玄风。", 
            "会须控鹤归缑岭，不教吹箫入汉宫。"
        ], 
        "title": "洞箫行", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "秋露盈盈似玉时，秋月明明照玉肌。", 
            "罗袂已惊入秋夜，薄帷长自鉴天涯。", 
            "翡翠楼空铅粉歇，鸳鸯带缓音尘绝。", 
            "此际牵帷似梦中，此时举头见明月。", 
            "可怜明月映心来，先照儿家玉镜台。", 
            "忽入罗帏披绣户，旋随花影没苍苔。", 
            "花枝弄月能轻薄，窥向雕栊侮离索。", 
            "日送韶英入摇落，夜掩金闺沈寂寞。", 
            "玉容如月本难愁，愁心如月讵能收。", 
            "请君试看西山月，夜夜乘秋下妾楼。"
        ], 
        "title": "秋月", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "穷途酒狂贫阮藉，经过广武长叹息。", 
            "当时直是无英雄，坐令竖子誇功绩。", 
            "翩翩画锦怀东徂，相赠咸阳天府都。", 
            "白登城上僬侥胡，几回胆落闻喑呜。", 
            "独有新丰与旧沛，黄屋萧疏故人在。", 
            "酣拥儿童歌四方，千古差称垓下对。"
        ], 
        "title": "广武吟", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "汉家双阙卿云边，葳蕤玉钥青璅连。", 
            "雨露九霄长献瑞，衣冠万国更朝天。", 
            "龙盘玉柱空中见，螭纽金丝云外悬。", 
            "别有金井朱城下，七珍作收琉璃厦。", 
            "皇恩湛秽涌神瀵，王侯将相来饮马。", 
            "紫微东畔玉衡加，绛帻南楼唱蚤霞。", 
            "历落星轺趋禁篽，招摇云盖动仙家。", 
            "俱听高阁鲸音怒，催逐长干象尾斜。", 
            "天槽元宰黄龙骑，御史中丞白鼻騧。", 
            "此时金吾搢霜刃，辘鲈催转雷声震。", 
            "已看丞相入千门，祇候参军休八骏。", 
            "暂过银床绿耳嘶，旋倾朱干乘黄润。", 
            "玉陛晓鞭雷作声，金根迢递返蓬瀛。", 
            "昭容缓退双鸾度，侍从班辞万骑鸣。", 
            "柏台画省甫交揖，笑任如龙沧海吸。", 
            "青骢白马骄不前，□□拉𨰜争相及。", 
            "皓腕轻笼煖玉鞍，葱佩时联翡翠袭。", 
            "各行买酒长安市，亦散寻花雒阳邑。", 
            "拂拂疏槐辇路旋，依依垂柳玉河烟。", 
            "逐客酂侯权勒辔，欢儿京兆乍停鞭。", 
            "同看珂勒骓如豹，共指犀渠人似仙。", 
            "五陵冠盖本豪雄，青虬紫燕出离宫。", 
            "一过金门委双佩，皆攀玉甃饫飞熊。", 
            "绣镫铮铮齐乳虎，连钱唼唼乱秋鸿。", 
            "倍长精神上驰道，飞邀歌舞弄春风。", 
            "七香车盖朝还暮，百宝丝缰西复东。", 
            "意气英雄几历年，雕舆翠盖灼轩然。", 
            "侧见车中旋皓首，渐看轭下改奇权。", 
            "已袭朱轮骕骦鞟，或更赤族的卢鞯。", 
            "故相鸱夷东海水，贰师神骏渥洼泉。", 
            "再来饮马复豪奢，台上黄金底用誇。", 
            "笑牵太厩龙媒种，射夺将军狮子花。", 
            "也响井栏争日月，谁知井上旧烟霞。", 
            "买骨讵留燕郭隗，飞龙不合晋张华。", 
            "可怜当日天马来，追风蹑电响人开。", 
            "素练如惊到潮汐，芙蓉饮恨闭泉台。", 
            "九方买尽骊黄去，千里空闻汗血回。", 
            "粉面霜蹄同下泪，桑田沧海不胜哀。", 
            "玉泽萧萧遁十州，州前苜蓿几经秋。", 
            "长羊伏枥供饥渴，白骨吞声那得休。"
        ], 
        "title": "天街饮马行", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "汉家狗尾专人君，恣睢睥睨吞人群。", 
            "王公胁息仰馀唾，满坐不值钱一文。", 
            "将军贤者气百倍，裂眦冲冠长啑咳。", 
            "侯王错愕心胆落，盈庭首鼠无坚对。", 
            "指天画地仗良友，丰屋蔀家甘见沫。", 
            "侯自我失何多哀，颍清颍浊胡为哉。", 
            "攘臂恨不磔隅虎，坐令廷辩空徘徊。", 
            "徘徊吞声目如电，意气无馀掩书卷。", 
            "书空折摺口三钳，对酒骂坐心百鍊。", 
            "翻思倒柄误太阿，未详雨雪先飞霰。", 
            "祇道邯郸一符窃，宁期博浪千乘殿。", 
            "马角星虹天有错，翻云散雨还乡县。", 
            "齐客尽道田文死，卫人不走汲公贱。", 
            "高天只影空局蹐，搔首踟蹰视宵练。", 
            "宵练煌煌折不开，斗牛之气成风雷。", 
            "遥想草玄投閤后，漠家方识子云才。"
        ], 
        "title": "汉家行赠蒋秀才", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "宝安山人王仲亨，离奇坎砢犹多能。", 
            "文心赋手老莫展，乃与怪石争崚嶒。", 
            "我闻祖龙得孙枝，卞和拱璧盘双螭。", 
            "回鸾古文出李斯，玺郎三绝称最奇。", 
            "汉东诸侯楚南将，铜符玉节森相向。", 
            "款文灭没形模奇，一出一入参玄匠。", 
            "尔来唐宋不足珍，明兴符篆乖古人。", 
            "仲亨掘起三百载，半生抱璞仍工贫。", 
            "有时得钱但沽酒，蛟螭盘挐入纤手。", 
            "昆刀切玉如切泥，飒飒鱼凫会飞走。", 
            "五羊少年金错刀，先秦小玺争临摹。", 
            "开轩向余质奇字，雅郑于汝分纤毫。", 
            "张穆之，周竹郎，沉雄尔雅为君倡。", 
            "嗟君高才两相下，往往能兼众所长。", 
            "长杨天子幸同文，剞劂何人得似君。", 
            "雕龙必重谭天衍，载酒先过扬子云。"
        ], 
        "title": "刓玉歌赠王山人", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "夜凉明月高疏槐，招摇西倾大火颓。", 
            "滔天懭恨旻天开，繁星璀璨天崔嵬。", 
            "蟋蟀悲吟烈前阶，高天愈高思徘徊。", 
            "引觞惨礉不能裁，燕昭高筑黄金台。", 
            "孙阳懪懪奔驽骀，鱼目当御月不才。", 
            "悬鹑含菽仳离哉，曲学阿世吾不回。", 
            "中饮欲罢伤心怀，非酒与君孰堪谐。", 
            "江干鸥下无嫌猜，花田仙酿足樽罍。", 
            "专饮致醉能婴孩，连蜷桂树南山隈。", 
            "四皓之出八公哀，淹留招尔行归来。"
        ], 
        "title": "花田饮陶十一白郎", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "古人卧掷天台赋，我亦梦识枚乘诗。", 
            "青葱柏树五陵上，长衢夹道连彤墀。", 
            "双阙金铺龙马立，千门玉柱凤凰仪。", 
            "朱邸鸣钟开早宴，翠■白纻流纷倩。", 
            "桃杏含春照远山，芙蓉弄水明秋练。", 
            "向晚留髡钗满地，先春送客花盈殿。", 
            "哪能复顾尚书期，可怜未睹王嫱面。", 
            "殷红叠翠逐韩嫣，一笑千金珠弹圜。", 
            "轻宪当风飏粉面，晚妆如月透珠帘。", 
            "纤裳襞袖榴花湿，玉腕琼肌蕙草鲜。", 
            "小娣齐眉吴郑旦，大兄度曲李延年。", 
            "织成宝带鸳鸯锦，并坐瑶笙阆苑仙。", 
            "公子年年惜芳树，金吾夜夜敞雕筵。", 
            "雕筵芳树荫宫霞，五侯七贵矜骄奢。", 
            "金罍云山陈玉馔，琼姬风雪舞瑶华。", 
            "刘牧镇过袁绍府，武安鄂饮魏其家。", 
            "东朝首鼠王公震，西狩获麟国士嗟。", 
            "差向如渑淹日月，宁论有海变桑麻。", 
            "宾主共能将绣虎，圭窬私念剖灵蛇。", 
            "子政翻经藜火烬，冯唐执戟柘光斜。", 
            "对策云龙愁螮蝀，期年金马似天涯。", 
            "东方馁望三千实，博望魂摇八月槎。", 
            "东方大笑张骞哭，去日池台生苜蓿。", 
            "明月停歌迥不飞，流霞入管更还促。", 
            "宝马香车沸锦城，繁弦促调摇金屋。", 
            "京华乐盛易生悲，身逐浮云无所畀。", 
            "黯黯销魂还入梦，沧洲明月下江蓠。"
        ], 
        "title": "梦中咏十九首隐几偶成", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "琼花一枝天下无，新妆绝胜秦罗敷。", 
            "掌中学得平阳舞，赵璧堪偿十五都。", 
            "自矜骄艳无双质，嫁与将军北射胡。", 
            "胡骑冯陵风雨急，金陵铁锁何嗟及。", 
            "都尉惭恩夜受降，桃根感义春相泣。", 
            "感义惭恩春复秋，汉家宫阙水东流。", 
            "高台爱妾魂将断，南雁方过翡翠楼。", 
            "翡翠楼前月如练，二十四桥花似霰。", 
            "鼓吹云旗锦浪堆，牵牛织女重相见。", 
            "相见相欢无几何，蓬莱清浅近无波。", 
            "泰山东倾作平地，日南铜柱高巍峨。", 
            "将军高阁临江起，湘帘一派珠江水。", 
            "羌篴胡笳沸绮城，美人一见心先死。", 
            "婉转蛾眉毳幕边，霜摧杨柳风打莲。", 
            "李陵胡服不报汉，申胥泪出玉婵娟。", 
            "脱先解佩重乌邑，哀鸾半映菱花立。", 
            "就桀阿衡负鼎干，兴周吉甫山龙缉。", 
            "自古英雄畏失时，将兴将废女红知。", 
            "奉春既衍留侯策，陶侃休回温峤旗。", 
            "将军沉吟目如电，手捉长戈日轮变。", 
            "讵肯阴谋及妇人，任佗死后开生面。", 
            "闺中春暖草初薰，白水歌通管细君。", 
            "鹣鹣飞上凌烟阁，双兔雌雄世莫分。"
        ], 
        "title": "赵夫人歌", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "象载翔交泰，龙文飞应乾。", 
            "荧光河九润，佳晕日初璇。", 
            "有焕深衢室，无为御讲筵。", 
            "升闻铜马帝，寅亮玉堂贤。", 
            "揆日乘黄屋，仪天构采椽。", 
            "虞风开阜愠，汤泽布炎燀。", 
            "黑水通南海，黄麾扫北寘。", 
            "王章驱左服，天乐降柔牷。", 
            "受箓逢玄女，披图待偓佺。", 
            "乌流玉屋瑞，鸟下讲堂鳣。", 
            "压纽星虹绕，垂裳礼乐虔。", 
            "三苗衔戚羽，七萃引楼船。", 
            "推毂青萍吼，挥戈赤日朘。", 
            "瓯珠栖月蚌，蜡玉拂郊蝝。", 
            "神箓生山岳，瑶光注海堧。", 
            "穗城天鸐降，丹徼夏鹏骞。", 
            "瑞相侔岩石，祯符汇大川。", 
            "掞天胸次阔，定命指纹连。", 
            "鼎足垂金鉴，台阶应宝躔。", 
            "蝌书镌史籀，骏骨礼方歅。", 
            "兰省翻经富，蓬壶象帝先。", 
            "金鱼衔不借，玉燕梦初圜。", 
            "窗琐宫云映，扉香岛雾阗。", 
            "铜仙披鹤禁，桂女释麋纯。", 
            "红药翻瑶砌，榑桑视锦砖。", 
            "词头勤斧藻，国手让蹄筌。", 
            "绿字庖牺浣，青藜太乙燃。", 
            "代工宸翰丽，启沃秘书诠。", 
            "晓入班升棘，宵归烛赐莲。", 
            "声华扬北斗，师表藉南诠。", 
            "赤道量衡设，玄英水鉴研。", 
            "琏瑚宗二代，桃李化三千。", 
            "云汉章逾倬，微垣望益坚。", 
            "玄珠探罔象，蠹柬悟轮扁。", 
            "王气藏珠斗，华风变女媊。", 
            "金瓯亲黻冕，琼筮叶筳篿。", 
            "熊像图椒寝，鸾缄出桂榜。", 
            "三山齐捧日，五岭独擎天。", 
            "纳麓风雷壮，承明日月便。", 
            "真儒才命世，贵相业无前。", 
            "负扆题书谨，临轩绝席专。", 
            "苑花卿月迥，温树相风妍。", 
            "驯雉巢鸱吻，鸣驺副鹤軿。", 
            "对扬资庙算，奉引亚宫钿。", 
            "少海陪先路，勾陈卫曲旃。", 
            "起居新蹇蹇，书记旧翩翩。", 
            "六曲遵周约，三章陋汉骈。", 
            "明良琴瑟御，谟烈鼎彝联。", 
            "敬胜丹书册，艰知七月篇。", 
            "玺书欣拜手，衮服尽随肩。", 
            "辟路通寒素，摅诚格上玄。", 
            "元龟自昆命，雕虎敢分权。", 
            "玉帛齐天会，金华戬帝编。", 
            "九畴陈雨霁，五石炼云烟。", 
            "作柱狂澜砥，回枯湛露偏。", 
            "岁裁金币职，月损水衡钱。", 
            "玉券三灵寿，瓛圭九锡遄。", 
            "衣冠瞻万国，牙爪复三边。", 
            "白羽麾神策，阴符允罕幵。", 
            "隼边降肃慎，雕外没先零。", 
            "仙仗鸳鸾集，嵩呼凤鸟传。", 
            "江山恢禹迹，天地入尧年。", 
            "搏石夔居舜，和羹说在殷。", 
            "庆云囷叆叇，籞气暖延绵。", 
            "斟酌天浆满，招摇斗柄旋。", 
            "平台题玉貌，石室教璚仙。", 
            "槐柳依行马，簪裾绕附蝉。", 
            "散骑伻凤节，侍史热龙涎。", 
            "虹玉腰为带，泥金手作笺。", 
            "阁甍交彩殿，沟水切朱弦。", 
            "礼数人间绝，荣名天保全。", 
            "霞尊致醽醁，云堵奏韶渊。", 
            "河马呈签轴，山龙备紞綖。", 
            "佩琚双珩白，朝服四门鲜。", 
            "吁俊尊三能，神奸铸九埏。", 
            "旆常铭法驾，金石振宫县。", 
            "吐握逢公旦，飘零许仲宣。", 
            "赏音山水遇，感义发肤捐。", 
            "花授江郎笔，庭分谢朓毡。", 
            "皇坟耽藻绘，骚赋窃丹铅。", 
            "击筑游燕赵，吹箫过市廛。", 
            "自甘鳀壑卧，谁恋凤池牵。", 
            "帝室惭雕篆，天书愧锦鞯。", 
            "修蛾曾市妒，弱羽怯空弦。", 
            "鸣雁愁供客，操豚笑祝田。", 
            "畏途心屡折，泣路眼频穿。", 
            "璧刖终投楚，金兼未筑燕。", 
            "家徒四壁立，国步九丘邅。", 
            "木石疲精卫，枋榆嚇腐鸢。", 
            "失时悲市骏，饮恨化啼鹃。", 
            "蹈海秦军却，忧天杞客悛。", 
            "茱萸嘲鷇食，乔木滞莺迁。", 
            "土偶行何适，匏瓜击独怜。", 
            "曳裾趋建礼，珥笔奉甘泉。", 
            "金铉方持鼎，瑜衡念在璿。", 
            "弹冠谢容饰，跃冶负陶甄。", 
            "兰露朝承饮，荷风晚自搴。", 
            "有台欣乐只，控地绝攀缘。", 
            "西掖芳时晏，东皇岁序愆。", 
            "丝纶虽五色，何自答埃涓。"
        ], 
        "title": "扈跸临廱归自中书堂呈苏相国一百韵", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "崇山道明水，皦皦石潭清。", 
            "上有木龙树，葳蕤闻凤声。", 
            "开琴待明月，月向清溪生。", 
            "三十六峰里，群仙抗手迎。"
        ], 
        "title": "道明水望三十六峰", 
        "type": "古风", 
        "yun": "庚"
    }, 
    {
        "author": "薛信辰", 
        "era": "清", 
        "subtype": "七言律诗", 
        "text": [
            "鸡窗风雨十年迟，剪烛谈心月堕时。", 
            "载咏淮南丛桂树，联吟洞口绛桃诗。", 
            "乾坤春社三升酒，事业秋灯一局棋。", 
            "高卧尽堪容醉叟，五湖烟景白鸥知。"
        ], 
        "title": "答马公眉", 
        "type": "律诗", 
        "yun": "支"
    }, 
    {
        "author": "薛芬", 
        "era": "清", 
        "subtype": "七言律诗", 
        "text": [
            "绣毂香车处处传，慈恩寺里发孤妍。", 
            "竹枝粉艳飘歌席，楚酒光浓发舞筵。", 
            "青玉案高秦太史，蔚蓝天近汉神仙。", 
            "可怜一入韩弘第，散作春城柳市烟。"
        ], 
        "title": "绿牡丹（八首选一）", 
        "type": "律诗", 
        "yun": "先"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "碧云空溅泪，可以赠生离。", 
            "自古非今日，朱颜不遇时。", 
            "秦淮限桃叶，汉月拥文姬。", 
            "一领阳关奏，殊惭轻薄儿。"
        ], 
        "title": "池阳六门三土严逐妓余出祖之", 
        "type": "律诗", 
        "yun": "支"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "露斜山峭峭，钟断水悠悠。", 
            "草绿斑鵻怨，花飞红粉愁。", 
            "如何云梦月，不共汉江流。", 
            "又送王孙去，淮南桂树秋。"
        ], 
        "title": "别楚艳秦嫣", 
        "type": "律诗", 
        "yun": "尤"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "佳人美且仁，独立若为邻。", 
            "水净见斜领，愁多宜暮春。", 
            "恼公从小惯，西子自来颦。", 
            "莫学卢家妇，新妆阅世人。"
        ], 
        "title": "赠云愁愁 其一", 
        "type": "律诗", 
        "yun": "真"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "楚云朝暮见，一半在阳台。", 
            "雨绝无留梦，春愁黯不开。", 
            "乌孙辞凤辇，青冢望龙堆。", 
            "形影深相吊，肝肠日几回。"
        ], 
        "title": "赠云愁愁 其二", 
        "type": "律诗", 
        "yun": "灰"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "皓齿复明眉，妆成为阿谁。", 
            "所思不可见，伫立已多时。", 
            "蝶粉涂芗砌，虫罗罥柳丝。", 
            "提筐向南陌，灵雨怅佳期。"
        ], 
        "title": "伫立", 
        "type": "律诗", 
        "yun": "支"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "岁时频梦尔，非关儿女情。", 
            "霜露莙蒿色，江天凫雁声。", 
            "浮云吴会客，落日楚江萍。", 
            "为报秦嘉字，胡尘满汉京。"
        ], 
        "title": "寄内", 
        "type": "律诗", 
        "yun": null
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "大儿才八岁，见鲤学缄词。", 
            "讵识冥鸿性，弥深舐犊悲。", 
            "但能长傍母，不必更寻师。", 
            "莫似而翁傲，飘飘云水期。"
        ], 
        "title": "寄鸿儿", 
        "type": "律诗", 
        "yun": "支"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "侍儿娇的的，玉箸蕴兰衿。", 
            "去日恋携手，自言能鼓琴。", 
            "七盘汉宫舞，长侧楚妃吟。", 
            "奚难召鸾鹤，贵在得卿心。"
        ], 
        "title": "寄侍儿青琴", 
        "type": "律诗", 
        "yun": "侵"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "君子有所适，出门嘶玉骢。", 
            "园花悲隋槿，寒雪问飘蓬。", 
            "拭泪看灵鹊，含情认守宫。", 
            "金钱买鸡卜，知尔客辽东。"
        ], 
        "title": "青琴答", 
        "type": "律诗", 
        "yun": "东"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "官柳弄新黄，宫梅竞晓妆。", 
            "未忘窥宋玉，讵肯嫁王昌。", 
            "云靸通鳷鹊，金衣织凤凰。", 
            "自惭承弁鬓，不觉有微霜。"
        ], 
        "title": "人日寄云绿萝", 
        "type": "律诗", 
        "yun": "阳"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "地角寒初敛，天歌云乍飞。", 
            "大旗危欲折，孤将定何依。", 
            "送雁侵胡月，惊霜点铁衣。", 
            "可能吹妾梦，一为达金微。"
        ], 
        "title": "九咏寄从兄湛之塞垣 其一 边风", 
        "type": "律诗", 
        "yun": "微"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "秦时一片月，万古照边州。", 
            "白动狼烟塞，寒生驿火楼。", 
            "关山和泪到，圜缺及乡愁。", 
            "盈手梅花色，难将寄陇头。"
        ], 
        "title": "九咏寄从兄湛之塞垣 其二 边月", 
        "type": "律诗", 
        "yun": "尤"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "紫塞三关隔，黄尘八面通。", 
            "胡笳吹复起，汉月照还空。", 
            "遢遝仍随马，萧条暗逐风。", 
            "将军休拂拭，留点战袍红。"
        ], 
        "title": "九咏寄从兄湛之塞垣 其三 边尘", 
        "type": "律诗", 
        "yun": "东"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "片角吹残夜，雄关铁锁开。", 
            "古城连堞响，奔马踏霜回。", 
            "玉塞降羌泪，天山旅雁哀。", 
            "何人闻此曲，不上望乡台。"
        ], 
        "title": "九咏寄从兄湛之塞垣 其四 边角", 
        "type": "律诗", 
        "yun": "灰"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "吹笛上高城，城秋月正明。", 
            "胡儿双泪下，汉塞一龙鸣。", 
            "沙柳愁中折，梅花梦里惊。", 
            "徘徊三五弄，肠断忆南征。"
        ], 
        "title": "九咏寄从兄湛之塞垣 其五 边笛", 
        "type": "律诗", 
        "yun": "庚"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "候雁发金河，纷纷带雪过。", 
            "阵连关月小，声断塞风多。", 
            "高举愁粱稻，低飞怯网罗。", 
            "羽毛非敢惜，书札奈君何。"
        ], 
        "title": "九咏寄从兄湛之塞垣 其六 边雁", 
        "type": "律诗", 
        "yun": "歌"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "天马应星辰，金羁虎豹茵。", 
            "骄盘春草短，叱拨桃花新。", 
            "窟冻长城雪，蹄穿大漠尘。", 
            "百战交河道，功成还与人。"
        ], 
        "title": "九咏寄从兄湛之塞垣 其七 边马", 
        "type": "律诗", 
        "yun": "真"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "叹息阳关柳，青青能几时。", 
            "春光不可度，绿鬓已成丝。", 
            "岁岁愁攀折，依依绾别离。", 
            "故园有奇树，日夜忆连枝。"
        ], 
        "title": "九咏寄从兄湛之塞垣 其八 边柳", 
        "type": "律诗", 
        "yun": "支"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "王孙去不返，马足共车轮。", 
            "万里连天色，终年出塞人。", 
            "几经金海雪，不见玉关春。", 
            "独夜寒塘梦，相思愁白蘋。"
        ], 
        "title": "九咏寄从兄湛之塞垣 其九 边草", 
        "type": "律诗", 
        "yun": "真"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "天目郁嵯峨，移来雪满柯。", 
            "冰霜隐鳞甲，风雨思如何。", 
            "冉冉岁云暮，亭亭芳意多。", 
            "遥怜著书月，投分入烟萝。"
        ], 
        "title": "移天目松", 
        "type": "律诗", 
        "yun": "歌"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "美人迟暮意，纤手抚寒条。", 
            "素魄一为濯，香魂可自招。", 
            "倩谁邀玉篴，何以托琼瑶。", 
            "莫叹江南橘，庾关路更遥。"
        ], 
        "title": "梅花", 
        "type": "律诗", 
        "yun": "萧"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "积空已成色，旷古意弥深。", 
            "无复庙廊趣，澹然山水心。", 
            "雨花冥药灶，涯漏滴风琴。", 
            "自足敦微尚，夷犹芳涧阴。"
        ], 
        "title": "青菭", 
        "type": "律诗", 
        "yun": "侵"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "飘飘楚江客，来咏楚江蘋。", 
            "发藻沧浪水，迟晖江汉滨。", 
            "五湖随宕子，七泽寄浮身。", 
            "嘉实如堪荐，长谣问鲁人。"
        ], 
        "title": "萍（与谭友夏同赋）", 
        "type": "律诗", 
        "yun": "真"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "负刍长已矣，刍尽爨还空。", 
            "八口闾阎下，孤臣市井中。", 
            "离情观道丧，无泪哭途穷。", 
            "顾影时时笑，劳君西复东。"
        ], 
        "title": "负刍（丁亥作）", 
        "type": "律诗", 
        "yun": "东"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "天书出尚方，宋锦内家装。", 
            "赐日多珍惜，售时不厌忙。", 
            "石床虚尔伴，药价待君偿。", 
            "渔海干戈息，还期入帝乡。"
        ], 
        "title": "卖书", 
        "type": "律诗", 
        "yun": "阳"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "儒门今澹薄，乞食展宗风。", 
            "余愿何曾及，他心亦已通。", 
            "入林如旧约，握手醉新丰。", 
            "芳草茫茫外，王孙路不穷。"
        ], 
        "title": "乞食", 
        "type": "律诗", 
        "yun": "东"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "龀龀柔童子，贪看人捉人。", 
            "讵谙黄鸟语，哪识白华身。", 
            "觉后方知痛，忧来不见亲。", 
            "隆寒需闭户，恬坐阅芳春。"
        ], 
        "title": "次儿为马兵捆去客有鉴其胥靡解骖赎之诗以训焉", 
        "type": "律诗", 
        "yun": "真"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "行门何太苦，绝粒对糠斋。", 
            "未老知身累，忘机与化谐。", 
            "閒云送孤影，朗月奏长怀。", 
            "彤管铭高逸，梁鸾未足偕。"
        ], 
        "title": "赠内子邓硕人糠斋", 
        "type": "律诗", 
        "yun": "佳"
    }, 
    {
        "author": "邝露", 
        "era": "清", 
        "subtype": "五言律诗", 
        "text": [
            "月浸仙人掌，云奇帝女台。", 
            "清泠花院闭，的皪天宇开。", 
            "降鹤通宵警，游鸿达曙哀。", 
            "集灵三使至，应问长卿杯。"
        ], 
        "title": "甲辰二月初六甘露降", 
        "type": "律诗", 
        "yun": "灰"
    }, 
    {
        "author": "薛雪", 
        "era": "清", 
        "subtype": "七言绝句", 
        "text": [
            "美人芳草思飘然，分水新城两谪仙。", 
            "今日《风》《骚》谁继绝，江南犹有杜云川。"
        ], 
        "title": "寄杜太史云川 其一", 
        "type": "绝句", 
        "yun": "先"
    }, 
    {
        "author": "薛雪", 
        "era": "清", 
        "subtype": "七言绝句", 
        "text": [
            "抛残别泪《阳关曲》，酸尽闲心《子夜歌》。", 
            "莫向乌丝阑上写，隔江烟火断肠多。"
        ], 
        "title": "寄杜太史云川 其二", 
        "type": "绝句", 
        "yun": "歌"
    }, 
    {
        "author": "薛雪", 
        "era": "清", 
        "subtype": "五言律诗", 
        "text": [
            "相值东峰下，相看鬓欲霜。", 
            "年华共流转，意气独飞扬。", 
            "四座惊瞻顾，连城且蕴藏。", 
            "如余空说剑，无路扫欃枪。"
        ], 
        "title": "东山逢徐灵胎", 
        "type": "律诗", 
        "yun": "阳"
    }, 
    {
        "author": "薛雪", 
        "era": "清", 
        "subtype": "七言律诗", 
        "text": [
            "一日孤怀两世情，横山分水各心惊。", 
            "文章先后仍声价，涕泪沧江竟死生。", 
            "巷冷何人还驻马，柳荒无主断鸣莺。", 
            "居人指点冈头地，午梦春深草色平。"
        ], 
        "title": "过先师分湖故宅又至横山别墅", 
        "type": "律诗", 
        "yun": "庚"
    }, 
    {
        "author": "薛雪", 
        "era": "清", 
        "subtype": "七言律诗", 
        "text": [
            "春风吹我秣陵城，江柳江花照眼明。", 
            "人共家山千里月，梦回孤馆一声莺。", 
            "黏天好事迷芳草，尽日微吟数落英。", 
            "去住两端判不得，又逢寒食倍关情。"
        ], 
        "title": "寒食日", 
        "type": "律诗", 
        "yun": "庚"
    }, 
    {
        "author": "薛琼", 
        "era": "清", 
        "subtype": "七言绝句", 
        "text": [
            "一样莺花二月天，饧箫声里兴萧然。", 
            "三旬九食吾家事，不独今朝是禁烟。"
        ], 
        "title": "寒食", 
        "type": "绝句", 
        "yun": "先"
    }, 
    {
        "author": "薛福保", 
        "era": "清", 
        "subtype": "五言律诗", 
        "text": [
            "蛰影山樊内，形神两不期。", 
            "都忘芥距意，岂有稻粱思。", 
            "画者通微悟，天倪妙独追。", 
            "己应知晦养，胜似午啼时。"
        ], 
        "title": "息鸡图", 
        "type": "律诗", 
        "yun": "支"
    }, 
    {
        "author": "薛福保", 
        "era": "清", 
        "subtype": "七言律诗", 
        "text": [
            "圣伏神徂千载外，鸾飘凤泊九州间。", 
            "兼窥儒墨无门户，行尽关山费岁年。", 
            "尽日登临携旧雨，他乡风物似斜川。", 
            "玉杯繁露非吾事，炳烛欢游差似贤。"
        ], 
        "title": "正月五日出游作", 
        "type": "律诗", 
        "yun": null
    }, 
    {
        "author": "薛福保", 
        "era": "清", 
        "subtype": "七言律诗", 
        "text": [
            "赤伏余光未肯颓，黄初雄视紫髯雌。", 
            "一龙中道还寥廓，三马平原脱絷羁。", 
            "陈迹总随流水逝，空祠独与大名垂。", 
            "悠悠已是嬴刘后，一羽云霄渺可思。"
        ], 
        "title": "武侯祠堂", 
        "type": "律诗", 
        "yun": "支"
    }, 
    {
        "author": "薛福保", 
        "era": "清", 
        "subtype": "七言律诗", 
        "text": [
            "百战归来谤不訾，飘萧雪鬓与霜髭。", 
            "晚途偶更师刘晏，绝漠犹堪斩郅支。", 
            "填海移山终不悔，吠声射影岂非痴。", 
            "中朝垂意苞桑计，龙变云蒸会有期。"
        ], 
        "title": "鄂生观察见示即事书怀诗次韵奉和", 
        "type": "律诗", 
        "yun": "支"
    }, 
    {
        "author": "薛镛", 
        "era": "清", 
        "subtype": "五言绝句", 
        "text": [
            "老树傍衡门，人家颇不俗。", 
            "芦荻春风吹，光分山水绿。"
        ], 
        "title": "舟中无事，为姚丈杂题画扇四首 其二", 
        "type": "绝句", 
        "yun": "沃"
    }, 
    {
        "author": "薛镛", 
        "era": "清", 
        "subtype": "七言绝句", 
        "text": [
            "料峭春风二月寒，雨前争取试龙团。", 
            "清泉涪火储供奉，已过金源七品官。"
        ], 
        "title": "沈仲英春风啜茗图", 
        "type": "绝句", 
        "yun": "寒"
    }, 
    {
        "author": "薛镛", 
        "era": "清", 
        "subtype": "七言绝句", 
        "text": [
            "正是孤山月满时，美人香草影参差。", 
            "灵均幽怨逋仙冷，都入骚人醉后诗。"
        ], 
        "title": "梅兰大放，小欧口占断句，即和其韵", 
        "type": "绝句", 
        "yun": "支"
    }, 
    {
        "author": "薛镛", 
        "era": "清", 
        "subtype": "五言绝句", 
        "text": [
            "老树傍衡门，人家颇不俗。", 
            "芦荻春风吹，光分山水绿。"
        ], 
        "title": "舟中无事，为姚丈杂题画扇四首 其二", 
        "type": "绝句", 
        "yun": "沃"
    }, 
    {
        "author": "薛镛", 
        "era": "清", 
        "subtype": "七言绝句", 
        "text": [
            "江上层峦耸翠鬟，苏家诗笔米家山。", 
            "扁舟一棹春风稳，行到扬州第几湾。"
        ], 
        "title": "舟中无事，为姚丈杂题画扇四首 其一", 
        "type": "绝句", 
        "yun": "删"
    }, 
    {
        "author": "薛镛", 
        "era": "清", 
        "subtype": "七言绝句", 
        "text": [
            "瀑布千寻湿翠鬟，奇风重叠水湾环。", 
            "篷窗镇日浑无事，写遍江南雨后山。"
        ], 
        "title": "舟中无事，为姚丈杂题画扇四首 其三", 
        "type": "绝句", 
        "yun": "删"
    }, 
    {
        "author": "薛镛", 
        "era": "清", 
        "subtype": "七言绝句", 
        "text": [
            "绿树参差一径斜，青山重叠四围遮。", 
            "板桥流水村何处，隐约深林有几家。"
        ], 
        "title": "舟中无事，为姚丈杂题画扇四首 其四", 
        "type": "绝句", 
        "yun": "麻"
    }, 
    {
        "author": "薛镛", 
        "era": "清", 
        "subtype": "七言绝句", 
        "text": [
            "万顷晴湖水拍天，隔江山色淡于烟。", 
            "閒来写遍淮南景，芳草斜阳共一船。"
        ], 
        "title": "扬州道中", 
        "type": "绝句", 
        "yun": "先"
    }, 
    {
        "author": "薛镛", 
        "era": "清", 
        "subtype": "七言绝句", 
        "text": [
            "草长平原骏马肥，短长亭畔柳依依。", 
            "惊花也惜如花貌，怕污云鬟不乱飞。"
        ], 
        "title": "即事书景州店壁", 
        "type": "绝句", 
        "yun": "微"
    }, 
    {
        "author": "薛镛", 
        "era": "清", 
        "subtype": "七言绝句", 
        "text": [
            "茅屋三间古道旁，小姑质朴亦端庄。", 
            "隔溪眉样青如许，携镜临流理晓妆。"
        ], 
        "title": "车中无事辄得小诗，宿店后即书于壁（八首录五） 其一", 
        "type": "绝句", 
        "yun": "阳"
    }, 
    {
        "author": "薛镛", 
        "era": "清", 
        "subtype": "七言绝句", 
        "text": [
            "高烧绛蜡夜窗虚，客路平安报故居。", 
            "写罢八行交驿卒，家书飞递等官书。"
        ], 
        "title": "车中无事辄得小诗，宿店后即书于壁（八首录五） 其二", 
        "type": "绝句", 
        "yun": "鱼"
    }, 
    {
        "author": "薛镛", 
        "era": "清", 
        "subtype": "七言绝句", 
        "text": [
            "叠嶂层峦石径斜，涧溪清浅醮红霞。", 
            "风尘莫谓无佳境，一路幽香扑枣花。"
        ], 
        "title": "车中无事辄得小诗，宿店后即书于壁（八首录五） 其三", 
        "type": "绝句", 
        "yun": "麻"
    }, 
    {
        "author": "薛镛", 
        "era": "清", 
        "subtype": "七言绝句", 
        "text": [
            "短衣匹马气纵横，无数青山管送迎。", 
            "独立金鳌一昂首，此行端不负生平。"
        ], 
        "title": "车中无事辄得小诗，宿店后即书于壁（八首录五） 其四", 
        "type": "绝句", 
        "yun": "庚"
    }, 
    {
        "author": "薛镛", 
        "era": "清", 
        "subtype": "七言绝句", 
        "text": [
            "纵横上下孰通才，放眼真教尽八垓。", 
            "莫怪狂生小天下，此身曾上岱宗来。"
        ], 
        "title": "车中无事辄得小诗，宿店后即书于壁（八首录五） 其五", 
        "type": "绝句", 
        "yun": "灰"
    }, 
    {
        "author": "薛镛", 
        "era": "清", 
        "subtype": "七言绝句", 
        "text": [
            "费他画手买焉支，写出清平绝妙词。", 
            "学士惊才妃子艳，风流都付念奴知。"
        ], 
        "title": "题牡丹画扇贻玉梅", 
        "type": "绝句", 
        "yun": "支"
    }, 
    {
        "author": "薛镛", 
        "era": "清", 
        "subtype": "七言绝句", 
        "text": [
            "青山稠叠迓轻舟，一片春潮带雨流。", 
            "双桨绿波溪曲曲，画眉声里过严州。"
        ], 
        "title": "即目和春舟", 
        "type": "绝句", 
        "yun": "尤"
    }, 
    {
        "author": "薛镛", 
        "era": "清", 
        "subtype": "七言绝句", 
        "text": [
            "鄂君绣被覆鸳鸯，话到分飞欲断肠。", 
            "江水不知人意恼，故催双桨下钱塘。"
        ], 
        "title": "调王雨卿", 
        "type": "绝句", 
        "yun": "阳"
    }, 
    {
        "author": "薛镛", 
        "era": "清", 
        "subtype": "五言律诗", 
        "text": [
            "四野何空阔，新阴绿可扪。", 
            "青山排对岸，黄犊下孤村。", 
            "风定雨初歇，潮归沙有痕。", 
            "扁舟行缓缓，遮莫暮烟昏。"
        ], 
        "title": "丹徒道中", 
        "type": "律诗", 
        "yun": "元"
    }, 
    {
        "author": "薛镛", 
        "era": "清", 
        "subtype": "五言律诗", 
        "text": [
            "履险不知止，搜奇到碧岑。", 
            "危峰插天半，怪鸟浴江心。", 
            "山水终年好，风尘何处侵。", 
            "攀萝扪石径，夐绝此登临。"
        ], 
        "title": "登北固山绝顶", 
        "type": "律诗", 
        "yun": "侵"
    }, 
    {
        "author": "薛镛", 
        "era": "清", 
        "subtype": "七言律诗", 
        "text": [
            "邮亭处处客程催，图画天然一路开。", 
            "风定浪花缘橹上，雨馀山翠压舟来。", 
            "桑麻此地安耕作，鼙鼓中原慨将才。", 
            "无数峰峦环雉堞，雄城旧是越王台。"
        ], 
        "title": "萧山道中", 
        "type": "律诗", 
        "yun": "灰"
    }, 
    {
        "author": "薛镛", 
        "era": "清", 
        "subtype": "七言律诗", 
        "text": [
            "清浅溪环百雉城，碧琉璃界倍空明。", 
            "眼真云水光中洗，人自山阴道上行。", 
            "修竹便娟疑欲笑，乱峰稠叠不知名。", 
            "鉴湖无恙兰亭在，可许诛茅过一生。"
        ], 
        "title": "山阴道中", 
        "type": "律诗", 
        "yun": "庚"
    }, 
    {
        "author": "薛镛", 
        "era": "清", 
        "subtype": "七言律诗", 
        "text": [
            "邮程络绎尽催诗，即景怀人有所思。", 
            "绿水禽鱼名士宅，红墙旌旆小姑祠。", 
            "村围老树多馀荫，春到閒花亦吐姿。", 
            "铁板铜琶豪兴在，藤笺谁谱女郎词。"
        ], 
        "title": "上虞道中", 
        "type": "律诗", 
        "yun": "支"
    }, 
    {
        "author": "薛昂若", 
        "era": "清", 
        "subtype": "五言排律", 
        "text": [
            "寒日东风发，春城处处花。", 
            "轻飞双凤外，散入五侯家。", 
            "摇曳融晴絮，颠狂绚彩霞。", 
            "女墙拦不住，潘县并堪誇。", 
            "飘泊通何限，迷茫尽欲遮。", 
            "绿杨红杏满，金殿玉楼加。", 
            "汩汩来还去，霏霏整亦斜。", 
            "韩公吟秀句，韶景丽天涯。"
        ], 
        "title": "寒食日至校，见花飞满处，古诗所谓『春城无处不飞花』，即咏五律八韵", 
        "type": "排律", 
        "yun": "麻"
    }, 
    {
        "author": "薛昂若", 
        "era": "清", 
        "subtype": "五言排律", 
        "text": [
            "记得寻常月，原多朗朗情。", 
            "正逢秋皎洁，分外影光明。", 
            "叶已梧桐脱，声才蟋蟀鸣。", 
            "团圆千里共，气象十分盈。", 
            "金兔非加染，银蟾觉倍清。", 
            "虽云增色相，犹是旧晶莹。", 
            "光彩星辰让，精华桂子生。", 
            "深宵如白昼，玩赏到三更。"
        ], 
        "title": "中秋日玩月，即咏五律八韵", 
        "type": "排律", 
        "yun": "庚"
    }, 
    {
        "author": "薛昂若", 
        "era": "清", 
        "subtype": "五言排律", 
        "text": [
            "田器将何铸，惟须战器供。", 
            "剑翻堪利佃，戟更助勤农。", 
            "善政同归马，销光拟化龙。", 
            "锄云增耒耜，犁雨息烟烽。", 
            "牛买升平范，鸥閒里巷容。", 
            "颂声闻一片，四海乐陶镕。"
        ], 
        "title": "铸剑戟为农器", 
        "type": "排律", 
        "yun": "冬"
    }, 
    {
        "author": "薛昂若", 
        "era": "清", 
        "subtype": "五言排律", 
        "text": [
            "独坐心何静，三更月上升。", 
            "一鸣鸡报晓，勤读卷临灯。", 
            "岂等秦关唱，堪同祖逖兴。", 
            "乍啼鹭客梦，多味鲍吾膺。", 
            "照匪青黎共，音传绛阙登。", 
            "陆公冬夜诵，诗兴快相乘。"
        ], 
        "title": "赋得灯下读书鸡一鸣（得灯之五言六韵）", 
        "type": "排律", 
        "yun": "蒸"
    }, 
    {
        "author": "薛昂若", 
        "era": "清", 
        "subtype": "五言排律", 
        "text": [
            "未得书中味，晨昏苦读书。", 
            "欣然生雅趣，更觉胜閒居。", 
            "不独挑灯后，端如食蔗初。", 
            "勤当求万卷，暇岂等三馀。", 
            "积学原无尽，伊人恰似舒。", 
            "功夫深养到，佳境乐何如。"
        ], 
        "title": "读书有味觉身閒", 
        "type": "排律", 
        "yun": "鱼"
    }, 
    {
        "author": "薛昂若", 
        "era": "清", 
        "subtype": "五言排律", 
        "text": [
            "纵是分阴惜，无如疾似梭。", 
            "青年曾自慰，白发复云何。", 
            "生活愁中得，韶华梦里过。", 
            "求人嗟老迈，责己悔蹉跎。", 
            "节比松犹竞，鬓同雪已多。", 
            "茫茫身世感，幸我乐吟歌。"
        ], 
        "title": "顾影无如白发何", 
        "type": "排律", 
        "yun": "歌"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "极目江天一望赊，夕阳倒映水中斜。", 
            "君山花木无人管，迁入寻常百姓家。"
        ], 
        "title": "偶游君山咏诗两章 其一", 
        "type": "绝句", 
        "yun": "麻"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "散步寻春君麓游，年衰怕上望江楼。", 
            "孤帆远影碧空尽，潮水迢迢天际流。"
        ], 
        "title": "偶游君山咏诗两章 其二", 
        "type": "绝句", 
        "yun": "尤"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "勉执教鞭数十年，朝吟夕诵被牵连。", 
            "况今岁已周花甲，自问犹难种砚田。"
        ], 
        "title": "民国十九年辞春晖镇长职二首 其一", 
        "type": "绝句", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "才疏学浅溯生平，捧读训词不胜惊。", 
            "愧我无才难复命，聊吟巴曲当辞呈。"
        ], 
        "title": "民国十九年辞春晖镇长职二首 其二", 
        "type": "绝句", 
        "yun": "庚"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "六朝柏老数千年，云外昂头成树仙。", 
            "鹤寿龙蟠形古怪，俨如诸葛庙堂前。"
        ], 
        "title": "民国十六年春，有事至泰州城，游于古寺中六朝柏树下，老僧嘱余题诗一首，以留纪念", 
        "type": "绝句", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "花报春风又一年，东南犹未息烽烟。", 
            "满腔心事无他想，聊与知音咏几联。"
        ], 
        "title": "复杨买文函附自感诗四章（民国十九年春） 其一", 
        "type": "绝句", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "不是愁边即醉边，销愁觅醉是年年。", 
            "逢人每说莲心苦，处世谁如苋实圆。"
        ], 
        "title": "复杨买文函附自感诗四章（民国十九年春） 其二", 
        "type": "绝句", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "一声长叹半生忧，俗务万般酒几筹。", 
            "自恨心中多傲骨，机缘虽有不同俦。"
        ], 
        "title": "复杨买文函附自感诗四章（民国十九年春） 其三", 
        "type": "绝句", 
        "yun": "尤"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "力衰岁晚在当前，花到残时最可怜。", 
            "自溯生平耕舌苦，维君结契忆前年。"
        ], 
        "title": "复杨买文函附自感诗四章（民国十九年春） 其四", 
        "type": "绝句", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "从来妙笔贵传神，携笠持竿现一身。", 
            "朋辈相看皆识我，我将自笑作何人。"
        ], 
        "title": "沙溥泉老先生摄化妆垂钓影，委余代题诗两章 其一", 
        "type": "绝句", 
        "yun": "真"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "自悔蹉跎六十年，想来都被俗情牵。", 
            "何时得把仔肩卸，学钓磻溪乐我天。"
        ], 
        "title": "沙溥泉老先生摄化妆垂钓影，委余代题诗两章 其二", 
        "type": "绝句", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "屈指光阴卅载前，那知立校竟同年。", 
            "几经沧海桑田变，成绩依然盈万千。"
        ], 
        "title": "民国二十三年秋月，澄翰学校三十周年纪念，适余君永校六十三周年，题诗一章以赠之", 
        "type": "绝句", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "五常追溯旧家声，祖泽相传医更精。", 
            "年值四旬迁甲第，聊吟巴曲贺先生。"
        ], 
        "title": "泽人马医师四旬荣寿暨乔迁志盛四首 其一", 
        "type": "绝句", 
        "yun": "庚"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "出谷乔居善择邻，新生活动有缘因。", 
            "医人医国称贤士，寿世寿民亦寿身。"
        ], 
        "title": "泽人马医师四旬荣寿暨乔迁志盛四首 其二", 
        "type": "绝句", 
        "yun": "真"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "功同相业实堪钦，寿福无涯本善心。", 
            "泽被民生开广厦，每闻蔀屋感恩深。"
        ], 
        "title": "泽人马医师四旬荣寿暨乔迁志盛四首 其三", 
        "type": "绝句", 
        "yun": "侵"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "医星光映寿星明，妙手回春播盛名。", 
            "天锡遐龄刚日午，觞开新宅酒频倾。"
        ], 
        "title": "泽人马医师四旬荣寿暨乔迁志盛四首 其四", 
        "type": "绝句", 
        "yun": "庚"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "祖居福建久推崇，卅载来澄作寓公。", 
            "本是宝山堂望族，绵绵德泽旧家风。"
        ], 
        "title": "赖公蓝田开七秩觞咏诗敬贺四首 其一", 
        "type": "绝句", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "少孤为客效疆场，历尽风霜苦备尝。", 
            "北辙南辕无定迹，精神尚武立奇功。"
        ], 
        "title": "赖公蓝田开七秩觞咏诗敬贺四首 其二", 
        "type": "绝句", 
        "yun": null
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "谈兵虎帐话青年，气概豪雄赋自天。", 
            "驰马暇时还试剑，好将壮志著先鞭。"
        ], 
        "title": "赖公蓝田开七秩觞咏诗敬贺四首 其三", 
        "type": "绝句", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "煌煌封典表功臣，优奖频加宠及身。", 
            "兰玉森森能济美，得收佳果證前因。"
        ], 
        "title": "赖公蓝田开七秩觞咏诗敬贺四首 其四", 
        "type": "绝句", 
        "yun": "真"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "德望澄江作女宗，同堂四代福无穷。", 
            "儿孙名誉驰商学，克俭克勤家道隆。"
        ], 
        "title": "赵伯母张太夫人成主之期赋诗三章（即赵君石民令堂） 其一", 
        "type": "绝句", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "博士成名羡子贤，欧西游学计多年。", 
            "显亲中外诚非易，天水堂前孝格天。"
        ], 
        "title": "赵伯母张太夫人成主之期赋诗三章（即赵君石民令堂） 其二", 
        "type": "绝句", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "年逾七秩返长空，灵墓前年葬邑东。", 
            "回溯太君多懿德，愧无椽笔辟幽衷。"
        ], 
        "title": "赵伯母张太夫人成主之期赋诗三章（即赵君石民令堂） 其三", 
        "type": "绝句", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "延陵淑德适全城，屈指游仙已两春。", 
            "香雪腊梅迎吊奠，驾輀瘗玉是今辰。"
        ], 
        "title": "章母吴太夫人仙去赋诗四章敬挽（录二章） 其一", 
        "type": "绝句", 
        "yun": "真"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "章母真同孟母贤，义方教子意绵绵。", 
            "而今追悼皆词翰，我亦挥毫写锦笺。"
        ], 
        "title": "章母吴太夫人仙去赋诗四章敬挽（录二章） 其二", 
        "type": "绝句", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "赴赣光阴两载过，凭空噩耗动哀歌。", 
            "怀才偏涉沧桑感，老幼全抛遗恨多。"
        ], 
        "title": "前校长章公表文千古题诗两章挽之 其一", 
        "type": "绝句", 
        "yun": "歌"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "曾经桃李共栽培，师范何堪化劫灰。", 
            "如此英才偏不寿，纪年仅稍胜颜回。"
        ], 
        "title": "前校长章公表文千古题诗两章挽之 其二", 
        "type": "绝句", 
        "yun": "灰"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "吊奠刚逢秋仲天，木樨香满祭筵前。", 
            "音容宛在犹如昨，耿耿灵光耀九泉。"
        ], 
        "title": "季伯母范太夫人驾輀之期漫成七绝（四首录一）", 
        "type": "绝句", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "谁将惹我弄刀兵，万众齐心抱不平。", 
            "可恨乱时难论理，遑云国法与人情。"
        ], 
        "title": "壬申春，国难有感（咏绝八章） 其一", 
        "type": "绝句", 
        "yun": "庚"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "既称天下已为公，何得如斯看不空。", 
            "争地争城劳尽力，杀人盈野痛无穷。"
        ], 
        "title": "壬申春，国难有感（咏绝八章） 其二", 
        "type": "绝句", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "国难将临俗子忙，探消问息色仓皇。", 
            "那知雨骤风狂候，不定心神胆不强。"
        ], 
        "title": "壬申春，国难有感（咏绝八章） 其三", 
        "type": "绝句", 
        "yun": "阳"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "连朝炮火溯从前，屈指逾时已七年。", 
            "变故人生何所恃，恃斯白日与青天。"
        ], 
        "title": "壬申春，国难有感（咏绝八章） 其四", 
        "type": "绝句", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "龙蛇变幻起东夷，正是男儿报国时。", 
            "到底背城决一战，沙场醉卧又奚辞。"
        ], 
        "title": "壬申春，国难有感（咏绝八章） 其五", 
        "type": "绝句", 
        "yun": "支"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "国联侃侃论和戎，黑暗重重那得公。", 
            "孰是权奸孰正直，星光掩映云瞳朦。"
        ], 
        "title": "壬申春，国难有感（咏绝八章） 其六", 
        "type": "绝句", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "钱财日日付东风，弄到民贫国亦穷。", 
            "矮鬼连朝烧更杀，频挥老泪哭英雄。"
        ], 
        "title": "壬申春，国难有感（咏绝八章） 其七", 
        "type": "绝句", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "年来谣说乱如麻，云散风流共徙家。", 
            "尽起浪波吾不管，聊将诗酒作生涯。"
        ], 
        "title": "壬申春，国难有感（咏绝八章） 其八", 
        "type": "绝句", 
        "yun": "麻"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "平时感慨寓诗中，怨恨春江起战风。", 
            "触景生情今昔异，衰年不与壮年同。"
        ], 
        "title": "壬申见沪报载吴佩孚蛰居故乡，触景生情，感伤时局，咏诗八章，足徵英雄末路之胸怀。余步原韵藉以消遣 其一", 
        "type": "绝句", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "当兹春景正芳菲，世事茫茫无是非。", 
            "闸北江湾早蹂躏，人民逃难苦愁眉。"
        ], 
        "title": "壬申见沪报载吴佩孚蛰居故乡，触景生情，感伤时局，咏诗八章，足徵英雄末路之胸怀。余步原韵藉以消遣 其二", 
        "type": "绝句", 
        "yun": null
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "无事隐居山水隈，渔樵耕读任徘徊。", 
            "不知弹雨枪林下，怕看江边劫后灰。"
        ], 
        "title": "壬申见沪报载吴佩孚蛰居故乡，触景生情，感伤时局，咏诗八章，足徵英雄末路之胸怀。余步原韵藉以消遣 其三", 
        "type": "绝句", 
        "yun": "灰"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "满江烽火满心寒，惹我连朝春梦残。", 
            "闻道沪滨兵不解，战区岂忍细查看。"
        ], 
        "title": "壬申见沪报载吴佩孚蛰居故乡，触景生情，感伤时局，咏诗八章，足徵英雄末路之胸怀。余步原韵藉以消遣 其四", 
        "type": "绝句", 
        "yun": "寒"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "疾如行蚁上南柯，一发千军起怒波。", 
            "试马柳营春正好，英雄用武莫蹉跎。"
        ], 
        "title": "壬申见沪报载吴佩孚蛰居故乡，触景生情，感伤时局，咏诗八章，足徵英雄末路之胸怀。余步原韵藉以消遣 其五", 
        "type": "绝句", 
        "yun": "歌"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "花甲已周万事墉，乱时最怕老年逢。", 
            "惊闻劫火连三月，未卧常闻半夜钟。"
        ], 
        "title": "壬申见沪报载吴佩孚蛰居故乡，触景生情，感伤时局，咏诗八章，足徵英雄末路之胸怀。余步原韵藉以消遣 其六", 
        "type": "绝句", 
        "yun": "冬"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "何年得见太平时，外患频来泪欲垂。", 
            "内顾心伤生派别，愈多党见愈难支。"
        ], 
        "title": "壬申见沪报载吴佩孚蛰居故乡，触景生情，感伤时局，咏诗八章，足徵英雄末路之胸怀。余步原韵藉以消遣 其七", 
        "type": "绝句", 
        "yun": "支"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "强吞弱肉理难论，风送蛟龙入海门。", 
            "投笔从戎犹未晚，问君何故忍人侵。"
        ], 
        "title": "壬申见沪报载吴佩孚蛰居故乡，触景生情，感伤时局，咏诗八章，足徵英雄末路之胸怀。余步原韵藉以消遣 其八", 
        "type": "绝句", 
        "yun": null
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "蔡君努力历辛艰，不扫敌人誓不还。", 
            "十九路军最奋勇，肃清矮贼镇河山。"
        ], 
        "title": "壬申年春又见沪报载蔡庭楷军长吟诗三章余乘酒兴步原韵三章 其一", 
        "type": "绝句", 
        "yun": "删"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "奋志冲锋不顾身，死而不朽是精神。", 
            "可怜闸北江湾骨，犹是春闺梦里人。"
        ], 
        "title": "壬申年春又见沪报载蔡庭楷军长吟诗三章余乘酒兴步原韵三章 其二", 
        "type": "绝句", 
        "yun": "真"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "连江炮火射云间，效力疆场不畏难。", 
            "两载家书难屡达，可怜久战未归还。"
        ], 
        "title": "壬申年春又见沪报载蔡庭楷军长吟诗三章余乘酒兴步原韵三章 其三", 
        "type": "绝句", 
        "yun": null
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "校中训毕赴官中，课后又能勤办公。", 
            "学礼学诗坚德性，多才多艺不居功。"
        ], 
        "title": "题赠 其一", 
        "type": "绝句", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "数代书香德望隆，锦心绣口有家风。", 
            "诗人自古称诗窖，恨我耋年窖不通。"
        ], 
        "title": "题赠 其二", 
        "type": "绝句", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "烽火刀兵夜夜然，中华安靖望何年。", 
            "全家寄旅符祥巷，一枕战风那得眠。"
        ], 
        "title": "又国难有感七绝二章 其一", 
        "type": "绝句", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "儿郎冒险入城中，被敌压迫作苦工。", 
            "经过家门不忍睹，户窗打尽物皆空。"
        ], 
        "title": "又国难有感七绝二章 其二", 
        "type": "绝句", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "希望和平不见和，无人能唱太平歌。", 
            "双方让步调停易，战争延长唤奈何。"
        ], 
        "title": "己卯冬月国难不平又咏二首 其一", 
        "type": "绝句", 
        "yun": "歌"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "遭兹国难两三周，财尽民穷犹断炊。", 
            "不克乘桴浮海外，吟诗略可解吾愁。"
        ], 
        "title": "己卯冬月国难不平又咏二首 其二", 
        "type": "绝句", 
        "yun": null
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "走到城门一鞠躬，街前房屋尽烧空。", 
            "家中墙壁虽犹在，锅灶毫无四面通。"
        ], 
        "title": "戊寅六月六日避难回家即咏三章 其一", 
        "type": "绝句", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "扫除垃圾入房东，内子遗容犹在中。", 
            "火食难开无米煮，且沽市酒把饥充。"
        ], 
        "title": "戊寅六月六日避难回家即咏三章 其二", 
        "type": "绝句", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "外无门扇内无床，四壁空空心里伤。", 
            "购得旧窗姑整理，艰难经济苦商量。"
        ], 
        "title": "戊寅六月六日避难回家即咏三章 其三", 
        "type": "绝句", 
        "yun": "阳"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "大年三十更贫穷，米价飞涨买不通。", 
            "煮茗敲冰天气冷，庭前腊雪待春融。"
        ], 
        "title": "己卯大除夕咏七绝二章 其一", 
        "type": "绝句", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言绝句", 
        "text": [
            "三更时有炮枪声，隐约闻来左北城。", 
            "国难期中年又过，愁柴愁米受虚惊。"
        ], 
        "title": "己卯大除夕咏七绝二章 其二", 
        "type": "绝句", 
        "yun": "庚"
    }, 
    {
        "author": "薛昂若", 
        "era": "清", 
        "subtype": "五言律诗", 
        "text": [
            "笑我齿徒加，观书恨眼差。", 
            "难寻三益友，聊种四时花。", 
            "穷达由天命，优游度岁华。", 
            "壮年吟秀句，不觉已鸣鸦。"
        ], 
        "title": "民国二十一年夏月自题于君永学校二首 其一", 
        "type": "律诗", 
        "yun": "麻"
    }, 
    {
        "author": "薛昂若", 
        "era": "清", 
        "subtype": "五言律诗", 
        "text": [
            "自问莫迂拘，人讥我腐儒。", 
            "偷閒非学少，爱洁不留须。", 
            "种菜偕妻子，耕园有老夫。", 
            "荷锄常带酒，酒醉几忘壶。"
        ], 
        "title": "民国二十一年夏月自题于君永学校二首 其二", 
        "type": "律诗", 
        "yun": "虞"
    }, 
    {
        "author": "薛昂若", 
        "era": "清", 
        "subtype": "五言律诗", 
        "text": [
            "指点红楼在，问君自妾家。", 
            "逢场虽作戏，走马果看花。", 
            "听得莺喉啭，难描凤眼斜。", 
            "巫山同一梦，梦醒有无差。"
        ], 
        "title": "余友王君有花癖赠诗一章", 
        "type": "律诗", 
        "yun": "麻"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "八龄失恃苦难言，庭训成人悉父恩。", 
            "风雨聊遮归祖宅，夫妻尚健为男婚。", 
            "一生到老真寒士，两女先亡抚外孙。", 
            "幸赖迈年耕舌力，油盐茶米有来源。"
        ], 
        "title": "又咏七律二首 其一 酒前自述", 
        "type": "律诗", 
        "yun": "元"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "奸诈人心变幻奇，年衰岂敢与相知。", 
            "生成骏骨难谐俗，学画蛾眉不入时。", 
            "有味古书深爱惜，趋炎热客怕追随。", 
            "莫如斟酒行吾素，醉后狂言且赋诗。"
        ], 
        "title": "又咏七律二首 其二 醉后自感", 
        "type": "律诗", 
        "yun": "支"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "暨阳望族姓名秀，卅载宦游政绩良。", 
            "听讼犹人期德化，立功邀宠锡嘉章。", 
            "甘棠旧泽思东省，鲁殿灵光重故乡。", 
            "时值九秋开九秩，枇浆醉映菊花黄。"
        ], 
        "title": "曹远模老先生八旬荣寿，赋诗侑觞，即希政之二首（民国二十一年） 其一", 
        "type": "律诗", 
        "yun": "阳"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "九如颂满寿筵前，大德当然享大年。", 
            "绕膝芝兰荣四代，登堂珠履集三千。", 
            "名园结社娱清福，泮水重游话夙缘。", 
            "世事任他沧海变，渭滨垂钓慕先贤。"
        ], 
        "title": "曹远模老先生八旬荣寿，赋诗侑觞，即希政之二首（民国二十一年） 其二", 
        "type": "律诗", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "亲朋羁旅各西东，劫后馀生感慨中。", 
            "鹏侄寓申报我道，钟孙医病赖恩洪。", 
            "双方避难双方苦，两地相思两地同。", 
            "万里关山书不达，他年觌面诉离衷。"
        ], 
        "title": "庚辰春月国民难中，邮递四川省重庆县祝平内侄婿诗一章", 
        "type": "律诗", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "衣冠谒圣想前时，入学手携芹碧滋。", 
            "人物维新变世事，江山依旧换旌旗。", 
            "老当气壮冲星剑，谁敢心倾向日葵。", 
            "何幸耆英国难后，重游泮水快题词。"
        ], 
        "title": "谨步原韵两章奉贺章仰苏先生重游泮水 其一", 
        "type": "律诗", 
        "yun": "支"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "世代沧桑废国盟，新朝新贵尽时英。", 
            "渔樵隐逸行吾素，耕读逍遥随我情。", 
            "圣庙三桥君又到，文场八股孰重赓。", 
            "逢斯盛举应仲庆，勉缀芜词吟兴生。"
        ], 
        "title": "谨步原韵两章奉贺章仰苏先生重游泮水 其二", 
        "type": "律诗", 
        "yun": "庚"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "精神矍铄老封翁，政绩多端声望隆。", 
            "除盗安民驱土匪，劝农兴学办河工。", 
            "甘棠遗爱思仁泽，禾穗嘉章奖大功。", 
            "年值八旬开盛宴，同堂四代福无穷。"
        ], 
        "title": "又祝远老寿", 
        "type": "律诗", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "由来儒将出儒生，壮志从戎弃管城。", 
            "万里战勋惟革命，一朝党学化群盲。", 
            "而今官宰暨阳邑，曾昔功高背水营。", 
            "自爱洁身无俗韵，悬崖雨洗月华清。"
        ], 
        "title": "谨步王县长云裳留别原韵四章（民国十六年） 其一", 
        "type": "律诗", 
        "yun": "庚"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "一腔热血早持躬，闽浙赣湘历即戎。", 
            "偃武修文自此起，投戈论治憩前冲。", 
            "种花斯境留芳泽，折柳临歧怅帐篷。", 
            "所去民思追古吏，好将遗爱比羊公。"
        ], 
        "title": "谨步王县长云裳留别原韵四章（民国十六年） 其二", 
        "type": "律诗", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "莅治蓉江虽数旬，能同好恶与吾民。", 
            "回思革命停车后，为慕名贤倒屣频。", 
            "从此往来无俗士，当知谈笑有高人。", 
            "群生咸庆其苏候，爱从诚如爱己身。"
        ], 
        "title": "谨步王县长云裳留别原韵四章（民国十六年） 其三", 
        "type": "律诗", 
        "yun": "真"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "高官名吏扫尘氛，岂比寻常逐世纷。", 
            "八斗才储补博士，六韬学富策奇勋。", 
            "毫端常落三千字，笔阵横驱十万军。", 
            "深恨仁人物解组，何时饮酒再论文。"
        ], 
        "title": "谨步王县长云裳留别原韵四章（民国十六年） 其四", 
        "type": "律诗", 
        "yun": "文"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "半生回湘备艰辛，閒说年华数十春。", 
            "有运未来甘自屈，抱才不遇岂求伸。", 
            "悲怀难遣虑中馈，壮志期成渡远津。", 
            "从此龙门堪在望，究心经史企陶甄。"
        ], 
        "title": "谨步陈唯生先生花甲寿原韵四章（民国十七年） 其一", 
        "type": "律诗", 
        "yun": "真"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "喜谈往事战秋风，辜负书生宦海中。", 
            "政治从宽除猛厉，学才多进愈谦冲。", 
            "年周花甲精神健，运过艰钜气象雄。", 
            "晚境定看徵远寿，绵绵福泽正无穷。"
        ], 
        "title": "谨步陈唯生先生花甲寿原韵四章（民国十七年） 其二", 
        "type": "律诗", 
        "yun": "东"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "杖藜随处乐盘桓，更作风流王谢看。", 
            "笔下生花堪并李，才高能识尚思韩。", 
            "是翁矍铄多诗兴，惟颔仪容应问安。", 
            "共向颍川开盛宴，琼筵醉酒却春寒。"
        ], 
        "title": "谨步陈唯生先生花甲寿原韵四章（民国十七年） 其三", 
        "type": "律诗", 
        "yun": "寒"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "生平下榻慕名贤，所去民思在北燕。", 
            "共仰古风堪寿世，咸称廉吏莫贪钱。", 
            "宏开基业荣宗祖，大启门庭傍郭田。", 
            "愧我不文扬盛德，聊吟巴曲当诗篇。"
        ], 
        "title": "谨步陈唯生先生花甲寿原韵四章（民国十七年） 其四", 
        "type": "律诗", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "称觞时与菊觞同，把酒咸庆半百翁。", 
            "聪秀儿郎依膝下，温柔内助主闺中。", 
            "兼营商贾师端氏，素业儒医本父风。", 
            "愧我忝居前辈列，忻看多寿亢吾宗。"
        ], 
        "title": "家曼卿贤侄开六之庆题诗书赠", 
        "type": "律诗", 
        "yun": null
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "谈心把酒溯当年，相隔长江各一天。", 
            "货殖早研迁史传，养身能读自由篇。", 
            "如君隐市诚难得，使我识荆自有缘。", 
            "百岁开觞今有半，知非寡过共称贤。"
        ], 
        "title": "鲍子杨先生五旬荣寿，谨咏诗章以留纪念", 
        "type": "律诗", 
        "yun": "先"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "东西南北起刀兵，奋斗和平愈不平。", 
            "国贼未除多国难，民权失去害民生。", 
            "全篇遗嘱今无问，大会宣言永绝声。", 
            "二十六年假革命，私囊自饱是真情。"
        ], 
        "title": "丁丑国难有感 其一", 
        "type": "律诗", 
        "yun": "庚"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "炮火连天举世然，衷怀感慨涌毫端。", 
            "翻云覆雨几千里，寒胆惊心已半年。", 
            "各处被灾遭杀戮，问谁何地有团圆？", 
            "乡间遇险尤多惧，时刻忧愁夜失眠。"
        ], 
        "title": "丁丑国难有感 其二", 
        "type": "律诗", 
        "yun": null
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "回忆离家几许时，故园景象繫吾思。", 
            "人民失所无归日，黑白不分已乱棋。", 
            "北望旧巢疑遇火，南飞老鸟乏栖枝。", 
            "途中幸借村乡住，风雨满城恨莫知。"
        ], 
        "title": "丁丑国难有感 其三", 
        "type": "律诗", 
        "yun": "支"
    }, 
    {
        "author": "薛昂若", 
        "era": "清", 
        "subtype": "七言律诗", 
        "text": [
            "争地争城孰假真，牺牲性命不为珍。", 
            "思乡尽是他乡子，末世终无治世人。", 
            "避难已经四五月，嗟余年迈七旬春。", 
            "乱离苦况将谁诉，偶遇故交意倍亲。"
        ], 
        "title": "丁丑国难有感 其四", 
        "type": "律诗", 
        "yun": "真"
    }, 
    {
        "author": "萨玉衡", 
        "era": "清", 
        "subtype": "五言律诗", 
        "text": [
            "江淮界南纪，日夜向东流。", 
            "雨气白沈树，风声飒满楼。", 
            "寒花欹晚照，病叶畏先秋。", 
            "凉笛生愁思，归心未买舟。"
        ], 
        "title": "江馆即事", 
        "type": "律诗", 
        "yun": "尤"
    }, 
    {
        "author": "萨玉衡", 
        "era": "清", 
        "subtype": "七言律诗", 
        "text": [
            "玉露金风冷画屏，南来愁见五秋萤。", 
            "才非服轭名何益，织不成章涕独零。", 
            "世路艰难宁一水，人生离合悟双星。", 
            "今宵仙会能多少，漏箭休催转翠軿。"
        ], 
        "title": "七夕漫兴", 
        "type": "律诗", 
        "yun": "青"
    }, 
    {
        "author": "萨哈岱", 
        "era": "清", 
        "subtype": "五言律诗", 
        "text": [
            "同侪俱不贱，株守独如何。", 
            "夜月闻鸡舞，秋风拔剑歌。", 
            "才原怜我拙，事已让人多。", 
            "惭愧王章妇，相依十载过。"
        ], 
        "title": "述怀", 
        "type": "律诗", 
        "yun": "歌"
    }, 
    {
        "author": "萨哈岱", 
        "era": "清", 
        "subtype": "五言律诗", 
        "text": [
            "故人久不见，相访过前村。", 
            "流水溪边路，藏云树下门。", 
            "桑麻新雨润，鸡黍古风存。", 
            "拟卜诛茅地，从君共避喧。"
        ], 
        "title": "过友人村居", 
        "type": "律诗", 
        "yun": "元"
    }, 
    {
        "author": "萨哈岱", 
        "era": "清", 
        "subtype": "五言律诗", 
        "text": [
            "大被三年隔，长征万里赊。", 
            "葡萄愁处酒，芍药别时花。", 
            "上国遥云树，高城急鼓笳。", 
            "阿兄休内顾，好继李轻车。"
        ], 
        "title": "寄怀汉三三兄", 
        "type": "律诗", 
        "yun": "麻"
    }, 
    {
        "author": "萨哈岱", 
        "era": "清", 
        "subtype": "五言律诗", 
        "text": [
            "天意寒将雪，争林雀乱啼。", 
            "孤怀伤岁暮，小立倚楼西。", 
            "竹叶违良友，梅花忆故妻。", 
            "所思都不见，愁与冻云齐。"
        ], 
        "title": "岁暮感怀", 
        "type": "律诗", 
        "yun": "齐"
    }, 
    {
        "author": "萨哈岱", 
        "era": "清", 
        "subtype": "七言律诗", 
        "text": [
            "载得诗囊与酒筹，为乘高兴一探秋。", 
            "苇残断岸寒惊雁，禾熟荒田晓放牛。", 
            "野菊黄铺桥畔路，山枫红抱寺边楼。", 
            "龙潭旧是登临处，不负西风续胜游。"
        ], 
        "title": "西山道上", 
        "type": "律诗", 
        "yun": "尤"
    }, 
    {
        "author": "赖世观", 
        "era": "清", 
        "subtype": "五言排律", 
        "text": [
            "忆昔桃源路，花红远近新。", 
            "忽看千树丽，又见一年春。", 
            "依旧风前笑，仍然井上匀。", 
            "霞蒸幽隐地，锦簇艳阳辰。", 
            "王母尝留迹，渔人几问津。", 
            "漫教流水去，长此避嬴秦。"
        ], 
        "title": "赋得桃红又见一年春得春字", 
        "type": "排律", 
        "yun": "真"
    }, 
    {
        "author": "赖世观", 
        "era": "清", 
        "subtype": "五言排律", 
        "text": [
            "犹是东风转，浑添几度春。", 
            "时兼天气闰，景写露华新。", 
            "蝶使迷前恨，蜂媒话宿因。", 
            "阳回饶上巳，斗指向双辰。", 
            "隔树莺啼乱，疏帘燕掠频。", 
            "烟深杨柳暗，雾重杏花匀。", 
            "婪尾林中路，鳌头宴里人。", 
            "料知桐叶绽，暮霭散香尘。"
        ], 
        "title": "赋得春赖闰加添得春字", 
        "type": "排律", 
        "yun": "真"
    }, 
    {
        "author": "赖世观", 
        "era": "清", 
        "subtype": "五言排律", 
        "text": [
            "蓬莱人不到，有客步仙踪。", 
            "谔谔无双士，峨峨第一峰。", 
            "振衣排玉笋，举袖摘芙蓉。", 
            "近日丹梯接，书云碧落封。", 
            "三千尘极目，两大象罗胸。", 
            "最是登瀛路，弹冠庆协恭。"
        ], 
        "title": "赋得人在蓬莱第一峰得峰字", 
        "type": "排律", 
        "yun": "冬"
    }, 
    {
        "author": "赖世观", 
        "era": "清", 
        "subtype": "五言排律", 
        "text": [
            "一望红如许，枫林叶染霜。", 
            "百花输艳色，二月逊新妆。", 
            "映日疑脂抹，飘风似火扬。", 
            "吴江波正冷，蜀道锦成坊。", 
            "绝胜桃源丽，还超杏苑光。", 
            "停车堪坐爱，疏影异群芳。"
        ], 
        "title": "赋得霜叶红于二月花得霜字", 
        "type": "排律", 
        "yun": "阳"
    }, 
    {
        "author": "赖世观", 
        "era": "清", 
        "subtype": "五言绝句", 
        "text": [
            "野旷天将晚，山边白鹭飞。", 
            "池塘春水绿，渔父未曾归。"
        ], 
        "title": "游北郊", 
        "type": "绝句", 
        "yun": "微"
    }, 
    {
        "author": "赖世观", 
        "era": "清", 
        "subtype": "五言绝句", 
        "text": [
            "瑟瑟寒风起，秋鸿声不已。", 
            "斜窗月色明，塞外人千里。"
        ], 
        "title": "闺思", 
        "type": "绝句", 
        "yun": "纸"
    }, 
    {
        "author": "赖世观", 
        "era": "清", 
        "subtype": "七言绝句", 
        "text": [
            "晚村绿竹自萧疏，犬吠声中野老居。", 
            "一笑相逢曾识面，谁知托迹半樵渔。"
        ], 
        "title": "晚游西郊 其一", 
        "type": "绝句", 
        "yun": "鱼"
    }, 
    {
        "author": "赖世观", 
        "era": "清", 
        "subtype": "七言绝句", 
        "text": [
            "夕阳西坠半孤村，鸟语声中树色翻。", 
            "牧子横牛吹短笛，閒来坐看菜花园。"
        ], 
        "title": "晚游西郊 其二", 
        "type": "绝句", 
        "yun": "元"
    }, 
    {
        "author": "赖世观", 
        "era": "清", 
        "subtype": "七言绝句", 
        "text": [
            "园中种植地瓜多，野菜青青暮色过。", 
            "地在城西三里外，茅庐聚首乐行窝。"
        ], 
        "title": "晚游西郊 其三", 
        "type": "绝句", 
        "yun": "歌"
    }, 
    {
        "author": "赖世观", 
        "era": "清", 
        "subtype": "七言绝句", 
        "text": [
            "英雄佩剑决从军，尽日谈兵不论文。", 
            "韬略夙储诸葛亮，谁知犹叹国三分。"
        ], 
        "title": "感慨", 
        "type": "绝句", 
        "yun": "文"
    }, 
    {
        "author": "赖世观", 
        "era": "清", 
        "subtype": "七言绝句", 
        "text": [
            "六桥烟景最宜诗，天竺飞来峰更奇。", 
            "好是苏堤杨柳绿，明朝载酒与君期。"
        ], 
        "title": "约游西湖", 
        "type": "绝句", 
        "yun": "支"
    }, 
    {
        "author": "赖世观", 
        "era": "清", 
        "subtype": "七言绝句", 
        "text": [
            "立身海上钓鱼台，尽日潮声去复来。", 
            "漫说渔翁能遁世，风波满目打难开。"
        ], 
        "title": "观潮", 
        "type": "绝句", 
        "yun": "灰"
    }, 
    {
        "author": "赖世观", 
        "era": "清", 
        "subtype": "七言绝句", 
        "text": [
            "搔首踟蹰散发时，刀光皎处鬓如丝。", 
            "吕仙妙术今犹在，留作工夫世上奇。"
        ], 
        "title": "剃头", 
        "type": "绝句", 
        "yun": "支"
    }, 
    {
        "author": "赖世观", 
        "era": "清", 
        "subtype": "七言绝句", 
        "text": [
            "玉盏金盘霁月天，深宵醉向好风前。", 
            "沙明水净神清冷，不染纤埃便是仙。"
        ], 
        "title": "水仙花 其一", 
        "type": "绝句", 
        "yun": "先"
    }, 
    {
        "author": "赖世观", 
        "era": "清", 
        "subtype": "七言绝句", 
        "text": [
            "嫩蕊娉婷出水开，冰肌玉质绝尘埃。", 
            "神凝沙石清如许，惯向春风送馥来。"
        ], 
        "title": "水仙花 其二", 
        "type": "绝句", 
        "yun": "灰"
    }, 
    {
        "author": "赖世观", 
        "era": "清", 
        "subtype": "七言绝句", 
        "text": [
            "楼中尽醉不停杯，冷透幽香雪里梅。", 
            "薄影初移帘上月，东风几日送春来。"
        ], 
        "title": "残冬夜饮", 
        "type": "绝句", 
        "yun": "灰"
    }, 
    {
        "author": "邝露", 
        "era": "清", 
        "subtype": null, 
        "text": [
            "秋思不可触，触处定伤离。", 
            "是日看杨柳，青青异昔时。", 
            "羊肠先雁路，马首后鸦期。", 
            "行路难如此，踦人方自知。"
        ], 
        "title": "秋思", 
        "type": "古风", 
        "yun": "支"
    }, 
    {
        "author": "邝露", 
        "era": "清", 
        "subtype": null, 
        "text": [
            "二雏别时小，婀娜双髻鬟。", 
            "余欲荷锄去，未能深入山。", 
            "桃花谙母祝，琪树倩人攀。", 
            "愿化成龙杖，来看雉子斑。"
        ], 
        "title": "寄閒儿", 
        "type": "古风", 
        "yun": "删"
    }, 
    {
        "author": "邝露", 
        "era": "清", 
        "subtype": null, 
        "text": [
            "西风落日悬高牙，张郎诗草名剑华。", 
            "古来神物不易得，令我三复长咨嗟。", 
            "嗟君隽手尚沉挚，文心粉绘俱游戏。", 
            "畴昔穰苴蕴豹韬，不过孙阳写龙骥。", 
            "君不见淮阴乞食寄漂母，伍员吹箫向吴市。", 
            "古来英雄失路多如此，所以任公罢钓归沧州，灵药吾将从不死。"
        ], 
        "title": "赠张穆之", 
        "type": "古风", 
        "yun": null
    }, 
    {
        "author": "邝露", 
        "era": "清", 
        "subtype": null, 
        "text": [
            "九月九日游东山，老僧不与深闭关。", 
            "古松无事相与闻，只有鸣琴流水间。", 
            "青山自高云满屋，春风似病景不足。", 
            "道人游山亦何意，青松到门问所至。", 
            "白云了了天地间，此中山景曾飞来。", 
            "我闻薇垣独空秀，故山明月此时后。", 
            "万转不动苍山高，云峰烟欲到清昼。", 
            "故人西望黄鹤楼，使我□之独眉绉。", 
            "君不见古人已没空青苔，我乎我乎今再来。"
        ], 
        "title": "古意", 
        "type": "古风", 
        "yun": null
    }, 
    {
        "author": "赖世观", 
        "era": "清", 
        "subtype": "七言律诗", 
        "text": [
            "两番佳节两中秋，三五团圆月复留。", 
            "镜里前身今细认，天涯旧迹此重游。", 
            "仍教桂影添诗思，又送蟾光入醉眸。", 
            "远指清辉加减处，依然题句上层楼。"
        ], 
        "title": "闰中秋", 
        "type": "律诗", 
        "yun": "尤"
    }, 
    {
        "author": "赖世观", 
        "era": "清", 
        "subtype": "七言律诗", 
        "text": [
            "玉枕山中别有天，灵泉流火几千年。", 
            "杖头日近回峰接，足下云生古洞连。", 
            "鸟宿疏林巢对月，猿啼深坞树拖烟。", 
            "钟声直透三清境，举首徘徊兴欲仙。"
        ], 
        "title": "辛卯1891首春偕邱仙根工部长兄俊臣广文等游火山新岩 其一", 
        "type": "律诗", 
        "yun": "先"
    }, 
    {
        "author": "赖世观", 
        "era": "清", 
        "subtype": "七言律诗", 
        "text": [
            "石径盘旋策杖迟，新岩却比旧岩奇。", 
            "层云远绕迷身际，万壑皆低俯首时。", 
            "露竹频看抽稚笋，春花自放古虬枝。", 
            "蓬莱有路无穷景，人入林中鸟不知。"
        ], 
        "title": "辛卯1891首春偕邱仙根工部长兄俊臣广文等游火山新岩 其二", 
        "type": "律诗", 
        "yun": "支"
    }, 
    {
        "author": "赖世观", 
        "era": "清", 
        "subtype": "七言律诗", 
        "text": [
            "半积阴功半读书，乾坤到处是吾庐。", 
            "逍遥莫把尘牵住，洗涤聊将志畅舒。", 
            "有酒醉眠明月窟，无吟含笑白云居。", 
            "此身曾作登瀛梦，今日閒来看太虚。"
        ], 
        "title": "悟道 其一", 
        "type": "律诗", 
        "yun": "鱼"
    }, 
    {
        "author": "赖世观", 
        "era": "清", 
        "subtype": "七言律诗", 
        "text": [
            "混元一气界三千，日月流行转大天。", 
            "动植飞潜循自性，人生代谢几多年。", 
            "惟留品节名长在，空费英雄策万全。", 
            "世事做完空手去，后身未了续前缘。"
        ], 
        "title": "悟道 其二", 
        "type": "律诗", 
        "yun": "先"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "浮湘孤月下灵渠，牢落残魂伴索居。", 
            "庚子日斜闻野鸟，端阳沙淈见江鱼。", 
            "天高未敢重相问，年少何劳更上书。", 
            "此去樊城望京国，定从王粲赋归欤。"
        ], 
        "title": "浮湘礼三闾墓田寻贾生故宅", 
        "type": "律诗", 
        "yun": "鱼"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "武帝横汾继大风，凤衔丹诏出关中。", 
            "神羊高固能升铎，金马杨庄解荐雄。", 
            "苜蓿未移沙苑雪，葡萄终引馺娑宫。", 
            "十年留滞周南客，梦入长杨看射熊。"
        ], 
        "title": "长安梦", 
        "type": "律诗", 
        "yun": "东"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "玉树歌残去淼然，齐州九点入荒烟。", 
            "孤楂与客曾通汉，长剑怀人更倚天。", 
            "晓日夜生圆峤石，古魂春冷蜀山鹃。", 
            "茫茫东海皆鱼鳖，何处堪容鲁仲连。"
        ], 
        "title": "浮海（时南都已失）", 
        "type": "律诗", 
        "yun": "先"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "汉阳芳树古今情，逐客南浮雁北征。", 
            "天尽水连巴子国，月明人在武昌城。", 
            "白云依旧过全楚，黄鹄何年控太清。", 
            "日暮数峰青似染，九疑无恙隔湘英。"
        ], 
        "title": "黄鹤楼", 
        "type": "律诗", 
        "yun": "庚"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "银浦无声碧落遥，洞庭秋色倩谁消。", 
            "湘娥鼓瑟听龙驾，灵匹停梭媵鹊桥。", 
            "秦树影斜天接水，楚云飞尽暮还朝。", 
            "何时拟约骑黄鹄，倚醉高楼赤玉箫。"
        ], 
        "title": "君山七夕", 
        "type": "律诗", 
        "yun": "萧"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "燕台送客柳纷纷，御苑莺声过漏闻。", 
            "花重锦官啼望帝，月明瑶瑟吊湘君。", 
            "巴童歌落荆门雪，楚客帆低剑阁云。", 
            "圣主受釐思远谪，又随阿扈凤皇群。"
        ], 
        "title": "燕台送王李二舍人出贬衡巫", 
        "type": "律诗", 
        "yun": "文"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "瓦官上下登临地，铜浑周遭气序哀。", 
            "古寺斜阳人独到，高台何日凤飞来。", 
            "九淮疏凿通王气，六代兴亡问劫灰。", 
            "故老只今西眷泪，明堂谁折汉京才。"
        ], 
        "title": "九日登凤凰台", 
        "type": "律诗", 
        "yun": "灰"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "金庭飞雪惜残梅，吴越看山憺忘回。", 
            "茂苑寒鸦欢古堞，姑苏游鹿上高台。", 
            "神归日母胥涛降，客探龙门禹穴开。", 
            "一笑雄图付流水，抱琴东渐即蓬莱。"
        ], 
        "title": "吴越吟", 
        "type": "律诗", 
        "yun": "灰"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "莺啼关树几重春，马首看山赠故人。", 
            "周室桐封姬姓早，汉家藩传董生醇。", 
            "岭梅度臈迎官骑，苑雪分题待使臣。", 
            "君向丛台思赋客，茫茫江海有迷津。"
        ], 
        "title": "严关逢靖江左史立马有赠", 
        "type": "律诗", 
        "yun": "真"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "瑶水星妃集凤墀，兔园曾为促芳词。", 
            "芙蓉露冷淹吴质，云梦天寒从景差。", 
            "兰版夜飞明月盖，桂丛秋赋小山枝。", 
            "霓裳若倚当年袖，谁按清平调独迟。"
        ], 
        "title": "独秀山侍宴应教", 
        "type": "律诗", 
        "yun": "支"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "清溪曲曲抱仙源，锦石虚疑翠黛存。", 
            "云里玉环妃子井，绿萝金谷懊侬村。", 
            "霓裳倏散华清舞，玉篴难招博白魂。", 
            "最是剑门秋雨后，落花如见坠楼恩。"
        ], 
        "title": "苍梧访太真绿珠遗迹", 
        "type": "律诗", 
        "yun": "元"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "九疑如黛楚天分，水绿三湘雁倒闻。", 
            "春晓玉台开岳雪，月明银殿郁卿云。", 
            "翠华想像湘君竹，龙御迢遥帝子坟。", 
            "何处匏笙将凤曲，至今犹似咏南薰。"
        ], 
        "title": "莫邪关楚望", 
        "type": "律诗", 
        "yun": "文"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "憔悴行吟落照时，莫愁湖上与君期。", 
            "五噫一赋梅花国，三黜重逢柳士师。", 
            "吴苑旧游淹越鸟，楚裳今雨浥江蓠。", 
            "姑苏烟月长相待，萎绝芙蓉白露滋。"
        ], 
        "title": "莫愁湖赠刘瞻甫", 
        "type": "律诗", 
        "yun": "支"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "隋宫访古惟衰柳，楚泽伤秋况落英。", 
            "痛哭嗣宗千日醉，乱离王粲十年情。", 
            "目穷沙界参龙象，手挽银河洗甲兵。", 
            "五见梅花归未得，故园频有蟪蛄声。"
        ], 
        "title": "吴楚倦游", 
        "type": "律诗", 
        "yun": "庚"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "去年书剑返咸阳，庐岳登高一望乡。", 
            "不见秦城售赵璧，但闻丰狱弃干将。", 
            "洪都蔓草牵衣带，大庾梅花笑客装。", 
            "今日輶轩对奇字，一区尘满读书床。"
        ], 
        "title": "前归兴诗（丙子九月）", 
        "type": "律诗", 
        "yun": "阳"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "南北神州竟陆沉，六龙潜幸楚江阴。", 
            "三河十上频炊玉，四壁无归尚典琴。", 
            "蹈海肯容高士节，望乡终轸越人吟。", 
            "台关倘拟封泥事，回首梅花塞草深。"
        ], 
        "title": "后归兴诗（乙酉六月）", 
        "type": "律诗", 
        "yun": "侵"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "驻节何劳问鹿群，虎丘残雪剑池云。", 
            "落梅秋府传高唱，授简霜台接令闻。", 
            "燕峤月明湖雁度，楚天人至澧兰芬。", 
            "儒林家学尊刘向，千骑东方待使君。"
        ], 
        "title": "大参李如谷先生冢君侍御子木访予虎丘寺", 
        "type": "律诗", 
        "yun": "文"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "卧阁何劳借重臣，中都熊卫逐黄巾。", 
            "环滁拟筑封鲸观，捍圉终怜数马人。", 
            "洗甲雁嘶寒食雨，回铙莺咏落花尘。", 
            "思君独步台城月，笑折金陵垂柳春。"
        ], 
        "title": "滁阳寇退李太仆晓湘有干城之功却寄", 
        "type": "律诗", 
        "yun": "真"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "杨花初扑越溪船，莺啭南州雁北迁。", 
            "繁露书成去淮海，凌云赋就入幽燕。", 
            "行春草绿中牟雉，流水风清单父弦。", 
            "莫学杨庄诵绵竹，雕虫空负子云玄。"
        ], 
        "title": "送兴化赵使君奏绩神都", 
        "type": "律诗", 
        "yun": "先"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "雁翅城边兰叶阴，绿琴传得凤凰心。", 
            "风吹玉树悲纨扇，霜落刀环待藁砧。", 
            "竹上泪凝湘水怨，盘中诗造蜀山深。", 
            "何当更乞西王药，身在陈峒八桂林。"
        ], 
        "title": "雁翅城", 
        "type": "律诗", 
        "yun": "侵"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "积雨放晴霁，风景倍清妍。", 
            "拓开游览眼界，须上最高巅。", 
            "多少红楼白塔，一派湖光山色，都落绮筵前。", 
            "极目远天尽，疋练截江边。", 
            "联今雨，呼旧雨，共流连。", 
            "良辰胜境难值，况又主宾贤。", 
            "峰是吴山第一，人是蓬莱第一，此会续群仙。", 
            "起舞倚残醉，自谓我非颠。"
        ], 
        "title": "水调歌头 吴蓉圃太史同年凤藻招宴吴山道院即席有作", 
        "type": "词", 
        "yun": "先"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "画图流览，爱龙眠描写，楼台重叠。", 
            "纸上湖山亲领略，转惜画工笔拙。", 
            "柔橹轻摇，浓阴密酿，有地都佳绝。", 
            "烟岚如沐，六桥波影遥接。", 
            "笑我卅载乡园，拳山勺水，到此胸襟阔。", 
            "绝代果然西子貌，任尔淡妆浓抹。", 
            "瞑色催人，山灵送客，过眼犹嫌瞥。", 
            "城闉回首，眉痕添画新月。"
        ], 
        "title": "百字令 雨中游湖", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "江北波澄，淮南涨浅，生平不惯潮声。", 
            "海滨风浪太纵横。", 
            "翻水国、蛟龙吼怒，嘶敌骑、金鼓齐鸣。", 
            "惊魂处，昔沉永漏，响咽残更。", 
            "连宵怯听，蕉窗零雨，浙沥交并。", 
            "累羁人不寐，辗转天明。", 
            "灯剔烬、瘦红影堕，鸦噪晓、虚白光生。", 
            "争能似、乡园睡稳，猿鹤伴凄清。"
        ], 
        "title": "潇湘夜雨 海昌寓馆逼近海塘潮声汹涌夜常失眠加以连宵风雨倍难成寐枕上倚声", 
        "type": "词", 
        "yun": "庚"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "虬枝耸翠，俨鬓眉耆耇，衣冠太古。", 
            "密荫遮来官阁遍，长养使君霖雨。", 
            "丞相祠堂，精忠庙貌，一气同凝聚。", 
            "神光离合，素笺亲降幽语。", 
            "细审笔势纵横，翔鸾舞鹤，妙得云烟趣。", 
            "古帖人间容易觅，珍重赤松俦侣。", 
            "石藓钩摹，铜柯展谒，眼界开如许。", 
            "粗官惭愧，蚓蛇难续书谱。"
        ], 
        "title": "百字令 海昌署中古柏相傅千百年神物屡著灵异尝亲降墨迹于署之西轩自称古木主人笔势飘洒语亦盘曲可味当事者勒诸碑石胡云次刺史泽沛以拓本见赠并索题词", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "困人天气，睡起恹恹无意意。", 
            "天也心酸，镇日淋漓泪不乾。", 
            "浓情密绪，恰似飘来千万缕。", 
            "斜倚窗棂，剪个红衣人扫晴。"
        ], 
        "title": "减字木兰花 苦雨", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "禽声得意喧清昼。一线朝阳窗隙透。", 
            "风漾帘旌。檐溜犹闻滴沥声。", 
            "满庭花木增妍好。出浴美人眉黛扫。", 
            "等是羁留。风日融和便减愁。"
        ], 
        "title": "偷声木兰花 新晴", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "春花落尽都无影。桐阴满罩蕉阴冷。", 
            "晚艳孕秋芳。纤红发海棠。", 
            "上清书未读。堕落愁尘俗。", 
            "偶结道家缘。何人香案仙。"
        ], 
        "title": "菩萨鬘 南道宫楼院树阴深静晚卉丛生时一散步", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "雨过炎蒸，霉消暑逼，安排葛帔蕉裳。", 
            "幸室邻荷院，静极生凉。", 
            "多少阑干倚遍，情脉脉、倦引藤床。", 
            "凄清况、灯昏古壁，月转虚廊。", 
            "荒唐。", 
            "上清迢递，偏许我尘踪，寄托云房。", 
            "剩影形相赠，色相全忘。", 
            "待把关头打破，何时熟、枕畔黄粱。", 
            "空萦想，三生幻梦，一瓣心香。"
        ], 
        "title": "凤凰台上忆吹箫 晚坐南道宫纳凉吊影凄然感而有作", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "兰汤浴罢梳妆懒，宝髻松松挽。", 
            "白罗衫子茜纱裙，閒与知心小婢立斜曛。", 
            "桃枝绿扇摇风细，粉汗香融腻。", 
            "扇头谁写十三行，仔细猜他笔画似檀郎。"
        ], 
        "title": "虞美人", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "远山烟霭近山云。", 
            "水竹三分屋二分。", 
            "此景江南画是真。", 
            "暗伤神。", 
            "少个桃源可避秦。"
        ], 
        "title": "忆王孙 题画", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "调笑。", 
            "调笑。", 
            "自诩年华正妙。", 
            "怪他阿姊情痴，镇日妆楼锁眉。", 
            "眉锁。", 
            "眉锁。", 
            "渐渐新愁到我。"
        ], 
        "title": "调笑令", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "暑天长。", 
            "客窗愁思茫茫。", 
            "想招凉、吾庐最好，草堂旧署藤香。", 
            "一庭花、芳馨徐送，满园竹、热恼俱忘。", 
            "弱女移尊，娇儿搔背，山妻閒话伴疏狂。", 
            "问何处、风多便去，角枕自携将。", 
            "安排定时新瓜果，小佐壶觞。", 
            "叹今生未修清福，合教驰逐名场。", 
            "日当天、衣冠苦著，尘满地、仆马纷忙。", 
            "腰折眉摧，形劳神役，算来无地是清凉。", 
            "到退食、科头小憩，树色隐残阳。", 
            "争能似、山中脱略，荇带荷裳。"
        ], 
        "title": "多丽 暑夕思乡", 
        "type": "词", 
        "yun": "阳"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "南部烟花赛六朝。", 
            "江山佳丽美人娇。", 
            "风流公子此魂消。", 
            "画戟宁南通旧好，灵旗阁部缔新交。", 
            "忠魂两地待君招。"
        ], 
        "title": "浣溪纱　题桃花扇传奇后", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "称芳名。", 
            "是广寒旧队，小谪下瑶京。", 
            "蛾样犹纤，蟾辉未满，神彩先自光明。", 
            "曾学过、霓裳法曲，串新声、呖呖妒啼莺。", 
            "靥笑添涡，眉修露慧，睇转流情。", 
            "快到团圞时候，愿灵娥珍重，莫堕愁城。", 
            "豆蔻含香，芙蓉作蕊，烦恼何苦相萦。", 
            "须记著前身小影，伴青天、碧海耐凄清。", 
            "留待梯云客至，唤取卿卿。"
        ], 
        "title": "一萼红　赠月娥", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "弱质自甘憔悴，轻颦浅笑休誇。", 
            "蛾眉有样在西家。", 
            "懒学新人描画。", 
            "翠袖单寒倚竹，红尘多少看花。", 
            "承恩若要借铅华。", 
            "蝴蝶今生休化。"
        ], 
        "title": "西江月", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "绕郭红芳。", 
            "谁比似、西湖六月风光。", 
            "水天无暑，柔橹荡处悠扬。", 
            "三竺浮岚笼竹树，六桥软涨狎鸳鸯。", 
            "尽徜徉。", 
            "绿荷四面，人在中央。", 
            "秦淮那便让此，有山温水腻，粉艳脂香。", 
            "十里珠帘，而今一片沧桑。", 
            "少年游迹寄处，猛回首，烟云劫一场。", 
            "休惆怅，趁花间酒熟，沉醉鸥乡。"
        ], 
        "title": "瑶台聚八仙　同人湖上赏荷座客有谈秦淮风景者感赋", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "月影参差，灯辉高下，拂拂衣香不断。", 
            "莲纤径窄，柳弱风欺，暗倩阿娘扶缓。", 
            "缘趁夜永人稀，偏是游人，也耽宵玩。", 
            "借轻罗小扇，遮来羞靥，障来愁面。", 
            "有几辈、倚竹招凉，挑灯默坐，不把晚妆匀染。", 
            "房拢寂寂，门巷愔愔，熟客许来消遣。", 
            "帘外鹦哥唤茶，雪椀冰瓯，清谈尽便。", 
            "道烧香则甚，侬有丹心一点。"
        ], 
        "title": "过秦楼　六月廿三夕吴山香社极盛循山小步经月娥家", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "琢玉为花，剪冰成颗，妆罢綵丝穿就。", 
            "式仿晶圆，影偷月小，鼻端清芬参透。", 
            "奇葩媚夜，恐暗里、春光微漏。", 
            "想攒将、碎朵团圞，趁伊含蕊时候。", 
            "刚好是、风前浴后。", 
            "偏懒押瑶簪，学贻琼玖。", 
            "配有莲花，答来栀子，故故芳心挑逗。", 
            "低悬麝帐，料素艳、今宵生受。", 
            "到更阑、酒梦醒初，妙香徐嗅。"
        ], 
        "title": "百宜娇 茉莉毬", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "何人背诵閒情赋。", 
            "暗逗起、閒情绪。", 
            "绮语翻新惊复妒。", 
            "禽描鸾凤，卉搴蘅杜。", 
            "种出愁无数。", 
            "彩云缥缈红楼护。", 
            "锦字空缄断肠句。", 
            "青鸟殷勤相探取。", 
            "魂离神合，目成心许。", 
            "私共灵修语。"
        ], 
        "title": "青玉案", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "扬州小杜。枉把惜花新什赋。", 
            "叶已成阴。孤负寻春一片心。", 
            "宵凉梦杳。月影苍茫星影小。", 
            "不怨嫦娥。只怪瑶台风露多。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "莺啼一度一开花，梦远伤秋入鬓华。", 
            "明月楚天遥过雁，白门吴树暝栖鸦。", 
            "城高隔水霜砧捣，木落空楼戍鼓挝。", 
            "轾浪放舟渔浦晚，盈盈碧汉接星槎。"
        ], 
        "title": "吴楚感秋（回文） 其一", 
        "type": "律诗", 
        "yun": "麻"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "西陵秣马走南天，梦草春县别路前。", 
            "堤柳拂云青袅袅，岸花摇月白娟娟。", 
            "鸡鸣远寺萧山雪，雁度寒城郢树烟。", 
            "低岫一帘湘水绿，栖栖倦客思华年。"
        ], 
        "title": "吴楚感秋（回文） 其二", 
        "type": "律诗", 
        "yun": "先"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "怀袖犹存白凤毫，木奴花发燕双高。", 
            "铜龙水似牵肠线，玉马风如切梦刀。", 
            "醉墨尚濡羊子练，枕痕仍在范生袍。", 
            "何须三十悲蓬鬓，一夜思君有二毛。"
        ], 
        "title": "都峤得苏楚臣书却寄", 
        "type": "律诗", 
        "yun": "豪"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "翠竹黄花辇路菭，呼鸾人上粤王台。", 
            "来禽果向檀郎掷，芍药词矜郑女裁。", 
            "鹊驾定将斜汉合，蝶眉横对远山开。", 
            "相思不结芝田袜，空负陈思八斗才。"
        ], 
        "title": "盂兰盘玉山记游", 
        "type": "律诗", 
        "yun": "灰"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "一樽须尽素馨田，别路惟馀水共天。", 
            "自爱梅花归庾峤，若随鸿雁向幽燕。", 
            "长裾请拟邹枚后，五岳宁论婚嫁先。", 
            "莫倚唾壶歌伏枥，酒酣为汝拂龙泉。"
        ], 
        "title": "花田饯朱未央时余归自都中", 
        "type": "律诗", 
        "yun": "先"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "药圃坛西有敝庐，荜门深柳枉琼琚。", 
            "顽民清世仍依邑，旧史名山不废书。", 
            "衰鬓每悲黄叶改，落英宁放绿樽虚。", 
            "狂来金涧探泉脉，欲控仙人锦鲤鱼。"
        ], 
        "title": "吴于逵载酒偕粤中词人三十辈同集小斋", 
        "type": "律诗", 
        "yun": "鱼"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "心知越绝无双士，目见孙郎有二毛。", 
            "昭质未亏岚海瘴，辩才先发广陵涛。", 
            "萧条有客探云水，寂寞何人问桔槔。", 
            "君去荜门风自掩，碧菭黄叶梦魂劳。"
        ], 
        "title": "山堂卧病孙宏先裹药来看", 
        "type": "律诗", 
        "yun": "豪"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "曾跨青驴就祝融，白云黄鹤许相从。", 
            "徒闻饥虎凋单豹，不饵飞鱼死宁封。", 
            "蕊柬菭荒金口诀，珠丘尘秘玉芙蓉。", 
            "赤明枉陊长桑泪，云水繇来灭去踪。"
        ], 
        "title": "哭素友一瓢", 
        "type": "律诗", 
        "yun": "冬"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "冶服微言宫里稀，金栊香篆隐朱扉。", 
            "摛文绝代还憎命，弱羽三年不假飞。", 
            "陇首秋云淹远梦，芳洲春草吊斜晖。", 
            "谁裁半幅江郎锦，会向华清换雪衣。"
        ], 
        "title": "赤婴母 其一", 
        "type": "律诗", 
        "yun": "微"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "曾从文皇羽猎雄，凌歊袁谢擅江东。", 
            "花边解语驰清禁，檐外钩香纫绮丛。", 
            "乐府厌闻歌赤凤，衮衣何必尚华虫。", 
            "彩豪自映輶轩笔，尽载方言入汉宫。"
        ], 
        "title": "赤婴母 其二", 
        "type": "律诗", 
        "yun": "东"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "紫阳丹水玉真妃，凤节鸾骖碧落飞。", 
            "花梦仙裾飘绿羽，杏檐宫语教乌衣。", 
            "西川悟法藏珠塔，南内传经拥绛绯。", 
            "闻说赤符今始见，上林朱雁尔同归。"
        ], 
        "title": "赤婴母 其三", 
        "type": "律诗", 
        "yun": "微"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "衔将贝叶课宫娃，广袖亲檠系臂纱。", 
            "乡梦已飞琼岛树，羽衣犹阻赤城霞。", 
            "蚕丛雪暗金桃实，鸟道烟横紫桂花。", 
            "几向五云思矫翼，夕阳深处问归鸦。"
        ], 
        "title": "赤婴母 其四", 
        "type": "律诗", 
        "yun": "麻"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "落羽能言滞镐京，每逢宾雁不胜情。", 
            "海棠弄粉辞香国，薜荔搴霞恋锦城。", 
            "舞爱玉环低绛袖，歌怜樊素啭朱樱。", 
            "珊瑚反挂空宫月，愁寂连昌自唤名。"
        ], 
        "title": "赤婴母 其五", 
        "type": "律诗", 
        "yun": "庚"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "鹤禁铜蠡昼不扃，沉香烟底掣金铃。", 
            "霞冠忽散葳蕤锁，莲舌轻弹般若经。", 
            "五色卿云衣上覆，九重仙露酒初醒。", 
            "年来花梦殊萧索，不见张华入内庭。"
        ], 
        "title": "赤婴母 其六", 
        "type": "律诗", 
        "yun": "青"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "紫禁霓衣按六幺，温泉霜叶景同飘。", 
            "映鸾冰镜朱华落，送雁宫云赤羽遥。", 
            "袨服司花皆火浣，含香青草漫金貂。", 
            "何因得冠虹蜺去，浪说文凰在绛霄。"
        ], 
        "title": "赤婴母 其七", 
        "type": "律诗", 
        "yun": "萧"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "花萼楼前酒半醺，江南璚树陇西云。", 
            "九苞一借丹山羽，三使重颁紫诰文。", 
            "桃叶唤愁莺睍睆，药房同梦蝶氤氲。", 
            "上林供御多红豆，费尽相思不见君。"
        ], 
        "title": "赤婴母 其八", 
        "type": "律诗", 
        "yun": "文"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "不整衣冠类羽仙，饮霞如在赤明天。", 
            "飞琼阆苑乘朱雾，小玉璇宫化紫烟。", 
            "锦浪艳传迁客赋，翠华休问上皇年。", 
            "文虹惊落吴江水，绣岭愁听蜀国弦。"
        ], 
        "title": "赤婴母 其九", 
        "type": "律诗", 
        "yun": "先"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "学语俄惊上苑珍，紫烟衣绕画梁尘。", 
            "千秋羁旅哀词客，一代文章巧弄人。", 
            "襞就芙蓉终是怨，啄馀香稻未全贫。", 
            "金绳咫尺通灵鹫，归向迦陵问色身。"
        ], 
        "title": "赤婴母 其十", 
        "type": "律诗", 
        "yun": "真"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "妙舞曾居绛树前，刺桐花外赤栏边。", 
            "还丹木客颜同驻，度曲金衣韵较偏。", 
            "振翼乍回天后梦，引泉时灭祝融烟。", 
            "文心慧业今何用，为报闺人舌尚存。"
        ], 
        "title": "赤婴母 其十一", 
        "type": "律诗", 
        "yun": null
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "瑶姬天镜若为情，心怯隋堤御史旌。", 
            "金锁不教留艳骨，琵琶何事更呼名。", 
            "桃花扇底私红拂，绛缕封边失玉京。", 
            "芗国不如归去好，断肠春在锦官城。"
        ], 
        "title": "赤婴母 其十二", 
        "type": "律诗", 
        "yun": "庚"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "谁殿湘沅九畹芳，蕙兰凋尽撷嫣香。", 
            "汉滨雪净明珰解，雒浦波微玉佩将。", 
            "桂女霓衣纷月户，灵娥锦瑟寄穷桑。", 
            "涂黄莫认梅花额，恐有瑶姬妒寿阳。"
        ], 
        "title": "水仙花", 
        "type": "律诗", 
        "yun": "阳"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "七十二峰相对奇，绿潭疏影湛涟漪。", 
            "桂薰萧帝龙舒碣，竹采轩辕阮隃枝。", 
            "梅信先春传庾峤，潮痕经宿落天池。", 
            "酒酣偶失和光路，五色榴花不可知。"
        ], 
        "title": "游飞来憩和光洞寻五色榴花率尔忘归", 
        "type": "律诗", 
        "yun": "支"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "太乙经秋驻赤霞，石渠开晓待皇华。", 
            "龙墀捧日翔仙掌，鳌禁含香识汉槎。", 
            "万里鹏溟遵六月，百蛮鸡诏散千家。", 
            "明春傥借书云笔，臣里杨庄莫漫誇。"
        ], 
        "title": "送梁若木太史奉节还朝", 
        "type": "律诗", 
        "yun": "麻"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "平津东阁侍文雄，春转尧蓂一叶中。", 
            "献岁醁醽开白兽，后车云水叶非熊。", 
            "黄金未变千门柳，綵胜先驰五夜风。", 
            "谁掌丝纶歌九德，凤池清露湿兰丛。"
        ], 
        "title": "元日侍香山何夫子燕宝纶阁", 
        "type": "律诗", 
        "yun": "东"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "孤峰玄伫泗潸然，日落长熊万壑烟。", 
            "绿护天荒南渡迹，玉台钟蠡建和年。", 
            "泉香蕙若彯书带，坛靓松花覆讲筵。", 
            "濒海昔闻邹鲁地，春风池草碧芊芊。"
        ], 
        "title": "游圭峰偕故园诸弟", 
        "type": "律诗", 
        "yun": "先"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "半壁凌烟想画容，十年横海有奇封。", 
            "蚩尤雾合逢玄女，白帝蛇分待赤松。", 
            "虎旅九重归铁券，龟台三使下金墉。", 
            "太平未献河汾策，谁勒徽猷紫殿钟。"
        ], 
        "title": "寿郑元戎", 
        "type": "律诗", 
        "yun": "冬"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "翠屏千嶂湿寒萝，曲涧盘云待客过。", 
            "紫竹僧扉清夏腊，绿天人语近秋河。", 
            "厨邀曳鹭浮香积，钵引吟龙入笑歌。", 
            "无限琴心寄流水，好凭诸谢覛羊何。"
        ], 
        "title": "立夏谢玄丘招游石涧寺与陈孟长醒宸二山人琴酌", 
        "type": "律诗", 
        "yun": "歌"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "客里流光阅九春，西山鸾鹤自为邻。", 
            "卧同干木非藩魏，笑却新垣欲帝秦。", 
            "内地弄兵皆赤子，隔河专阃半清人。", 
            "龙蛇歌罢愁无赖，谁念飘零折角巾。"
        ], 
        "title": "客西林闻警柬何人止（甲申二月）", 
        "type": "律诗", 
        "yun": "真"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "楚云台接小匡庐，紫水归人赋卜居。", 
            "鹤发尚披孺子服，羊裘终枉美人车。", 
            "山连北户多藏豹，门对南溟有化鱼。", 
            "碧玉楼前千仞雪，肯容狂简礼簪裾。"
        ], 
        "title": "江门谒陈文恭白沙先生祠", 
        "type": "律诗", 
        "yun": "鱼"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "浮海诸夷未定居，乘桴时过夕郎庐。", 
            "兰台墨妙窥中秘，薇省文心逼子虚。", 
            "凤诺昔传三殿诏，金泥长护九皇书。", 
            "沉香浦外遥相忆，为驾琴高锦鲤鱼。"
        ], 
        "title": "赠刘中秘怀默", 
        "type": "律诗", 
        "yun": "鱼"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "组练曾驱锦浪堆，中流弥识济川才。", 
            "挥戈不返羲和御，入海空闻薤露哀。", 
            "璧月玺浮天上下，鲲溟龙战水潆洄。", 
            "扪萝已灭磨厓字，风雨年年长绿苔。"
        ], 
        "title": "吊厓", 
        "type": "律诗", 
        "yun": "灰"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "露华西邸主恩浓，移得巫阳第几峰。", 
            "司寇俸钱供鹤米，尚书赐履识僲踪。", 
            "东山选胜开棋墅，玉版参禅促箭锋。", 
            "闻道圣人新建极，北窗云起半从龙。"
        ], 
        "title": "演露堂成为何司寇文玉赋", 
        "type": "律诗", 
        "yun": "冬"
    }, 
    {
        "author": "薛邦扬", 
        "era": "清", 
        "subtype": "七言律诗", 
        "text": [
            "三凤联飞出海东，劈开云路直摩空。", 
            "纷披五采文章烂，横扫千军气势雄。", 
            "玉笋班名驰北阙，金花帖字捷南宫。", 
            "程途此去浑无限，买得轻帆扇好风。"
        ], 
        "title": "送陈握卿秋闱", 
        "type": "律诗", 
        "yun": "东"
    }, 
    {
        "author": "薛约", 
        "era": "清", 
        "subtype": null, 
        "text": [
            "海外偏隅窜夺频，天教归命版图新。", 
            "澎湖一战如神助，靖海军威震海滨。"
        ], 
        "title": "台湾竹枝词 其一", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "鹿耳开洋竞挂篷，长年把舵溯空濛。", 
            "金鸡里妈经由惯，不论东西南北风。"
        ], 
        "title": "台湾竹枝词 其二", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "番女妖娆善雅音，私欢猫踏递情深。", 
            "幽窗月色凉如水，每到更阑听嘴琴。"
        ], 
        "title": "台湾竹枝词 其三", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "客室醇醪劝酌便，香垆作盏漫留连。", 
            "树头摘得槟榔献，土物须知分外鲜。"
        ], 
        "title": "台湾竹枝词 其四", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "剪穗舂粮作午炊，家无宿米办临期。", 
            "清晨村舍丁东响，错认疏钟度水湄。"
        ], 
        "title": "台湾竹枝词 其五", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "封邱作室架桥通，半截筼筜代土工。", 
            "潇洒门庭饶逸趣，绝胜画舫可乘风。"
        ], 
        "title": "台湾竹枝词 其六", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "亲迎沿途鼓乐喧，采幡花轿樯盈门。", 
            "海疆风俗犹循礼，堪笑中华易结婚。"
        ], 
        "title": "台湾竹枝词 其七", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "七日旋车谒妇翁，中堂开宴礼偏隆。", 
            "绝怜竖月供帷榻，款接兼旬不竖丰。"
        ], 
        "title": "台湾竹枝词 其八", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "演剧迎神远近哗，艳妆处处竞登车。", 
            "阿郎推挽出门去，指点红尘十里赊。"
        ], 
        "title": "台湾竹枝词 其九", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "一种纤藤绕树阴，柔条袅袅软难任。", 
            "盘来纤手争誇示，绝胜闺中缠臂金。"
        ], 
        "title": "台湾竹枝词 其十", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "积薪煨芋饱晨昏，人说山中傀儡番。", 
            "果腹不须分甲乙，淳风偏让野人敦。"
        ], 
        "title": "台湾竹枝词 其十一", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "见说果称梨仔拔，一般滋味欲攒眉。", 
            "番人酷嗜甘如蜜，不数山中鲜荔支。"
        ], 
        "title": "台湾竹枝词 其十二", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "清秋夜月皎如霜，芦笛声声调远飏。", 
            "一种凄凉吹彻晓，顿令客子断离肠。"
        ], 
        "title": "台湾竹枝词 其十三", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "才过乞巧结缘天，好事头家漫醵钱。", 
            "海口红灯燃百盏，中元普度又喧阗。"
        ], 
        "title": "台湾竹枝词 其十四", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "山云海气夜霏微，侵晓犹看露未晞。", 
            "一任三春无雨泽，不敢瓜果少生机。"
        ], 
        "title": "台湾竹枝词 其十五", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "独木为舟两桨划，水沙连里水流斜。", 
            "山居饶有江湖乐，种得浮田好作家。"
        ], 
        "title": "台湾竹枝词 其十六", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "潮生鱼扈得鱼多，生小江头狎水波。", 
            "但愿终年风信少，七鲲身里挂鱼蓑。"
        ], 
        "title": "台湾竹枝词 其十七", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "一径浓阴傍舍栽，亭亭森秀胜疏槐。", 
            "从渠酷暑清凉甚，好作羲皇海峤来。"
        ], 
        "title": "台湾竹枝词 其十八", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "璘斑古篆学红毛，符檄官书走驿骚。", 
            "盛代同文渐染久，熟番也解习拈毫。"
        ], 
        "title": "台湾竹枝词 其十九", 
        "type": "词", 
        "yun": null
    }, 
    {
        "author": "薛约", 
        "era": "清", 
        "subtype": null, 
        "text": [
            "播种无烦攈蓘忙，秋成安坐庆仓箱。", 
            "场工早了清閒甚，便理牛车榨蔗糖。"
        ], 
        "title": "台湾竹枝词 其二十", 
        "type": "词", 
        "yun": null
    }, 
    {
        "author": "薛龙光", 
        "era": "清", 
        "subtype": null, 
        "text": [
            "日落烟苍茫，停舟傍野渡。", 
            "繁星湿春江，残镫隐孤戍。", 
            "梦破柔橹声，寒宵自来去。"
        ], 
        "title": "野泊", 
        "type": "古风", 
        "yun": null
    }, 
    {
        "author": "薛幼芸", 
        "era": "清", 
        "subtype": "五言绝句", 
        "text": [
            "黄花原自瘦，得雨亦能肥。", 
            "沐浴君恩重，秋腰不减围。"
        ], 
        "title": "雨菊", 
        "type": "绝句", 
        "yun": "微"
    }, 
    {
        "author": "薛幼芸", 
        "era": "清", 
        "subtype": "五言绝句", 
        "text": [
            "百卉随风靡，惟君意不平。", 
            "由来强项令，未肯折腰迎。"
        ], 
        "title": "风菊", 
        "type": "绝句", 
        "yun": "庚"
    }, 
    {
        "author": "薛幼芸", 
        "era": "清", 
        "subtype": "五言绝句", 
        "text": [
            "粉本胜龙眠，白描通画禅。", 
            "青娥真耐冷，著意斗婵娟。"
        ], 
        "title": "月菊", 
        "type": "绝句", 
        "yun": "先"
    }, 
    {
        "author": "薛幼芸", 
        "era": "清", 
        "subtype": "五言绝句", 
        "text": [
            "甘作群芳殿，能令劲气完。", 
            "练成豪侠骨，禁受十分寒。"
        ], 
        "title": "霜菊", 
        "type": "绝句", 
        "yun": "寒"
    }, 
    {
        "author": "薛宁廷", 
        "era": "清", 
        "subtype": null, 
        "text": [
            "雄都峙南戒，陟历妨夏炎。", 
            "缥缈想高际，远眺穷毫纤。", 
            "散步出近郭，绀塔铃语檐。", 
            "拔地石笋峭，溜雨天花黏。", 
            "支撑仗调御，超忽惊蜚廉。", 
            "上绝飞鸟飞，下有潜虬潜。", 
            "粤建自永乐，竭府供庄严。", 
            "长干仿阿育，报母追嵫崦。", 
            "辇石万牛重，鞭血千夫歼。", 
            "转轮斗般巧，卓笔称蒙铦。", 
            "螺房寄诘屈，蜃窗眩回瞻。", 
            "江流细如线，钟阜清于帘。", 
            "臂钏抱城堞，恒沙攒市阎。", 
            "混茫元气浮，孤迥晨光暹。", 
            "九层仅得七，足力谁能添。", 
            "险作堕枝鹊，因此登竿鲇。", 
            "轻命总穷薄，稽礼惩危阽。", 
            "百千万亿身，一笑花同拈。", 
            "小憩话兴废，指画哦吟兼。", 
            "不食武昌鱼，江东归紫髯。", 
            "六代何草草，冬乌夏之蟾。", 
            "颇亦崇象教，乞波罗蜜甜。", 
            "奢淫召兵燹，何以宁苍黔。", 
            "皇图今无外，东鲽随西鹣。", 
            "越裳涂所经，相风兹其占。", 
            "高生辩而裁，王子文而谦。", 
            "百闻证一见，不啻翻邺签。", 
            "维时盛霖潦，远水铺白盐。", 
            "高田化沮洳，低禾横漫淹。", 
            "阻圩悔捧士，不获胡腰镰。", 
            "斗增故乡思，安得斯民恬。", 
            "归来或问讯，吾舌牢生钳。", 
            "聊费少楮墨，能者当予砭。", 
            "陆郎索我书，嗜痂心未厌。", 
            "振笔了急逋，抵合浮图尖。"
        ], 
        "title": "登报恩塔作书陆雨庄册子后", 
        "type": "古风", 
        "yun": "盐"
    }, 
    {
        "author": "薛宁廷", 
        "era": "清", 
        "subtype": null, 
        "text": [
            "桐生依崖壁，百尺临清流。", 
            "所托本孤危，飞鸟不敢投。", 
            "直干战风雨，入夜鸣飕飕。", 
            "岂必中梁柱，琴瑟可与谋。", 
            "未遭牙旷顾，摇落不及秋。", 
            "枝叶乍飘堕，根株迸莫收。", 
            "桃李自芳菲，芳菲使人愁。"
        ], 
        "title": "杂诗 其一", 
        "type": "古风", 
        "yun": "尤"
    }, 
    {
        "author": "薛宁廷", 
        "era": "清", 
        "subtype": null, 
        "text": [
            "贾生傅长沙，投书吊汨罗。", 
            "观其赋《鵩鸟》，未免悲轗轲。", 
            "少年盛锋锐，一跌遂消磨。", 
            "忧思铄精气，莫反鲁阳戈。", 
            "柳下昔三黜，直道原无颇。", 
            "厄穷而不悯，乃称圣之和。", 
            "绛灌岂谗佞，蒙此蔽贤呵。", 
            "空抱《治安策》，实辜圣明多。", 
            "悔不从园绮，采芝商山阿。"
        ], 
        "title": "杂诗 其二", 
        "type": "古风", 
        "yun": "歌"
    }, 
    {
        "author": "薛宁廷", 
        "era": "清", 
        "subtype": null, 
        "text": [
            "自笑宦踪同昔贤，遮莫眼饱西溪莲，游春亭古飞苍烟。", 
            "试将浊酒呼杜老，日夕发兴相留连。"
        ], 
        "title": "漫兴 其一", 
        "type": "古风", 
        "yun": "先"
    }, 
    {
        "author": "薛宁廷", 
        "era": "清", 
        "subtype": null, 
        "text": [
            "地接南山万林竹，风雨萧萧动新绿，五眼泉喷水百斛。", 
            "坐来濯尽京洛尘，枯澹未妨食无肉。"
        ], 
        "title": "漫兴 其二", 
        "type": "古风", 
        "yun": "屋"
    }, 
    {
        "author": "薛宁廷", 
        "era": "清", 
        "subtype": null, 
        "text": [
            "东溪西溪粳稻香，鲜鲫作鲙皆饫尝，白云浮岭何茫茫。", 
            "不须授枕自成梦，有人兀坐炊黄粱。"
        ], 
        "title": "漫兴 其三", 
        "type": "古风", 
        "yun": "阳"
    }, 
    {
        "author": "薛宁廷", 
        "era": "清", 
        "subtype": null, 
        "text": [
            "世贵悦耳正声少，闻鸦则怒鹊则喜。", 
            "爱秦吉了工语言，终年却闭雕笼里。", 
            "凤凰希见谁闻鸣，妄以截竹参差比。", 
            "诗虽人籁实天籁，摽窃形貌非神似。", 
            "高有喔喔若木颠，卑如阁阁井泥底。", 
            "刻玉缀珠自足珍，乱头粗服或更美。", 
            "迟速何须判巧拙，我爱祝钱两公子。", 
            "决渠突惊万斛喷，为山要从一篑累。", 
            "饱食麟脯思江瑶，余事作为余波绮。", 
            "公车计日召严朱，丽句同时斗温李。", 
            "嗟我铅刀久顿铓，那堪致师旌频靡。", 
            "输他玉女郭舍人，蒙天一笑启玉齿。", 
            "鸣冬仍有寒虫号，僧龛细嗅檐卜蕊。", 
            "送诗幸未恼渔童，免俗差似柳家婢。"
        ], 
        "title": "慈伯再叠前韵见誉走笔奉答即促西涧和章", 
        "type": "古风", 
        "yun": null
    }, 
    {
        "author": "薛宁廷", 
        "era": "清", 
        "subtype": null, 
        "text": [
            "刘郎历落一酒人，诗篇富不救寒饿。", 
            "二豪侍侧如螟蛉，往年曾骂将军坐。", 
            "渊材壮游耻言贫，巨囊时夸蹇驴驮。", 
            "家近南皮百战场，拓跋旧姓刁氏大。", 
            "玉鱼金碗出人间，幽石刓缺苔藓涴。", 
            "牧童敲火牛砺角，古寺墙阴或枕卧。", 
            "庸夫俗子肯顾渠，阅世阅人同涕唾。", 
            "偶然鉴赏等和璞，百钱役使双肩荷。", 
            "归来洗剔手自拓，纸光墨彩不胫播。", 
            "请者即与买者勤，廉取曾不居奇货。", 
            "当时书丹例不名，渔洋并记安平那。", 
            "北海家法卫夫人，钟王滥觞欧褚佐。", 
            "我读其文玩其书，洗盏酌君为君贺。", 
            "从此艺林寿刁遵，好事更传君一个。", 
            "精光夜夜动星文，韬藏莫遣雷轰破。", 
            "作诗漫附《石鼓歌》，酒酣或可相赓和。"
        ], 
        "title": "为刘王言书刁遵墓志拓后", 
        "type": "古风", 
        "yun": null
    }, 
    {
        "author": "薛宁廷", 
        "era": "清", 
        "subtype": null, 
        "text": [
            "天以虫鸣秋，此事属寒饿。", 
            "休官未三十，不可惜可贺。", 
            "坡谷相角逐，裂竹偶入破。", 
            "若遣老名场，经纶蚁在磨。", 
            "司寇鲁东家，谈诗在高座。"
        ], 
        "title": "书秋谷诗集后 其一", 
        "type": "古风", 
        "yun": "个"
    }, 
    {
        "author": "薛宁廷", 
        "era": "清", 
        "subtype": null, 
        "text": [
            "昔梦之帝所，一聆《霓裳曲》。", 
            "谣诼妒蛾眉，酒食生岸狱。", 
            "归坐沧浪亭，临流濯我足。", 
            "绮语出金仙，冰衔换玉局。", 
            "岭海发奇情，秃豪脱羁束。", 
            "诗留天地间，何啻为令仆。"
        ], 
        "title": "书秋谷诗集后 其二", 
        "type": "古风", 
        "yun": "沃"
    }, 
    {
        "author": "薛元敏", 
        "era": "清", 
        "subtype": "五言律诗", 
        "text": [
            "帆外一峰秀，秋风晚更宜。", 
            "螺匀千斛翠，玉立五棱奇。", 
            "斫石分天巧，探泉及地维。", 
            "夕阳松意僻，归路不妨歧。"
        ], 
        "title": "游马鞍山", 
        "type": "律诗", 
        "yun": "支"
    }, 
    {
        "author": "薛云徵", 
        "era": "清", 
        "subtype": "五言律诗", 
        "text": [
            "传芳休异种，五桂出同根。", 
            "载锡光千古，友于庆一门。", 
            "凭将犹子祀，匪直比儿论。", 
            "瑞应绵瓜瓞，遥知并实繁。"
        ], 
        "title": "陈握卿以第五子继嗣四弟题以善之", 
        "type": "律诗", 
        "yun": "元"
    }, 
    {
        "author": "萧霖", 
        "era": "清", 
        "subtype": null, 
        "text": [
            "公仪昔相鲁，园中拔其葵。", 
            "岂以士大夫，而学园夫为。", 
            "此语所见大，吾敢忘情规。", 
            "第念勤与俭，亦足箴官师。", 
            "粳田五十亩，傲吏恒有之。", 
            "食菹廿七品，廉士宁非宜。", 
            "区区意如此，疑为有识嗤。", 
            "寄语贤守令，吾志甘自卑。"
        ], 
        "title": "辟署后空地为菜畦 其一", 
        "type": "古风", 
        "yun": "支"
    }, 
    {
        "author": "萧霖", 
        "era": "清", 
        "subtype": null, 
        "text": [
            "家无五亩园，迂拙愧老圃。", 
            "四体不知勤，年年饱天庾。", 
            "伏念闾阎中，岁时多作苦。", 
            "抱瓮绠龟手，插棘刺伤股。", 
            "烈日蒸笠养，严霜湿衣屦。", 
            "我来课园丁，此景真目睹。", 
            "一勺杯中羹，民间汗如雨。", 
            "念此心怃然，聊订嘉蔬谱。"
        ], 
        "title": "辟署后空地为菜畦 其二", 
        "type": "古风", 
        "yun": null
    }, 
    {
        "author": "萧霖", 
        "era": "清", 
        "subtype": null, 
        "text": [
            "治人自有术，种蔬亦有方。", 
            "培之欲其厚，养之欲其长。", 
            "毋为日炙乾，勿令虫啮伤。", 
            "雨露所不逮，灌溉焉可忘。", 
            "行之经半载，已见沃若光。", 
            "瓜壶硕且大，葵藿清而香。", 
            "如有非种者，锄莠安其良。", 
            "物生既以遂，庶可佐盘觞。"
        ], 
        "title": "辟署后空地为菜畦 其三", 
        "type": "古风", 
        "yun": "阳"
    }, 
    {
        "author": "萧霖", 
        "era": "清", 
        "subtype": null, 
        "text": [
            "吾爱于陵子，习静逃世喧。", 
            "吾爱汉阴叟，忘机乐邱樊。", 
            "一行已作吏，兹事宁复论。", 
            "退食幸多暇，荒畦且为园。", 
            "薙草平藓径，编竹开篱门。", 
            "春风坼嫩甲，秋雨滋陈根。", 
            "非敢夸吏隐，聊以息尘烦。", 
            "咄哉漆园吏，位卑道弥尊。"
        ], 
        "title": "辟署后空地为菜畦 其四", 
        "type": "古风", 
        "yun": "元"
    }, 
    {
        "author": "萧德宣", 
        "era": "清", 
        "subtype": "七言律诗", 
        "text": [
            "烂若朝霞树几行，柳堤儿女拜红妆。", 
            "幽怀惯作巫山梦，遗恨应如汉水长。", 
            "何事多情贪结子，难云不语亦含芳。", 
            "榴花塔合桃花冢，留与行人话夕阳。"
        ], 
        "title": "桃花夫人祠", 
        "type": "律诗", 
        "yun": "阳"
    }, 
    {
        "author": "萧德宣", 
        "era": "清", 
        "subtype": "七言律诗", 
        "text": [
            "也随桃李动芳魂，淡冶光阴陶令门。", 
            "倦眼才飘春梦影，修眉昨画远山痕。", 
            "搓酥滴粉刚三月，带雾拖烟又一村。", 
            "苦恨沾泥期尚早，禅心自在不须论。"
        ], 
        "title": "杨花", 
        "type": "律诗", 
        "yun": "元"
    }, 
    {
        "author": "萧德宣", 
        "era": "清", 
        "subtype": "七言律诗", 
        "text": [
            "凉秋愁思太无端，高处凭临眼界宽。", 
            "古道寒烟三鹿接，长空晴日一雕盘。", 
            "中原东望连齐履，名士南来笑楚冠。", 
            "行乐人生须及早，古来陵墓久荒残。"
        ], 
        "title": "同幕中诸友登高", 
        "type": "律诗", 
        "yun": "寒"
    }, 
    {
        "author": "萧端澍", 
        "era": "清", 
        "subtype": null, 
        "text": [
            "丹房昼静春风香，仙人隐几琴眠床。", 
            "客至呼僮瀹苦茗，兴来为我弹清商。", 
            "山水虚深道心古，鸥鹭澹远尘机忘。", 
            "秘弄初开若有会，寸衷感激空低昂。"
        ], 
        "title": "春日听徙南道人弹琴", 
        "type": "古风", 
        "yun": "阳"
    }, 
    {
        "author": "萧榕年", 
        "era": "清", 
        "subtype": "五言律诗", 
        "text": [
            "霁色明遥堞，停车欲暮天。", 
            "虹收千树雨，月破一溪烟。", 
            "帆影斜侵岸，笛声清在船。", 
            "津亭寻旧馆，回首几经年。"
        ], 
        "title": "雨后宿德州", 
        "type": "律诗", 
        "yun": "先"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "辟展城连小涧边，西来刚过黑风川。", 
            "井疆蕞尔人声寂，沙草坡中数点烟。"
        ], 
        "title": "辟展", 
        "type": "绝句", 
        "yun": "先"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "西经谷壑出平芜，城倚阴山俯壮图。", 
            "隔浦沙陀余故垒，月明风冷夜吹芦。"
        ], 
        "title": "奇台", 
        "type": "绝句", 
        "yun": "虞"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "深谷崖边一窍开，汹汹橐籥走奔雷。", 
            "呼号乱卷长川石，算是乾坤鼓荡才。"
        ], 
        "title": "风洞", 
        "type": "绝句", 
        "yun": "灰"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "大漠连天一片沙，苍茫何处觅人家。", 
            "地无寸草泉源竭，隔断邻封路太赊。"
        ], 
        "title": "戈壁", 
        "type": "绝句", 
        "yun": "麻"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "年光未必协天时，月令徒教纪地支。", 
            "三百六旬拘一格，不如桐叶闰犹知。"
        ], 
        "title": "历法", 
        "type": "绝句", 
        "yun": "支"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "自来风化亦崇文，齐趁髫年细讨论。", 
            "手捧一枝新削简，树荫深处拜阿浑。"
        ], 
        "title": "风化", 
        "type": "绝句", 
        "yun": "元"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "行行从右认横题，鸟篆纡回不整齐。", 
            "二十九形兼转韵，音从喉舌辩高低。"
        ], 
        "title": "文字", 
        "type": "绝句", 
        "yun": "齐"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "黄土为墙四面齐，数椽如砥覆新泥。", 
            "却教满地铺成锦，相率家人一室栖。"
        ], 
        "title": "屋宇", 
        "type": "绝句", 
        "yun": "齐"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "小儿空是说髫年，小女衣襟横在肩。", 
            "躐等居然袍裤好，赤趺行旁额娘边。"
        ], 
        "title": "幼稚", 
        "type": "绝句", 
        "yun": "先"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "翠袜凌波红绣鞋，青丝编发称身材。", 
            "迷离扑朔浑难辨，襟影双飘拖地来。"
        ], 
        "title": "妇女二首 其一", 
        "type": "绝句", 
        "yun": "灰"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "少妇轻笼彩色裳，劳嫠翻学绿衣郎。", 
            "肩披锦帔垂腰短，正是胡姬马上妆。"
        ], 
        "title": "妇女二首 其二", 
        "type": "绝句", 
        "yun": "阳"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "章身多爱锦衣鲜，窄袖长裾领自圆。", 
            "袍裤暑天齐尚白，腰间犹系一条棉。"
        ], 
        "title": "衣服二首 其一", 
        "type": "绝句", 
        "yun": "先"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "高冠似瓮覆还空，小帽如觚绣并工。", 
            "应是平生嫌发短，不交露顶见王公。"
        ], 
        "title": "衣服二首 其二", 
        "type": "绝句", 
        "yun": "东"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "千尺乔松万里山，连云攒簇乱峰间。", 
            "应同笛里边亭柳，齐唱春风度玉关。"
        ], 
        "title": "草木（左公柳）", 
        "type": "绝句", 
        "yun": "删"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "嬉乐无非较艺时，输金相约马争驰。", 
            "更看环抱交相跌，身手推谁好健儿。"
        ], 
        "title": "嬉乐", 
        "type": "绝句", 
        "yun": "支"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "龟兹乐部起纷纷，调急弦粗响遏云。", 
            "忽听名呼胡拨四，不禁低首忆昭君。"
        ], 
        "title": "乐器", 
        "type": "绝句", 
        "yun": "文"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "风惟庞古器惟粗，巧匠心思毕竟无。", 
            "听说山南多敏慧，近来依样善描摹。"
        ], 
        "title": "艺术", 
        "type": "绝句", 
        "yun": "虞"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "队队牛羊下夕晖，春风海上草初肥。", 
            "贰师最有关心事，却笑而今已不稀。"
        ], 
        "title": "牧养", 
        "type": "绝句", 
        "yun": "微"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "木棉花下女郎多，摘得新花细马驮。", 
            "手转轴轳丝乙乙，不将粗布换轻罗。"
        ], 
        "title": "纺织", 
        "type": "绝句", 
        "yun": "歌"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "四月东风已解冰，麦苗初长稻苗青。", 
            "双驱骏马勤耕陇，不待天明早唤醒。"
        ], 
        "title": "耕种", 
        "type": "绝句", 
        "yun": "青"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "伊州北度岭崔巍，浑看穹庐四面围。", 
            "蒲类自为耕牧地，满城风景雪花飞。"
        ], 
        "title": "巴里坤", 
        "type": "绝句", 
        "yun": "微"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "中原门户古伊吾，旧有雄蕃驻此都。", 
            "万仞天山横北郭，一弘清濑下南胡。"
        ], 
        "title": "哈密二首 其一", 
        "type": "绝句", 
        "yun": "虞"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "野阔山深十万家，王宫台榭旧繁花。", 
            "三城鼎峙平沙岸，落日牛羊起暮笳。"
        ], 
        "title": "哈密二首 其二", 
        "type": "绝句", 
        "yun": "麻"
    }, 
    {
        "author": "萧道管", 
        "era": "清", 
        "subtype": null, 
        "text": [
            "桔槔声里月如烟，危栏虚倚愁不眠。", 
            "梦魂飞越路三千，碧云楼阁何处边。", 
            "下有清影照㛹娟，亭亭隐约画廊前。", 
            "此时幽怨鬓斜偏，紫霄鸾凤乘何缘。", 
            "西风写韵传一篇，不然湖色西子妍。", 
            "波纹滑笏如春笺，飘零风露共叩舷。", 
            "云鬟香雾湿可怜，弃掷宝枕梦游仙。", 
            "销歇锦瑟张鹍弦，胡为落叶听哀蝉。", 
            "蘧蘧蝴蝶去不还，秋更一一年复年。"
        ], 
        "title": "有所思", 
        "type": "乐府曲辞", 
        "yun": "先"
    }, 
    {
        "author": "萧联魁", 
        "era": "清", 
        "subtype": "五言排律", 
        "text": [
            "一上城楼望，秋初景已凉。", 
            "日沈高阁里，云起小溪旁。", 
            "白练随波浪，金乌入栋梁。", 
            "遥空晖隐隐，深壑水泱泱。", 
            "壮丽千寻耸，苍茫万笏将。", 
            "逐风来四面，带雾蔽中央。", 
            "祇有浓阴布，都无烈焰张。", 
            "临江增爽气，吟咏忆咸阳。"
        ], 
        "title": "赋得溪云初起日沈阁 ", 
        "type": "排律", 
        "yun": "阳"
    }, 
    {
        "author": "萧联魁", 
        "era": "清", 
        "subtype": "五言排律", 
        "text": [
            "莫道词臣贵，驰驱敢告劳。", 
            "星轺由驿路，使节出仙曹。", 
            "日下丝纶降，云间气象豪。", 
            "烟霞今揽辔，珠玉昔挥毫。", 
            "吏岂殊香案，途应拥羽旄。", 
            "金门传盛遇，玉尺喜亲操。", 
            "东壁西园属，南辕北辙遭。", 
            "月卿临照处，共荷圣恩褒。"
        ], 
        "title": "赋得星使出词曹 ", 
        "type": "排律", 
        "yun": "豪"
    }, 
    {
        "author": "萧鸿吉", 
        "era": "清", 
        "subtype": null, 
        "text": [
            "河朔春悯旱，生机郁草木。", 
            "麦苗不盖地，蓬块纷满目。", 
            "今晨渡孟津，微雨洒河曲。", 
            "一色含新姿，风穗净摇绿。"
        ], 
        "title": "孟津雨望", 
        "type": "古风", 
        "yun": null
    }, 
    {
        "author": "萧鸿吉", 
        "era": "清", 
        "subtype": null, 
        "text": [
            "山气蹙于水，水气浓于山。", 
            "二气浮空濛，朝光生其间。", 
            "峨峨初阳台，冥冥青苍天。", 
            "太虚舒妙丽，映合成澄鲜。", 
            "可娱不可即，湘帘凝晓烟。"
        ], 
        "title": "西湖杂兴 其一", 
        "type": "古风", 
        "yun": null
    }, 
    {
        "author": "萧鸿吉", 
        "era": "清", 
        "subtype": null, 
        "text": [
            "一曲一规模，屈折随所肖。", 
            "谓此幽崛胜，彼又活脱妙。", 
            "快意欣前瞻，赏心萦后眺。", 
            "结构虽人工，出奇实天造。", 
            "愿托湖上居，几生修得到。"
        ], 
        "title": "西湖杂兴 其二", 
        "type": "古风", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "新月上，影恰二分宜。", 
            "两地情怀凭管领，一分照我一分伊。", 
            "脉脉此相思。"
        ], 
        "title": "望江南 新月", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "一叶落，凉初觉。", 
            "彩云旧订银潢约。", 
            "美人期不来，秋院罗衫薄。", 
            "罗衫薄。", 
            "恨向青灯阁。"
        ], 
        "title": "一叶落", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "经年别绪，经秋聚晤。", 
            "一夕云軿小住。", 
            "替他牛女预思量，是那个、银河先渡。", 
            "娟娟素月，珊珊玉露。", 
            "注定星期休误。", 
            "也知判衭在明朝，却自胜、参商两处。"
        ], 
        "title": "鹊桥仙 七夕", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "虎踞龙蟠，争一霎、繁华消歇。", 
            "问谁启、东南门户，火炎冈烈。", 
            "皖水先期归战舰，秦淮从此无风月。", 
            "展吟笺、愁谱望江南，音凄切。", 
            "虚声诮，谁能雪。", 
            "家国恨，难磨灭。", 
            "把金樽斟满，玉壶敲缺。", 
            "斫地歌哀襟溅泪，忧天心赤腔凝血。", 
            "问何人、遗世独遨游，朝仙阙。"
        ], 
        "title": "满江红 感事用鄂王韵", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "形闪烁，影低微。", 
            "一日秋风一日稀。", 
            "莫笑前生真草草，今生还避太阳飞。"
        ], 
        "title": "捣练子 萤火", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "长空云净，六街人静。", 
            "扶残醉、良宵共趁。", 
            "碧虚缥缈，天远清光近。", 
            "匝地琼瑶双影。", 
            "秋思谁家，四面红墙掩映。", 
            "偏今夕、金吾犹禁。", 
            "玉楼深锁，不放仙郎进。", 
            "铁笛一声酒醒。"
        ], 
        "title": "明月逐人来 中秋前一夕偕黄孝侯太史同年钰步月", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "冷袭吟魂，清围诗境，碧霄尘净如洗。", 
            "万户笙歌，只我凄凉独自。", 
            "倚法曲、仙侣虚邀，赓水调、妙才难拟。", 
            "遥睇。", 
            "怅高寒宫阙，云中天际。", 
            "往事蹉跎犹记。", 
            "算半住风檐，半消客邸。", 
            "月色年年，看向故园能几。", 
            "况者番、春梦新牵，更不许秋怀高寄。", 
            "徙倚。", 
            "渐更阑漏寂，斗杓斜指。"
        ], 
        "title": "月华清 中秋对月感怀", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "苦竹沿溪，青莎贴水。", 
            "斜阳黯黯遥山翠。", 
            "一声欸乃送轻舟，行人渐入芦花里。", 
            "打稻场连，剥棉天霁。", 
            "桑麻而外无閒地。", 
            "村居风景旧关心，勾将一片乡思起。"
        ], 
        "title": "踏莎行 馀杭道中", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "絮果难圆，杨枝易老，秋又今年。", 
            "少妇楼头，征人陌上，依旧缠绵。", 
            "江南红板桥边。", 
            "记弱态、依依可怜。", 
            "过眼繁华，惊心摇落，况更烽烟。"
        ], 
        "title": "柳梢青 秋柳", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "月影碎中流。", 
            "推篷客思悠。", 
            "是谁家、人倚高楼。", 
            "笛里从来增别恨，况永夕、拥孤舟。", 
            "折柳起边愁。", 
            "梅花落素秋。", 
            "一声声、跌宕夷犹。", 
            "曲罢更阑星在水，听隐约、答渔讴。"
        ], 
        "title": "唐多令 夜泊绍兴闻笛", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "风叶飐秋声。", 
            "凉逼疏篷渐不胜。", 
            "黯黯水荭花谢了，凄清。", 
            "何处新歌唱采菱。", 
            "一曲一桥横。", 
            "宵冷霜揩镜面澄。", 
            "罢钓渔翁无个事，閒评。", 
            "几辈高风似子陵。"
        ], 
        "title": "南乡子 馀姚舟次", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "倦客归来秋飒飒，乡音入耳分明。", 
            "相逢何暇叙离情。", 
            "隔江风鹤警，戚里最心萦。", 
            "且喜双双儿女小，膝前团坐憨生。", 
            "为耶屈指说行程。", 
            "烽连瓜步赤，山到虎林青。"
        ], 
        "title": "临江仙 自姚江回杭内子辈先已抵杭数日喜赋", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "霜气澄秋潦。", 
            "喜空明、水天一色，镜开清晓。", 
            "酒榼茶篮随意挈，买个船儿小小。", 
            "恰称我、一家舒啸。", 
            "湖外烟岚湖里树，衬楼台、金碧增奇巧。", 
            "铃塔影、翳斜照。", 
            "愁眉到此应都扫。", 
            "泛中流、橹声摇曳，大开怀抱。", 
            "十载齑盐艰苦，共酬尔、溪山画稿。", 
            "试领略、天然佳妙。", 
            "俗状尘容须脱尽，有逋仙、冷抱梅花笑。", 
            "扶残醉，倚归棹。"
        ], 
        "title": "金缕曲 偕内子泛湖", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "岭雪晴融，唐花暖放，咬春筵启初度。", 
            "选声宜趁新年，把盏喜联旧雨。", 
            "多君洒落，早准备、登坛旗鼓。", 
            "看布成、酒阵森严，蒸作满庭香雾。", 
            "难得是、抟沙再聚。", 
            "何况是、岁朝佳序。", 
            "拨来内翰铜琶，和出杜娘金缕。", 
            "豪情绮习，争忍令、芳时孤负。", 
            "笑夜阑、扶醉归来，借尔玉堂莲炬。"
        ], 
        "title": "东风第一枝 乙卯新正三日孝侯同年招作长夜之饮赋此", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "扫蛾眉。", 
            "看朝天素面，恰与月交辉。", 
            "皓魄难圆，灵娥已嫁，深夜谁叩朱扉。", 
            "让青女、婵娟独擅，落九夭、咳唾尽珠玑。", 
            "柳絮联因，桃花作靧，梅萼添肥。", 
            "门掩枇杷花下，有煎茶学士，冷艳相依。", 
            "姑射肌丰，太真肤腻，清品尘世应稀。", 
            "却笑我、停舟访戴，眩生花、银海倏迷离。", 
            "为谱阳春一曲，算比红儿。"
        ], 
        "title": "一萼红 朱修伯太史同年学勤见余上年赠月娥词属倚原调转赠雪卿为赋此阙", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "香山歌席，坡仙吟舫，是杭州、宦迹都佳丽。", 
            "落拓粗官，敢谬托、风流高致。", 
            "只难删、少年幽思。", 
            "春江花月，西陵骢马，问欢场、消魂能几。", 
            "陶令閒情，也只是、遣愁而已。", 
            "好春光，半归流水。"
        ], 
        "title": "解佩令 歌筵解嘲", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "天上文星湖上落，一湖秋水澄鲜。", 
            "画船来往夕阳边。", 
            "波光浓似酒，人影淡于烟。", 
            "珊树珍奇齐入网，遗珠访到婵娟。", 
            "锦袍红袖两蹁跹。", 
            "泥他金缕曲，酬尔玉堂仙。"
        ], 
        "title": "临江仙 闱后偕景剑泉太史其浚泛湖", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "春水长蘼芜。", 
            "问晚来、鸳鸯并宿何处。", 
            "打桨趁文禽，沙堤上，惟有浴凫飞鹭。", 
            "风光艳丽，湖名也作消魂语。", 
            "画船缓度。", 
            "看多少垂杨，绿迷洲渚。", 
            "渔庄蟹舍排连，又菱角鸡头，乘春培护。", 
            "此地足幽栖，应容我、他日棹歌来去。", 
            "心盟白水，抽身便作烟波侣。", 
            "东流可溯。", 
            "待准备吟囊，更题鹦鹉。"
        ], 
        "title": "南浦 鸳鸯湖", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "江水湾湾漾碧波。", 
            "山岚冉冉映青螺。", 
            "江山如此易情多。", 
            "江上潮来游客梦，山中云遏美人歌。", 
            "江山如此奈情何。"
        ], 
        "title": "浣溪纱 咏江山船八首 其一", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "旧籍谁编九姓渔。", 
            "江干供亿累花奴。", 
            "纷纷花使索花租。", 
            "生小惯尝风浪险，合家齐傍水云居。", 
            "朝潮暮汐意何如。"
        ], 
        "title": "浣溪纱 咏江山船八首 其二", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "时样梳妆绝可怜。", 
            "东船西舫斗婵娟。", 
            "春江多少买花钱。", 
            "手帕行中原是妹，鸳鸯牒上不论年。", 
            "桐严解说太言诠。"
        ], 
        "title": "浣溪纱 咏江山船八首 其三", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "临水花枝分外娇。", 
            "一江烟月路迢迢。", 
            "灯红酒碧可怜宵。", 
            "半面琵琶羞客顾，双声檀板倩郎敲。", 
            "东君无语暗魂消。"
        ], 
        "title": "浣溪纱 咏江山船八首 其四", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "一路珠帘不上钩。", 
            "杭州过了是严州。", 
            "石尤风急打船头。", 
            "昨夜飘萧留客雨，明朝艰苦上滩舟。", 
            "有花有酒不须愁。"
        ], 
        "title": "浣溪纱 咏江山船八首 其五", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "鸥恋烟波蝶恋香。", 
            "嘲风弄月度年光。", 
            "夜深人不隔红墙。", 
            "薄倖有时嗔杜牧，风流私许嫁王昌。", 
            "聘钱十万待商量。"
        ], 
        "title": "浣溪纱 咏江山船八首 其六", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "桃叶桃根并擅名。", 
            "双双姊妹总多情。", 
            "旧欢未了又新盟。", 
            "舞袖惯飘香拂拂，歌喉不唱泪盈盈。", 
            "何人花外学调笙。"
        ], 
        "title": "浣溪纱 咏江山船八首 其七", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "湖舫江船美并誇。", 
            "有时湖舫去看花。", 
            "妒他名胜属西家。", 
            "苏小芳魂留艳士，越妃遗迹冷香车。", 
            "维舟凭吊夕阳斜。"
        ], 
        "title": "浣溪纱 咏江山船八首 其八", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "浅溜蜻蜓，深藏鸂鶒，绿波四围萦护。", 
            "芳辰供眺览，有多少、画船箫鼓。", 
            "宜烟宜雨。", 
            "便雨霁烟消，也饶佳趣。", 
            "倪迂谱。", 
            "只应郊外，远山添取。", 
            "日暮。", 
            "纵目登临，觉此身清旷，予怀欲诉。", 
            "一官资坐镇，争名胜、荒凉如许。", 
            "颓垣废础。", 
            "问大地楼台，几人支拄。", 
            "宴延伫。", 
            "一湖春水，满天晴絮。"
        ], 
        "title": "翠楼吟 烟雨楼", 
        "type": "词", 
        "yun": null
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "赋才曾许擅机云，五色肝肠绝世氛。", 
            "芳草绿时频寄梦，菊花黄后又寻君。", 
            "开樽独剪尧年韭，怀古同探禹穴文。", 
            "归去层城隔明月，岸松烟艇对秋分。"
        ], 
        "title": "冈州重访陶昭辑昭美昆弟", 
        "type": "律诗", 
        "yun": "文"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "先朝遗事老冯唐，白发移家寄上方。", 
            "看竹每过留客井，种松偏近读书床。", 
            "鼎湖云去金瓯缺，瑶砌秋归玉树伤。", 
            "今雨昔盐俱是梦，几宵禅月照空廊。"
        ], 
        "title": "过冯槐门话旧（甲申七月）", 
        "type": "律诗", 
        "yun": "阳"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "谁握兵符驻六军，桥山龙去诀浮云。", 
            "鲁连一笑无秦帝，燕鼎重归有乐君。", 
            "南蔡真人初建极，玉门飞将独空群。", 
            "闻鸡试问烹雌妇，十载牛衣望紫氛。"
        ], 
        "title": "孤愤篇", 
        "type": "律诗", 
        "yun": "文"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "沧波太液昔曾闻，双萼朱衣紫逻分。", 
            "合璧共承仙掌露，晚霞晴绽蕊宫云。", 
            "香闺解刺熊罴筦，花梦遥通翡翠裙。", 
            "谁擘巨灵开二华，青天削出不如君。"
        ], 
        "title": "并蒂莲为何夫子赋（开年果兆双珠）", 
        "type": "律诗", 
        "yun": "文"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "三月垂杨绿去津，黄鹂飞上柳塘春。", 
            "中州岂借探丸客，上巳应逢捧剑人。", 
            "王命论存知有汉，说难书在不干秦。", 
            "悲歌且莫催离筑，暂醉兰亭曲水滨。"
        ], 
        "title": "乙酉入都留别古冈诸同社", 
        "type": "律诗", 
        "yun": "真"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "猛士悲歌起大风，酒徒连夜入新丰。", 
            "闻诗东阁虚陪鲤，奏伎长杨较射熊。", 
            "前席少年方哭汉，后车元老待和戎。", 
            "谁怜虎帐横经客，差戴儒冠误乃公。"
        ], 
        "title": "留别何夫子", 
        "type": "律诗", 
        "yun": "东"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "烨烨玄岩咏紫芝，蒲轮前队引非氂。", 
            "七闽虎变雄三户，百粤鹰扬载六师。", 
            "砌荚尚依唐日月，宫槐重睹汉威仪。", 
            "十年辛苦调元老，窥见河清饮月氏。"
        ], 
        "title": "何夫子拜命元揆诗以趣装 其一", 
        "type": "律诗", 
        "yun": "支"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "樽俎先朝待折冲，师臣重咏旧车攻。", 
            "两京玉辂传桴鼓，五铎金陵应栈钟。", 
            "北阙渐看红日近，东山聊付白云封。", 
            "艰虞早识兴王地，望断南阳五色龙。"
        ], 
        "title": "何夫子拜命元揆诗以趣装 其二", 
        "type": "律诗", 
        "yun": null
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "帝赉傍求复旧京，中台星正紫微营。", 
            "九天素女云中侍，万国黄舆日下平。", 
            "棘水投纶苍兕啸，桐圭分土羽凰鸣。", 
            "历阳沸井寻常见，唯问荥河几度清。"
        ], 
        "title": "何夫子拜命元揆诗以趣装 其三", 
        "type": "律诗", 
        "yun": "庚"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "一曲清歌送谢安，青云天上忆弹冠。", 
            "千秋苜蓿归秦垒，九伐威仪肃汉官。", 
            "涿鹿月连弓影合，卢龙霜落剑花寒。", 
            "明时自笑终童老，欲请长缨愧羽翰。"
        ], 
        "title": "题肤功雅奏图 其一", 
        "type": "律诗", 
        "yun": "寒"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "几年投笔上皇都，谁识高阳旧酒徒。", 
            "裂帛始通鸿雁塞，登楼今拜凤凰图。", 
            "吹笳暗落胡人泪，牧马群空汉月孤。", 
            "行矣莫忘黄石语，麒麟回首即江湖。"
        ], 
        "title": "题肤功雅奏图 其二", 
        "type": "律诗", 
        "yun": "虞"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "汉苑声华识弭貂，莺花吹送木兰桡。", 
            "新携马骨雄燕市，旧赐龙泉挂斗杓。", 
            "供帐夜悬南海月，谈锋春落大江潮。", 
            "长杨况值誇胡日，绝漠何人更射雕。"
        ], 
        "title": "题肤功雅奏图 其三", 
        "type": "律诗", 
        "yun": "萧"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "缙云缭绕入残春，客散津亭柳色新。", 
            "衣布尚怜天下士，高歌谁是眼中人。", 
            "商山豹雾依黄鹄，渭水渔竿起绿蘋。", 
            "为报桃花莫相笑，金章元傍赤松身。"
        ], 
        "title": "题肤功雅奏图 其四", 
        "type": "律诗", 
        "yun": "真"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "独寻春色上高台，草棘萧萧野岸隈。", 
            "今日多情惟我到，无人解惜为谁开。", 
            "平章风月诗千首，收拾云烟酒一杯。", 
            "雪艳冰肌差澹泊，海天何处雁飞来。"
        ], 
        "title": "失题", 
        "type": "律诗", 
        "yun": "灰"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "访雪初从剡曲还，送君花发向庾关。", 
            "回鸾旧逼秦斯篆，翔鹤仍归谢傅山。", 
            "九辩逢秋悲放屈，五君怀古壮离颜。", 
            "会稽孤月悬相待，庑下风流说此间。"
        ], 
        "title": "送朱光夜入越", 
        "type": "律诗", 
        "yun": "删"
    }, 
    {
        "author": "邝露", 
        "era": "清", 
        "subtype": "七言律诗", 
        "text": [
            "□室威仪睹大君，黄金台上客如云。", 
            "凤凰薇省初沾命，天禄星□夜较文。", 
            "沧海已□鱼鳖长，神州新扫□□群。", 
            "他年饮马论功日，谁传嫖姚霍将军。"
        ], 
        "title": "初拜官呈陈乔生黄门", 
        "type": "律诗", 
        "yun": "文"
    }, 
    {
        "author": "萧鸿吉", 
        "era": "清", 
        "subtype": "五言排律", 
        "text": [
            "天风吹海涛，晴籁生林表。", 
            "送我蹑云磴，高空极天杪。", 
            "气敛不敢肆，俯首瞰飞鸟。", 
            "江帆片叶微，越山一螺小。", 
            "目送西南云，乡心几萦绕。"
        ], 
        "title": "西湖杂兴 其三", 
        "type": "排律", 
        "yun": "筱"
    }, 
    {
        "author": "萧鸿吉", 
        "era": "清", 
        "subtype": "五言律诗", 
        "text": [
            "气寒风懔烈，山狭石纵横。", 
            "路逆涧溪上，人冲云雾行。", 
            "卖浆稀食店，喝马噤歌声。", 
            "艰苦浑难忘，挑镫记驿程。"
        ], 
        "title": "崖城", 
        "type": "律诗", 
        "yun": "庚"
    }, 
    {
        "author": "萧道管", 
        "era": "清", 
        "subtype": null, 
        "text": [
            "酴醾香梦何匆匆，花散天女褪紫红。", 
            "天然金玉抱奇相，锦绣照耀谢化工。", 
            "美人薄采不盈掬，宜田待女怨东风。", 
            "烟携雪挺搴素袂，淡黄深白摇绮栊。", 
            "低垂蕙帐悄然觉，蘅芜恍惚把芳丛。", 
            "残蜂倦蝶不到处，无衣妆额尤玲珑。", 
            "美人何日不成虹，白云黄竹逢西东。"
        ], 
        "title": "窗前树金银花一架", 
        "type": "古风", 
        "yun": "东"
    }, 
    {
        "author": "萧道管", 
        "era": "清", 
        "subtype": null, 
        "text": [
            "薄帷淡如烟，春阴浓于墨。", 
            "窗前倚复倚，稍觉寒恻恻。", 
            "顾兹瓶中花，倍有销魂色。", 
            "因思成小筑，万本会香国。", 
            "南轩坐管领，红紫面皆北。", 
            "太阴有炼形，暄妍未为得。"
        ], 
        "title": "春阴", 
        "type": "古风", 
        "yun": "职"
    }, 
    {
        "author": "萧道管", 
        "era": "清", 
        "subtype": null, 
        "text": [
            "下帘划袜移，萧寥夜又冷。", 
            "窗纱厌白地，位以瓶花影。", 
            "微风尔何来，欺我炉烟挺。", 
            "昔年两无寐，索句银烛秉。", 
            "画屏看双星，娇宠形影并。", 
            "无眠更延伫，钗划月痕等。", 
            "良夜去迢迢，有如兰釭耿。", 
            "与君复此夕，静味当细领。", 
            "宿雨响不停，谯楼静而迥。", 
            "独怜栖鸟惊，踏踏怯寒梗。"
        ], 
        "title": "夜坐", 
        "type": "古风", 
        "yun": null
    }, 
    {
        "author": "萧道管", 
        "era": "清", 
        "subtype": null, 
        "text": [
            "碧海青天几度来，婿乡缥缈指蓬莱。", 
            "嫦娥懒见双星会，渐渐灵妃唤不回。", 
            "依旧东西沟水流，有人为古起担忧。", 
            "玉皇不付冯暖券，何处婚钱醵阮修。"
        ], 
        "title": "七夕杂诗仿曝书亭体 其三", 
        "type": "古风", 
        "yun": null
    }, 
    {
        "author": "萧道管", 
        "era": "清", 
        "subtype": null, 
        "text": [
            "龙华桃花十五里，桃花红白玫瑰紫。", 
            "游人看花兼看人，马如游龙车如水。", 
            "罥枝裙衩香春风，映肉花光一何绮。", 
            "游人只恐斜阳暮，照影争怜绿波美。", 
            "长安水边不可见，湖西花钿只如此。", 
            "明朝处处卖花声，苦报春光疾如驶。"
        ], 
        "title": "龙华镇看桃花", 
        "type": "古风", 
        "yun": "纸"
    }, 
    {
        "author": "萧道管", 
        "era": "清", 
        "subtype": null, 
        "text": [
            "疏雨洒池竹，雨斜竹已垂。", 
            "继以微风度，门馆生凉时。", 
            "细点湿窗纸，馀飔飏书帷。", 
            "瓶花如新润，炉烟惟清丝。", 
            "于焉遂延伫，数语不成诗。"
        ], 
        "title": "暑晚得雨", 
        "type": "古风", 
        "yun": "支"
    }, 
    {
        "author": "萧道管", 
        "era": "清", 
        "subtype": "五言绝句", 
        "text": [
            "春暮花飞尽，无人寂闭门。", 
            "满庭苔草色，诗思在黄昏。"
        ], 
        "title": "春暮", 
        "type": "绝句", 
        "yun": "元"
    }, 
    {
        "author": "萧道管", 
        "era": "清", 
        "subtype": "五言绝句", 
        "text": [
            "荠麦东风绿，菜花斜日黄。", 
            "郊原好颜色，生色上衣裳。"
        ], 
        "title": "西郊上冢即目 其一", 
        "type": "绝句", 
        "yun": "阳"
    }, 
    {
        "author": "萧道管", 
        "era": "清", 
        "subtype": "五言绝句", 
        "text": [
            "梨花零落尽，独有豆花肥。", 
            "多谢东风意，微香吹扑衣。"
        ], 
        "title": "西郊上冢即目 其二", 
        "type": "绝句", 
        "yun": "微"
    }, 
    {
        "author": "萧道管", 
        "era": "清", 
        "subtype": "五言绝句", 
        "text": [
            "水田真漠漠，雨后少人耕。", 
            "白鹭不飞去，相随立复行。"
        ], 
        "title": "西郊上冢即目 其三", 
        "type": "绝句", 
        "yun": "庚"
    }, 
    {
        "author": "萧道管", 
        "era": "清", 
        "subtype": "七言绝句", 
        "text": [
            "定有琼楼特地凉，银河烂熳起红墙。", 
            "黄姑曝惯黄绵袄，不领天孙云锦裳。"
        ], 
        "title": "七夕杂诗仿曝书亭体 其一", 
        "type": "绝句", 
        "yun": "阳"
    }, 
    {
        "author": "萧道管", 
        "era": "清", 
        "subtype": "七言绝句", 
        "text": [
            "西风不算清凉伞，南阮无多黄竹箱。", 
            "拥得桃笙背镫坐，月痕如水过东墙。"
        ], 
        "title": "七夕杂诗仿曝书亭体 其二", 
        "type": "绝句", 
        "yun": "阳"
    }, 
    {
        "author": "萧道管", 
        "era": "清", 
        "subtype": "七言绝句", 
        "text": [
            "秋声不起青杨巷，夜色平分黄篾楼。", 
            "晒罢残书无个事，诗情伫到个萤流。"
        ], 
        "title": "七夕杂诗仿曝书亭体 其四", 
        "type": "绝句", 
        "yun": "尤"
    }, 
    {
        "author": "萧道管", 
        "era": "清", 
        "subtype": "五言律诗", 
        "text": [
            "蝉声摇曳歇，庭院晚凉留。", 
            "衫袖风添裥，帘栊月当钩。", 
            "竹香秋梦碎，树影夕阳收。", 
            "亦是诗家语，谁能刻意求。"
        ], 
        "title": "秋晚 其一", 
        "type": "律诗", 
        "yun": "尤"
    }, 
    {
        "author": "萧道管", 
        "era": "清", 
        "subtype": "五言律诗", 
        "text": [
            "微月澹空庭，薄云天际青。", 
            "鸣蛩犹阁阁，瘦蝶已星星。", 
            "曲院蕉疑雨，疏窗镫似萤。", 
            "江潮少焉至，荻叶最堪听。"
        ], 
        "title": "秋晚 其二", 
        "type": "律诗", 
        "yun": "青"
    }, 
    {
        "author": "萧端澍", 
        "era": "清", 
        "subtype": "七言绝句", 
        "text": [
            "荆门西上路坡陀，九里冈平松桧多。", 
            "秋雨乍晴云乍敛，无边浓翠滴烟萝。"
        ], 
        "title": "九里冈", 
        "type": "绝句", 
        "yun": "歌"
    }, 
    {
        "author": "萧端澍", 
        "era": "清", 
        "subtype": "七言绝句", 
        "text": [
            "野水吞桥争赴壑，晴云夺路乱趋山。", 
            "雨馀好景凭谁写，画意诗情满目间。"
        ], 
        "title": "即目", 
        "type": "绝句", 
        "yun": "删"
    }, 
    {
        "author": "薛宁廷", 
        "era": "清", 
        "subtype": "七言绝句", 
        "text": [
            "恨杀年年燕子来，春风不放野棠开。", 
            "董狐笔是苌弘血，碧渗堂阴绣作苔。"
        ], 
        "title": "木末亭谒方正学祠", 
        "type": "绝句", 
        "yun": "灰"
    }, 
    {
        "author": "薛幼芸", 
        "era": "清", 
        "subtype": "五言律诗", 
        "text": [
            "匝径白杨树，亚篱红蓼花。", 
            "长枝初熟枣，短蔓未凋瓜。", 
            "雨合炊烟重，沙分溜水斜。", 
            "轮蹄趁前路，茅店且停车。"
        ], 
        "title": "山左道中", 
        "type": "律诗", 
        "yun": "麻"
    }, 
    {
        "author": "薛幼芸", 
        "era": "清", 
        "subtype": "七言律诗", 
        "text": [
            "小帖泥金字有芒，郎君新授紫薇郎。", 
            "高吟红芍传西掖，欢护青萱恋北堂。", 
            "弱腕未能操井臼，朵颐犹解作羹汤。", 
            "安贫已是相从惯，纸帐芦帘梦亦香。"
        ], 
        "title": "闻夫子授内阁中书，寄贺", 
        "type": "律诗", 
        "yun": "阳"
    }, 
    {
        "author": "薛幼芸", 
        "era": "清", 
        "subtype": "七言律诗", 
        "text": [
            "飞花簌簌叶冥冥，沿壁莓苔渐渐青。", 
            "避雨倒栖双蛱蝶，迎风直立一蜻蜓。", 
            "细薰艾蒳垂帘护，新种芭蕉倚枕听。", 
            "六尺桃笙凉似水，翻愁清梦易惊醒。"
        ], 
        "title": "暑雨晚凉", 
        "type": "律诗", 
        "yun": "青"
    }, 
    {
        "author": "薛龙光", 
        "era": "清", 
        "subtype": "五言律诗", 
        "text": [
            "夕阳紫霭浓，万顷浸秋容。", 
            "帆出渚中渚，云归峰上峰。", 
            "鲈乡老自好，橘社逝相从。", 
            "几两人生屐，休辜六尺筇。"
        ], 
        "title": "垂虹道中", 
        "type": "律诗", 
        "yun": "冬"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "男儿第一快心事，手挈黄金报知己。", 
            "黄金容易掷东流，未若此石常千秋。", 
            "大力将军熊虎俦，生成骨相当封侯。", 
            "不逢知己老且休，亦如此石偃蹇卧山丘。", 
            "蛟龙一旦得云雨，功名从此探囊取。", 
            "富贵豪华不值钱，算来何物将天补。", 
            "此时此石早显露，铃辕屹立风云护。", 
            "倔强能增叱吒威，崚嶒不改坚贞素。", 
            "传呼忽报贵宾来，将军倒屣营门开。", 
            "酬恩未计千万镒，痛饮先尽三百杯。", 
            "哀丝豪竹鸣如雷，后堂莺燕争追陪。", 
            "陡见此石叫奇绝，激赏欲易千琼瑰。", 
            "将军慷慨告石友，我受此君知遇厚。", 
            "尔今亦受此君知，尔我酬知同不朽。", 
            "故人家在青海旁，轩楹潇洒花木芳。", 
            "丘壑位置颇称胜，结构不亚平泉庄。", 
            "绉云一朵忽飞下，故人相见增惊诧。", 
            "袍笏真应拜米颠，奇章甲乙都无价。", 
            "天上白衣变苍狗，浮云一瞬空回首。", 
            "梓泽经年易主人，监军何处藏醒酒。", 
            "尘踪飘忽灵根坚，繁华饱阅传真铨。", 
            "名园别馆转眼皆云烟，惟有佛门香火千千年。", 
            "御儿溪水鸳湖连，我未见石心萦牵。", 
            "多情司马遗云笺，索我泼墨题诗篇。", 
            "披图快见石兄面，真相如佛神如仙。", 
            "昔从野史悉颠末，今从尺幅徵因缘。", 
            "寄声司马且珍重，归装留镇郁林船。"
        ], 
        "title": "绉云石为大力将军遗迹嗣由海昌马氏园移至石门福缘寺丁少芗司马绘图徵诗为赋长歌", 
        "type": "古风", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "书生慕山水，局促居户庭。", 
            "达官多胜游，冠盖愁山灵。", 
            "亦有高隐人，守此泉石贞。", 
            "诛茅穿径苦湫隘，拳山勺水名难成。", 
            "江生旷世才，逸兴凌青溟。", 
            "东游齐鲁揽泰岱，南涉闽峤窥沧瀛。", 
            "轺车所至橐笔至，目穷云海胸罗星。", 
            "筮仕近隶浙中籍，湖山佳处停吟旌。", 
            "六桥三竺眼烂熟，奉檄更作雁宕行。", 
            "雁宕之峰七十七，离合向背无定形。", 
            "天惊石破龙湫出，东西两派流纵横。", 
            "老龙昼伏众籁息，忽闻千岩万壑铿锵鸣。", 
            "缥缈湘灵瑟，凄清子晋笙。", 
            "玉声璆然杂环佩，又疑双双董许朝瑶京。", 
            "仰观乃在绝顶上，飞泉百道流琮琤。", 
            "悬崖倒挂据势要，一气喷薄无留渟。", 
            "儗以悬布剪不断，比之曳练色倍明。", 
            "搏跃岂仅水过颡，泻注不异屋建瓴。", 
            "黄河九曲众流混，银涛一线万驽勍。", 
            "未若此瀑极峻洁，在山出山无异情。", 
            "香炉遥隔灵脉共，石磴层折玉花倾。", 
            "静观欲探源所发，但觉山空树古天容青江生。", 
            "是时大快意，眼界开拓心神清。", 
            "山泉何落落，山溜何泠泠。", 
            "班赋不足儗，陆诗不足赓。", 
            "划然长啸向幽谷，湖雁答响湫龙醒。", 
            "寿之图画藏箧笥，要我秃笔相品评。", 
            "我生已被尘海溺，故山猿鹤寒旧盟。", 
            "怀崧楼，醉翁亭，欧阳六一李庶子，千秋名胜留公卿。", 
            "奈何弃之追尘缨，坐令云壑关柴荆。", 
            "脚靴手版争送迎，名缰利锁相牵萦。", 
            "清浊不辨渭与泾，轻重不计淄与渑。", 
            "朝朝听鼓撑公厅，转喉触讳心怦怦。", 
            "安得山中飞瀑百千道，一洗眼前虚桥之浮名。"
        ], 
        "title": "题韬叔龙湫观瀑图", 
        "type": "古风", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "孟夏风物美，命俦访净域。", 
            "咫尺邻韬光，微雨泥游屐。", 
            "荏苒至仲冬，梦绕北山北。", 
            "幸兹气候暖地鲜，冰雪积乘兴续前。", 
            "游踽踽，行踪僻。", 
            "落叶踏有声，衰草践无迹。", 
            "舆夫各贾勇，上上径益仄。", 
            "猱升达峰腰，螺旋入林隙。", 
            "遂登最高头，灵境金仙辟。", 
            "山门毁劫火，佛像委路侧。", 
            "庄严易变迁，流峙何终极。", 
            "凭虚恣胜赏，萧然尘虑涤。", 
            "近眺西子湖，波光漾空碧。", 
            "远瞰钱塘江，潮痕净如帛。", 
            "空山作睡态，老木含霜色。", 
            "藤枯缀果红，竹密翳云黑。", 
            "驯禽暗窥人，癯僧出伺客。", 
            "汲泉烹苦茗，独酌意良得。", 
            "但知天地宽，不觉身世窄。", 
            "掀髯动清兴，拈毫思疥壁。", 
            "胜地富诗材，奇景绌笔力。", 
            "下山近黄昏，鹤唳诸天寂。"
        ], 
        "title": "十一月既望独游韬光得诗二十二韵", 
        "type": "古风", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "薄醉御凉飔，缓步入山麓。", 
            "月出山蔽之，疏影动林木。", 
            "须臾升中天，一色净如沐。", 
            "清气通乾坤，好景豁心目。", 
            "世人喜美满，香花荐芬馥。", 
            "儿女喜团圞，醴酒陈醲郁。", 
            "嫦娥意自闲，广寒终古独。", 
            "始作作仙人，所得惟清福。", 
            "虫吟夜转静，草丰径弥曲。", 
            "下山息吾庐，幽兴自然足。", 
            "回头望翠微，似有孤云宿。"
        ], 
        "title": "中秋夕循清凉山步月", 
        "type": "古风", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "雨中度残秋，阴霾倏弥月。", 
            "新晴偶散步，芳草久衰歇。", 
            "途遇郭外农，羸瘦见筋骨。", 
            "家垦五亩田，无牛自开掘。", 
            "晚禾将上口，淫霖悉漂没。", 
            "又愆树麦期，春花难望发。", 
            "租赋县官催，羞徭里正讦。", 
            "终岁无一饱，反受不毛罚。", 
            "防秋大徵兵，不如去为卒。", 
            "我心本清闲，闻之呼咄咄。", 
            "旧为牧民吏，有触辄臲卼。", 
            "不忧边氛狂，但恐民力竭。", 
            "今无采风使，诗成搔白发。"
        ], 
        "title": "新晴散步", 
        "type": "古风", 
        "yun": "月"
    }, 
    {
        "author": "薛时雨", 
        "era": "清", 
        "subtype": "五言律诗", 
        "text": [
            "水乡何黯淡，逆旅半无家。", 
            "露气沈菰叶，秋心入苇花。", 
            "戍荒饥卒噪，野旷阵云遮。", 
            "倚棹眠难稳，山楼急暮笳。"
        ], 
        "title": "湖州舟中 其一", 
        "type": "律诗", 
        "yun": "麻"
    }, 
    {
        "author": "薛时雨", 
        "era": "清", 
        "subtype": "五言律诗", 
        "text": [
            "菱湖称巨镇，乱后景凄清。", 
            "华屋将军帐，荒村壮士营。", 
            "稻香肥战马，潮涌遏奔鲸。", 
            "困兽嵎犹负，天河望洗兵。"
        ], 
        "title": "湖州舟中 其二", 
        "type": "律诗", 
        "yun": "庚"
    }, 
    {
        "author": "薛时雨", 
        "era": "清", 
        "subtype": "七言律诗", 
        "text": [
            "环滁山色锁重重，破晓遥闻古寺钟。", 
            "新笋怒穿城脚出，野花香扑马头浓。", 
            "悬崖飞瀑僧承笕，幽谷留春鹿养茸。", 
            "行到亭西怀太守，扪碑亲扫绿苔封。"
        ], 
        "title": "孟夏五日独游醉翁亭得诗四律留赠慧参和尚 其一", 
        "type": "律诗", 
        "yun": "冬"
    }, 
    {
        "author": "薛时雨", 
        "era": "清", 
        "subtype": "七言律诗", 
        "text": [
            "一代文章道德高，源开苏海接韩潮。", 
            "大名岂藉亭为重，遗爱应如社不祧。", 
            "薄采蘋繁供野祭，补栽松竹护疏寮。", 
            "我来合许陪舆从，六一泉邻薛老桥。"
        ], 
        "title": "孟夏五日独游醉翁亭得诗四律留赠慧参和尚 其二", 
        "type": "律诗", 
        "yun": "萧"
    }, 
    {
        "author": "薛时雨", 
        "era": "清", 
        "subtype": "七言律诗", 
        "text": [
            "四十年前汗漫游，一门裙屐尽风流。", 
            "狂磨石壁题诗草，醉唤山僧搉酒筹。", 
            "盛会无如同气乐，名区只是劫灰愁。", 
            "当时末座追陪者，只影重来雪满头。"
        ], 
        "title": "孟夏五日独游醉翁亭得诗四律留赠慧参和尚 其三", 
        "type": "律诗", 
        "yun": "尤"
    }, 
    {
        "author": "薛时雨", 
        "era": "清", 
        "subtype": "七言律诗", 
        "text": [
            "江湖随处募金缯，笑我真成在舍僧。", 
            "投刺于人如托钵，结庐付尔好传镫。", 
            "名山半作招提院，法界宜参最上乘。", 
            "文字禅兼香火社，打包行脚漫相矜。"
        ], 
        "title": "孟夏五日独游醉翁亭得诗四律留赠慧参和尚 其四", 
        "type": "律诗", 
        "yun": "蒸"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "雄藩古干绕池围，乔娇犹龙世所稀。", 
            "九烈定成丹九转，跃梭雷雨合腾飞。"
        ], 
        "title": "九龙树", 
        "type": "绝句", 
        "yun": "微"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "丰功又见大唐年，赑屃高擎峻岭巅。", 
            "却怪登临刚剔藓，读来风雪忽漫天。"
        ], 
        "title": "天山碑", 
        "type": "绝句", 
        "yun": "先"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "雾里辕门似有痕，浪传四十八营屯。", 
            "可怜一夜风沙恶，埋没英雄在覆盆。"
        ], 
        "title": "沙山怀古", 
        "type": "绝句", 
        "yun": "元"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "百啭歌喉骤马骄，娇娃夜带雁翎刀。", 
            "当年八百朱颜妇，想见分防抗汉朝。"
        ], 
        "title": "妇女", 
        "type": "绝句", 
        "yun": null
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "自古龙堆草不生，牧童争趁水边程。", 
            "湖中芦荻供多用，风度遥吹犊背声。"
        ], 
        "title": "草木二首 其一", 
        "type": "绝句", 
        "yun": "庚"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "红柳花妍莫可俦，白杨风惨易悲秋。", 
            "萧萧落木榆关冷，最动乡心倚戍楼。"
        ], 
        "title": "草木二首 其二", 
        "type": "绝句", 
        "yun": "尤"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "沿崖洞穴长青煤，石火能供万户炊。", 
            "更有泥沙成宝物，居民搜采北山陲。"
        ], 
        "title": "物产", 
        "type": "绝句", 
        "yun": "支"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "花从内地强移栽，半畏寒多不肯开。", 
            "独有玫瑰成土著，异香清远袭人来。"
        ], 
        "title": "回王园中花卉", 
        "type": "绝句", 
        "yun": "灰"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "亦有飘然器宇清，回鹘队里迥超群。", 
            "聪明不亚青莲士，读尽番书读汉文。"
        ], 
        "title": "才能", 
        "type": "绝句", 
        "yun": "文"
    }, 
    {
        "author": "萧雄", 
        "era": "清", 
        "subtype": "七言绝句", 
        "text": [
            "一片氍毹选舞场，娉婷儿女上双双。", 
            "铜琶独怪关西汉，能和娇娃白玉腔。"
        ], 
        "title": "歌舞", 
        "type": "绝句", 
        "yun": "江"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "替谁著色。", 
            "是个人影子，疏疏密密。", 
            "绮梦三生，画里秾华似曾识。", 
            "南园荒凉若许，算往事、红墙空忆。", 
            "待约略、说起相思，未语泪先湿。", 
            "小立。", 
            "玉阶侧。", 
            "愁绰约仙姿，瘦损风日。", 
            "凝脂作液，点点唾壶血同碧。", 
            "千古情苗难断，花落去、阴成犹昔。", 
            "月影下，劳记著、几声长笛。"
        ], 
        "title": "红情 题张玉珊茂才鸣珂红豆花画册次韵", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "玉衡天上，历历星精偷色相。", 
            "城荒嘉果留无恙。", 
            "一捻新红爪，印西施样。", 
            "梅里奇珍劳远饷。", 
            "承筐较胜投桃贶。", 
            "丰姿掩映娇无两。", 
            "纤核中虚，漫把王戎谤。"
        ], 
        "title": "一斛珠 王芑亭外史逢辰馈槜李", 
        "type": "词", 
        "yun": "漾"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "钟山云冷骚坛寂，亭台废兴谁主。", 
            "地拓清凉，天开画稿，点缀夕阳蔬圃。", 
            "啼猿学语。", 
            "说往昔莺花，了无寻处。", 
            "粉本重摹，个中幽径孰来去。", 
            "秋风回首旧梦，雅游裙屐集，丝竹曾谱。", 
            "茂苑花阑，秦淮水咽，太息芜城同赋。", 
            "经年战鼓。", 
            "间甚日陂塘，再盟鸥鹭。", 
            "写入吟笺，望江南调苦。"
        ], 
        "title": "台城路 题随园图次陈实庵太史元鼎韵", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "胜愁苗。", 
            "教秦嘉肠断，香草泣离骚。", 
            "宝匣尘昏，瑶琴调涩，三生福分全消。", 
            "算只有、昙花小幅，是当年、螺子黛亲描。", 
            "并蒂缘悭，同心影瘦，纫佩香凋。", 
            "千古才人工怨，睹零缣断素，分外无聊。", 
            "碧杜缄情，红蘅忆远，古芬飞上吟毫。", 
            "最惆怅、湘君魂窄，一声声、楚些渺难招。", 
            "争怪潘郎华鬓，逐渐飘萧。"
        ], 
        "title": "一萼红 题杨眉影夫人画兰遗墨为秦次游中翰光第作", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "启离筵，与秋同饯，西园冠盖如绮。", 
            "岿然又见灵光叟，纱帽隐囊来止。", 
            "歌自倚。", 
            "祇一种深情，深比鸳湖水。", 
            "风流老辈。", 
            "看白发传杯，红腔选韵，不饮也须醉。", 
            "书生习，自揣难谐时世。", 
            "一言公最知己。", 
            "生平俯仰期无忝，虚誉那争循吏。", 
            "今去矣。", 
            "愁满目哀鸿，未了临歧事。", 
            "苍生有泪。", 
            "望休沐馀閒，仙因佛果，分惠及桑梓。"
        ], 
        "title": "摸鱼儿 陆费春帆中丞瑔饯余于鸳鸯湖并赋长歌赠别未及践和倚此作答", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "竹枝声里，记满城蜂蝶，消魂无奈。", 
            "北地胭脂容易冷，剩有笼纱诗在。", 
            "泪揾青衫，香阑红袖，梦远愁难载。", 
            "词人老去，画图犹认憨态。", 
            "遥想驿路车停，黄尘白酒，风月良宵买。", 
            "天女维摩花现相，学得神仙狡狯。", 
            "小影真真，华年负负，未了三生债。", 
            "凭君作主，瓣香清茗供待。"
        ], 
        "title": "百字令 题戚砥斋明经士廉拈花图图中人为北道歌者", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "柔橹惊残梦，韶华逐逝波。", 
            "四年重向此经过。", 
            "一笑虎邱风月，大半属青娥。", 
            "彩袖香招蝶，新妆黛掩螺。", 
            "昼船双桨疾于梭。", 
            "越是三更，越是冶游多。", 
            "越是客舟停处，面面起笙歌。"
        ], 
        "title": "喝火令 舟泊姑苏", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "春光一半。风信连番换。", 
            "陌上香车歌缓缓。客里有人肠断。", 
            "雏晴稚雨时光。骄花宠柳芬芳。", 
            "蛱蝶眠香已倦。因风飞落轻航。"
        ], 
        "title": "清平乐 花朝", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "甓社湖边风定。系缆女郎祠近。", 
            "何处吊吴娃。白莲花。", 
            "一夕兰摧玉折。千载霜清露洁。", 
            "门外碧波深。鉴贞心。"
        ], 
        "title": "昭君怨 露筋祠", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "碧玉教歌舞，黄金买艳妆。", 
            "笑他袍笏学登场。", 
            "毕竟柳腰莲步太轻飏。", 
            "学士新科第，佳人旧洞房。", 
            "朝朝比翼作鸳鸯。", 
            "为问迷离扑朔可相妨。"
        ], 
        "title": "南歌子 袁浦观女优", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "鞍背船唇滋味。", 
            "都向此间交递。", 
            "十载邮亭三驻马，甘苦自家尝试。", 
            "残月五更头，旧梦新愁萦系。", 
            "往日凌云豪气。", 
            "今日倦游情思。", 
            "辘辘轮蹄朝复暮，转毂此心真似。", 
            "回首望南夭，一片碧云无际。"
        ], 
        "title": "离亭燕 早发王家营", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "五年京邸重相聚。", 
            "未握手，犹萦注。", 
            "夜阑剪烛话行藏，别久翻无头绪。", 
            "乡愁旅恨，游踪宦迹，事事增悽楚。", 
            "郊祁科第誇同谱。", 
            "奈中外，殊遭遇。", 
            "清高毕竟是词曹，太息风尘艰阻。", 
            "何时摆脱，坡吟颍和，永听联床雨。"
        ], 
        "title": "御街行 入都与淮生仲兄夜话", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "栖栖何用。", 
            "猛过眼、繁华一梦。", 
            "想刘阮，天台重到，尽有烟云供奉。", 
            "争向来、楼阁全迷，桃源闭了秦人洞。", 
            "叹影误杯蛇，宫临磨蝎，一骑长途独拥。", 
            "经过了，重重劫，仍未脱，尘中羁鞚。", 
            "等閒思抛却，堂前旧垒，辛勤多少香泥壅。", 
            "东君情重。", 
            "算归来燕子，飞飞不离连霎栋。", 
            "秋风起矣，陌上车尘碾动。"
        ], 
        "title": "薄倖 出都感怀", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "去日柳依依，来日何憔悴。", 
            "柳色经秋尚减姿，多少行人泪。", 
            "愁与路同长，病与愁相倚。", 
            "若问何时带病愁，客路三千里。"
        ], 
        "title": "卜算子 秋晚抵嘉禾寓馆", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "子时潮，午时潮，午睡朦胧绮梦交。", 
            "惊心是曩宵。", 
            "路迢遥，思迢遥，三折江流经那条。", 
            "画船平处摇。"
        ], 
        "title": "长相思 江干", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "几日试灯风起。", 
            "转瞬灯宵过矣。", 
            "望春春久不归来，古雪封梅蕊。", 
            "新岁咬春筵，旧客消寒会。", 
            "灞桥重续去年诗，醉墨合春意。"
        ], 
        "title": "误佳期 戊午新正风雪连绵久无春意", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "去年渡江时，风月笙歌舫。", 
            "桃叶共桃根，两两江头桨。", 
            "今年渡江时，烟雨迷孤港。", 
            "花落绿阴浓，人去春潮长。"
        ], 
        "title": "生查子 感旧", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "江绕青山山绕郡，羊裘去后犹留姓。", 
            "千载严州归管领。", 
            "真大隐。", 
            "功名那羡云台盛。", 
            "人自清高风自峻，客星彷佛中流映。", 
            "过客维舟争揽胜。", 
            "波影净。", 
            "尘客俗状难相近。"
        ], 
        "title": "渔家傲 严子陵钓台", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "春风十里烟花，珠帘疑到扬州路。", 
            "莺鸶燕燕，真真好好，歌歌舞舞。", 
            "画桨移来，兜娘捧出，绮筵留住。", 
            "想浓情似酒，欢场如梦，浑忘却、身羁旅。", 
            "我是江干倦羽。", 
            "證禅心、早成泥絮。", 
            "飘萧宦况，浮沉身世，凄凉愁绪。", 
            "青鸟传言，紫云度曲，几番孤负。", 
            "向鸥边问讯，沿溪香草，是钟情处。"
        ], 
        "title": "水龙吟 舟泊兰溪", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "春光去矣。", 
            "江干丝柳，黯将成絮。", 
            "短堠长亭，总是惯经行处。", 
            "昨宵鼓打回帆调，笑别烟波鸥鹭。", 
            "争芳尘未浣，征衫重著，又匆匆去。", 
            "记前游梦影，桃花浅笑，半面红妆微妒。", 
            "转眼东风，已作去年崔护。", 
            "绿波渺渺，天涯远，肠断隔江云树。", 
            "问江郎，可有生花词笔。", 
            "别踪留住。"
        ], 
        "title": "陌上花 自江山回旋有富阳之役车年春事尽付江舟矣", 
        "type": "词", 
        "yun": null
    }, 
    {
        "author": "萧惟豫", 
        "era": "清", 
        "subtype": null, 
        "text": [
            "我立永丰巅，首阳向我峙。", 
            "遂之清风台，以访墨胎氏。", 
            "郁郁松柏林，悠悠滦漆水。", 
            "雨洗春色深，人入清风里。", 
            "未食蕨与薇，安知肉食鄙。", 
            "为顽与为廉，百年同一死。", 
            "吁嗟黄虞人，在此不在彼。"
        ], 
        "title": "登清风台谒夷齐庙", 
        "type": "古风", 
        "yun": "纸"
    }, 
    {
        "author": "萧惟豫", 
        "era": "清", 
        "subtype": null, 
        "text": [
            "晨昏候母安，此外便聋哑。", 
            "胜败两相忘，以金注若瓦。", 
            "万物质非铜，造化工始冶。", 
            "烦暑不入林，园中避炎夏。", 
            "浮云视岂真，松风听未假。", 
            "六月余雨泽，禾黍被原野。", 
            "二三素心人，弹琴敲棋者。", 
            "短服复散发，《黄庭》手常把。", 
            "高枕卧北窗，陶潜吾师也。"
        ], 
        "title": "夏日园中即事", 
        "type": "古风", 
        "yun": "马"
    }, 
    {
        "author": "萧培元", 
        "era": "清", 
        "subtype": "五言律诗", 
        "text": [
            "危岸高千尺，人家岸下多。", 
            "楼头平赤堰，屋脊走黄河。", 
            "露冷菘盈圃，霜高豆满坡。", 
            "晓来车马骤，去去听骊歌。"
        ], 
        "title": "王家营", 
        "type": "律诗", 
        "yun": "歌"
    }, 
    {
        "author": "萧培元", 
        "era": "清", 
        "subtype": "五言律诗", 
        "text": [
            "泊船依断岸，入夜怯衣单。", 
            "水落滩声壮，山高月影寒。", 
            "更长嫌烛短，心静觉舟宽。", 
            "尽有囊书在，消怀几度看。"
        ], 
        "title": "晚泊", 
        "type": "律诗", 
        "yun": "寒"
    }, 
    {
        "author": "萧培元", 
        "era": "清", 
        "subtype": "七言律诗", 
        "text": [
            "翠嶂摩天雨气收，登高下视古齐州。", 
            "一城树影青铺地，九点烟痕绿上楼。", 
            "鸠荝版图栏外画，鹊华山色座中秋。", 
            "林边遥望黄云走，东去长河挟雾流。"
        ], 
        "title": "登千佛岩远望", 
        "type": "律诗", 
        "yun": "尤"
    }, 
    {
        "author": "萧赵琰", 
        "era": "清", 
        "subtype": null, 
        "text": [
            "桂之树，托根君之墀。", 
            "大火当昏，郁郁离离。", 
            "桂之树，结叶叶，交枝枝，中有丹心君不知。", 
            "君不知，含情直待秋风吹。", 
            "秋风吹，君知之。"
        ], 
        "title": "桂之树", 
        "type": "古风", 
        "yun": "支"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "东浙题诗，西园饯别，客游如此匆匆。", 
            "江乡春老，开过楝花风。", 
            "算起今年花信，一番信、一处尘踪。", 
            "沙堤上，白鸥笑我，才别又相逢。", 
            "鸳湖游宦地，当年父老，留恋情浓。", 
            "记柳边骑竹，花外扶筇。", 
            "过眼浮云一瞥，鸿飞去、爪印都空。", 
            "重寻梦，扁舟系处，烟雨望潆濛。"
        ], 
        "title": "满庭芳 自富阳回又有嘉禾之役", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "问鸳湖、万株杨柳，飘零几历寒暑。", 
            "沧桑劫后云烟幻，零落扇纨衫纻。", 
            "谁付与。", 
            "是往日、升平选胜高歌处。", 
            "双双董许。", 
            "看指落天花，书翻秘笈，含睇各无语。", 
            "灵呵护。", 
            "楚失依然归楚。", 
            "神光想像毫楮。", 
            "南邦黎献留题遍，谁更抗声钟吕。", 
            "吟复住。", 
            "怅画里、蕉栏竹径难寻取。", 
            "烽连古戍。", 
            "问甚日烟波，重携琴鹤，续访棹歌侣。"
        ], 
        "title": "摸鱼儿 秀水汪碧巢先生遗照其裔孙铁宋大令世梅得之西江画肆属为补题依图中原题韵", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "莽无端。", 
            "把灵根断送，黄土盖红颜。", 
            "劫转维摩，玄参天女，因果从古难言。", 
            "纵说县、色空空色，争彩云、一瞬便成烟。", 
            "世界花花，因缘草草，幽恨绵绵。", 
            "触我天涯愁绪，算风姨月姊，香火曾联。", 
            "鹉水同盟，鸳湖同载，埋玉同落江边。", 
            "料泉下、浣纱旧伴，话乡情、形影永相怜。", 
            "可叹韦皋渐老，重侍无缘。"
        ], 
        "title": "一萼红 题曹梅庵茂才葬花图", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "军门长揖，羡娄东、佳客翩翩才调。", 
            "鼓角声中磨盾急，偏尔深情绵邈。", 
            "弄影郎中，闹春学士，一瓣心香袅。", 
            "吟情何处，春申江上春老。", 
            "为亿十载长安，停车载酒，月冷斜街晓。", 
            "自别红尘来碧海，另有惜花襟抱。", 
            "杜牧三生，秋娘一曲，赢得仙云绕。", 
            "红牙低按，醉歌重续新稿。"
        ], 
        "title": "百字令 题钱芝门太守恩檗词稿", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "丁卯桥边，宣平宅畔，宫商一片清幽。", 
            "有小红低唱，大白狂浮。", 
            "不管旁人奇妒，消受尽、竹肉风流。", 
            "推敲久，玉人对面，璧月当头。", 
            "堪愁。", 
            "广陵散绝，千万种柔情，也索休休。", 
            "记酒阑灯灺，雅调新酬。", 
            "蓦地彩云散也，十年梦、一觉扬州。", 
            "空回首，秦楼缥缈，旧谱谁修。"
        ], 
        "title": "凤凰台上忆吹箫 题许缕蘋茂才月下修箫谱图", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "雨过天清如洗。", 
            "风定夜凉似水。", 
            "秋心一缕上眉头，怯把阑干倚。", 
            "棠是断肠花，豆是相思子。", 
            "相思也要断人肠，愁对秋棠丽。"
        ], 
        "title": "误佳期", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "何处思量不可怜。清影娟娟。", 
            "瘦影翩翩。一瓯香茗一炉烟。", 
            "淡到无言。浓到无言。", 
            "万斛閒愁载上船。灯黯离筵。", 
            "筝咽离弦。酒阑人散奈何天。", 
            "话又连绵。泪又连绵。"
        ], 
        "title": "一剪梅", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "万燐青。", 
            "压波烟雾冥冥。", 
            "好湖山，鞠为茂草，晚钟咽断南屏。", 
            "梵王宫、枯杉啼鴂，精忠院、断甃栖萤。", 
            "柳悴堤荒，梅薪鹤瘗，六桥风月恁凋零。", 
            "更惨绝，千堆白骨，滞魄永难醒。", 
            "空携得、一樽浊酒，浇上孤亭。", 
            "忆当年、诗坛酒社，名流麇集西泠。", 
            "七香车、艳招蛱蝶，百花舫、红引蜻蜓。", 
            "劫过云飞，人来梦换，万家野哭不堪听。", 
            "剩几个、湖乡旧侣，霜鬓各星星。", 
            "沧桑感，一行泪雨，洒过前汀。"
        ], 
        "title": "多丽 别西湖五载矣甲子中元节建盂兰盆会于湖上礼佛云林寺循岳坟苏堤而归老葑蔽天湖流如线荒凉景况触目伤心偶忆蜕岩旧词三复不能自已用原拍韵书感", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "古杭州。", 
            "好莺花寥落，烟水不胜愁。", 
            "劫重神伤，形劳吏俗，琼思瑶想都休。", 
            "蓦一朵、彩云飞下，认丰姿、重见杜家秋。", 
            "影里情悰，尘中物色，纸上灵修。", 
            "艳说泰娘声价，住江天海市，占尽风流。", 
            "潮长瞿塘，人归叱利，司勋梦醒从头。", 
            "借一幅、崔徽图画，寄相思、价要百缣酬。", 
            "毕竟文姬未赎，幻影浮沤。"
        ], 
        "title": "一萼红 徐颂阁殿撰郙以留香仙馆主人小影寄题", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "欧阳吟罢秋声赋，中庭寂无人语。", 
            "乙乙徐抽，申申不断，豆叶瓜花多处。", 
            "轻拢薄诉。", 
            "恰凉月当篝，好风穿杼。", 
            "彻夜机关，晓来理就甚丝绪。", 
            "清宵那堪听雨。", 
            "更凄凄切切，遥应邻杵。", 
            "去日如棱，离情似织，泪点纵横无数。", 
            "回文寄与。", 
            "道天上星期，又逢牛女。", 
            "谱入相思，井阑啼最苦。"
        ], 
        "title": "齐天乐 络纬用白石蟋蟀韵", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "晓鸦啼树。梦里无端逢彼怒。", 
            "皎皎荧荧。明镜台前照妾心。", 
            "尘襟摆脱。粗服乱头甘寂寞。", 
            "小婢情痴。故故催侬理鬓丝。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "送旧迎新何日了。", 
            "车马门前，一片红尘绕。", 
            "旧客含颦新客笑。", 
            "教侬新旧难分晓。", 
            "情极魔生欢是恼。", 
            "私祝东君，容我回头早。", 
            "祝罢又闻鹦鹉报。", 
            "帘衣速下郎君到。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "曲阑倚遍愁心续。郎心更比阑干曲。", 
            "寒意袭轻衫。郎心寒不寒。", 
            "秋风吹木叶。叶与林长别。", 
            "莫漫怨秋风。春花往日红。"
        ], 
        "title": "菩萨鬘", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "好湖山、十年临眺，襟怀无此閒散。", 
            "山灵知我身将隐，故放白云舒卷。", 
            "途未远。", 
            "借佛座蒲团，暂把尘缘遣。", 
            "灯残自剪。", 
            "听粥鼓斋鱼，声声入破。", 
            "僧定鹤来伴。", 
            "晨钟动，半日浮生留恋。", 
            "藤萝游迹重践。", 
            "烟岚水黛天然好，惟有劫灰难变。", 
            "君不见。", 
            "剩万点寒鸦，占住斜阳院。", 
            "峰回路转。", 
            "看野色苍茫，霜林摇落，似我宦情懒。"
        ], 
        "title": "江舟欸乃 摸鱼儿　将去杭州偕丁松生大令丙吴仲英司马恒高呈甫广文人骥谭仲修献沈蒙叔景修两明经宿灵隐寺话别次日登飞来峰遍访唐宋题名经十里松达栖霞谒岳坟过西泠桥吊苏小墓泛湖心亭陟孤山放鹤亭小憩遂循雷峰访净慈遗址而归", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "胜游都道西湖好，清溪别饶幽致。", 
            "路曲如环，舟轻似弃，十里芦花无际。", 
            "波光净洗。", 
            "衬竹翠枫丹，自然明媚。", 
            "渺渺伊人，溯洄宛在水中沚。", 
            "名流一觞一咏，碧纱笼好句，游迹曾寄。", 
            "学士词章，佛龛灯火，都付颓垣荆祀。", 
            "我来暮矣。", 
            "趁酒熟莼香，一舟孤系。", 
            "冷月黄昏，荡吟情欲起。"
        ], 
        "title": "齐天乐 行舟将发同人极道西溪茭芦庵之胜遂棹小舟往游夜载月而归", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "丈夫不洒临歧泪。泪珠偏向临歧坠。", 
            "有酒不成欢。擎杯强自宽。", 
            "前程期万里。万里今朝始。", 
            "莫漫怨今朝。明朝人更遥。"
        ], 
        "title": "菩萨鬘 芦泾舟中与蒙叔话别时蒙叔将入都", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "春申江冷，甚莺花烟月，游踪都扫。", 
            "八咏楼前重聚首，落落红裙乌帽。", 
            "梦影才圆，离襟已促，制泪成欢笑。", 
            "小红大白，坐中何客倾倒。", 
            "偏我落拓江湖，萧萧瑟瑟，蒲柳惊秋早。", 
            "十载名场如一梦，心事春婆知道。", 
            "鼓打回帆，诗成画壁，绮障真难了。", 
            "酒阑惆怅，美人名士俱老。"
        ], 
        "title": "百字令 舟出吴门沈书森太守玮宝招同潘玉泉廉访曾玮钱芝门太守恩棨宴集桃花坞即言别", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "夕阳明灭。", 
            "流水声呜咽。", 
            "七里莺花今歇绝。", 
            "萝径一轮孤月。", 
            "渔灯红出桥南。", 
            "江枫摇落何堪。", 
            "领取寒山风景，一僧补衲茅庵。"
        ], 
        "title": "清平乐 晚泊枫桥访寒山寺遗址", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "风雪天留我。", 
            "白茫茫、寒江浪捲，几人飞过。", 
            "地近兰陵多美酒，容得酒星一个。", 
            "何况有、莺娇花亸。", 
            "末路英雄閒散甚。", 
            "除寄情、竹肉愁无那。", 
            "歌一曲，请君和。", 
            "歌声未了愁眉锁。", 
            "趁今宵、酒阑烛跋，诉愁犹可。", 
            "明日明宵当此际，寂寞孤舟独坐。", 
            "只满目、江枫渔火。", 
            "鸿雪因缘谁料得，莽无端、绮梦登归柁。", 
            "侬去也，泪休堕。"
        ], 
        "title": "金缕曲  丹阳阻风小集云蓝室即席留别", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "黯神伤、半城灰劫，水光山色如故。", 
            "龙津桥畔垂杨老，是我旧维舟处。", 
            "心暗数。", 
            "记去日元宵，来日刚重午。", 
            "新腔自度。", 
            "有碧玉当筵，紫云按拍，过客暂须驻。", 
            "风流歇，惟有荆榛满路。", 
            "重来游迹都误。", 
            "花天酒地寻常事，太息绮罗尘土。", 
            "时易暮。", 
            "问何日东风，绿遍江南树。", 
            "閒情记取。", 
            "听浪捲黄芦，凄凄戚戚，彷佛旧歌舞。"
        ], 
        "title": "摸鱼儿 棠城感旧甲辰北上驻此今二十二年矣", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "一桁帘波画不成。", 
            "嫩凉天气半阴晴。", 
            "隔墙风送卖花声。", 
            "红杏雨香融乳燕，绿杨烟淡护啼莺。", 
            "玉钩春影欠分明。"
        ], 
        "title": "浣溪沙 春晓", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "东风渐懒。", 
            "瘦尽梨花春欲晚。", 
            "隔著重愁。", 
            "十二珠帘怕上钩。", 
            "红蕤漫倚。", 
            "钗亸鬟攲扶病起。", 
            "燕子间关，似说轻棉半臂寒。"
        ], 
        "title": "减字木兰花 春晚", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "城西那角。碧泛莲湖分一勺。", 
            "雨过留香。薄鬓丝丝眷夕凉。", 
            "何曾计左。偕隐花间应许可。", 
            "乡老温柔。卅六鸳鸯总白头。"
        ], 
        "title": "减字木兰花 勺湖逭暑", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "傍湖滨、几椽幽筑，红尘未许飞到。", 
            "帘阴一片裙波皱，恰对盈盈荷沼。", 
            "新画稿。", 
            "试占取、雕栏十二同吟靠。", 
            "斜阳未了。", 
            "趁拂面风来，吹香满镜，重理鬓云好。", 
            "花前忆，忆著吴娘风调。", 
            "此情休怕花笑。", 
            "何时打桨迎桃叶，先拓是乡终老。", 
            "秋意早。", 
            "记雪藕、调冰曾乞琼浆饱。", 
            "停歌话悄。", 
            "纵拜月盟低，临风语细，猜已被鸥觉。"
        ], 
        "title": "买陂塘 次外子自题“勺湖莲隐图”韵", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "莫愁湖畔，早十年、携得桃家双桨。", 
            "几度东风芳草绿，知否个侬无恙。", 
            "往事云沉，闲情水皱，脉脉堪凝想。", 
            "白门娇柳，靓妆曾斗眉样。", 
            "闻道灯底秋心，亲题兰帕，偷学词人蒋。", 
            "暮雨潇潇蓬背彻。", 
            "抵似玉钗低唱。", 
            "倚柁煎茶，临波拓镜，丰姿真无两。", 
            "旧游如梦，为君添倍惆怅。"
        ], 
        "title": "念奴娇 石君追溯旧游，为拈此解", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "五更风雨惊残梦。尚怯馀寒重。", 
            "一层红晕一重纱。料是窗前开了、绛桃花。", 
            "轻阴天气还慵起。遮莫红蕤倚。", 
            "春来生怕上帘钩。怕是钩帘钩起、一春愁。"
        ], 
        "title": "虞美人 夜雨催花，春寒特甚，揽衣倚枕，偶成此词。", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "检点嫣红瘦几分。", 
            "悄扶秋梦到栏根。", 
            "不关蜂蝶也销魂。", 
            "西下夕阳东上月，等闲容易又黄昏。", 
            "一般花影判凉温。"
        ], 
        "title": "浣溪沙 花下徘徊，悄然得句", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "藕花都向晚凉开。", 
            "小扇单衫香满怀。", 
            "水阁阑干凭几回。", 
            "听秋来。", 
            "万叶跳珠雨过才。"
        ], 
        "title": "阑干万里心 听秋阁坐雨赏荷，新凉可喜", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "我爱勺湖住，三伏暑全忘。", 
            "谁家闹红，双桨来往乐无央。", 
            "畅好雨馀天气，记取薄罗衫子，兜住水云凉。", 
            "一事与君说，花欲傲诗狂。", 
            "指城西，几株柳，挂斜阳。", 
            "有时鬓丝，风过献上藕花香。", 
            "千古高山流水，倘肯一弹再鼓，侬为解琴装。", 
            "如此好风月，那用一钱偿。"
        ], 
        "title": "水调歌头 夏晚与石君湖上纳凉，填此索和", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "金井露华浓。", 
            "秋怀砧杵中。", 
            "算经年、容易西风。", 
            "悄向碧栏杆外倚，又一叶、下梧桐。", 
            "何处问游踪。", 
            "水重山更重。", 
            "怕枫江、冷断吴蓬。", 
            "莫怪霜潮消息梗，须早晚、托鳞鸿。"
        ], 
        "title": "南楼令 寄外", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "残荷红渐稀，香老词人笔。", 
            "小立钓丝风，悄倚蘋渔笛。", 
            "雨乍收，凉眷夕。", 
            "秋梦无痕迹。", 
            "莫是水萤飞，误认疏星碧。"
        ], 
        "title": "生查子 书所见", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "谢却残红飞尽絮。", 
            "九十韶光，六十轻抛负。", 
            "婪尾馀春馀几许。", 
            "画帘一桁微微雨。", 
            "雨后泥香新燕乳。", 
            "一样将雏，心苦谁怜汝。", 
            "江上草堂今在否。", 
            "双栖毕竟归何处。"
        ], 
        "title": "蝶恋花 随任隰川，见燕巢有感", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "风雨五更寒。", 
            "姊妹花残。", 
            "洛阳挥手听啼鹃。", 
            "弹指光阴回首梦，卅有三年。", 
            "遗稿忍轻删。", 
            "镜底重看。", 
            "此中添我泪汍澜。", 
            "一读一回肠断处，留与青山。"
        ], 
        "title": "浪淘沙 花事将了，春愁正深，追悼雪舫、风琴两姊", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "记否手同携。", 
            "廊曲阑低。", 
            "一钩月上粉墙西。", 
            "竹影参差花影乱，风露含啼。", 
            "往事但重提。", 
            "眉楚鬟凄。", 
            "雨香寒食泣棠梨。", 
            "抔土茫茫何处觅，梦境都迷。"
        ], 
        "title": "浪淘沙 前词意有未尽，再填此阕，不觉泫然", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "羌笛破春寒。", 
            "人老边关。", 
            "十年梦已断湖干。", 
            "一样雨丝风片外，那觅吴船。", 
            "高阁几凭栏。", 
            "眼底河山。", 
            "料应商略去留难。", 
            "燕子也知乡思苦，相约飞还。"
        ], 
        "title": "浪淘沙 定羌官廨后有望河楼，每一登临，则动归念", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "疏桐一叶飘金井。兰釭肯写红窗影。", 
            "不是耐宵凉。那知更漏长。", 
            "迟眠因爱月。寂响空廊屧。", 
            "虫语恁缠绵。道它秋可怜。"
        ], 
        "title": "菩萨蛮 秋夕", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "松盆笼袖。", 
            "寒已交三九。", 
            "梅影白描灯上候。", 
            "差比吟魂消瘦。", 
            "雪花轻糁窗棂。", 
            "爬沙真个堪听。", 
            "疑有缟衣入梦，觉来枕角微馨。"
        ], 
        "title": "清平乐 雪夜", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "今夕复何夕，鹊驾已难留。", 
            "盈盈一水相望，空际碧云流。", 
            "携得轻纨小扇，坐向冷萤光里，人意淡于秋。", 
            "襟袂极潇洒，风露浣清愁。", 
            "倚银床，荐冰簟，熨罗裯。", 
            "不妨夜深低语，笑问女和牛。", 
            "难道仙家眷属，也似人生离合，隔岁一绸缪。", 
            "终古此河汉，别恨总悠悠。"
        ], 
        "title": "水调歌头 八夕", 
        "type": "词", 
        "yun": "尤"
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "叫月声酸，临波影瘦，双双暗渡河汾。", 
            "声裂惊弦，无端比翼轻分。", 
            "霜闺盼断天涯信，怕秋江、烟橹空闻。", 
            "惜离群。", 
            "梦冷圆沙，合殉斜嚑。", 
            "十三数到哀筝柱，只同埋玉骨，犹纪贞珉。", 
            "剩山残水，依然青冢黄昏。", 
            "相思怨魄归何处，尽伤心、付与词人。", 
            "认啼痕。", 
            "碧化蘼芜，都长情根。"
        ], 
        "title": "高阳台 追和元遗山雁丘词，同石君作", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "纸窗虚掩月黄昏。", 
            "是冰纹。", 
            "是霜痕。", 
            "漫把一枝，疏影误横陈。", 
            "梦已无聊何况醒，只留鹤，伴臞仙、话夜分。", 
            "夜分。", 
            "夜分。", 
            "暗香闻。", 
            "酒半醺。", 
            "茶半温。", 
            "倦也倦也，倦拥著、篝火馀熏。", 
            "赢得妆台，双写笔花春。", 
            "镜里东风三九过，描冻萼，借胭脂、点染匀。"
        ], 
        "title": "江城梅花引", 
        "type": "词", 
        "yun": null
    }, 
    {
        "author": "萧炜", 
        "era": "清", 
        "subtype": "五言律诗", 
        "text": [
            "日归长策少，金尽更纡徐。", 
            "苦费中人产，高乘下泽车。", 
            "休登广武叹，聊访信陵居。", 
            "吾道瘿瓢在，酣歌且莫疏。"
        ], 
        "title": "下第出都赴汴梁呈同行胡鲁斋熊芋香", 
        "type": "律诗", 
        "yun": "鱼"
    }, 
    {
        "author": "萧炜", 
        "era": "清", 
        "subtype": "五言律诗", 
        "text": [
            "一书坚却聘，已办首阳饥。", 
            "慷慨攀髯志，从容卖卜时。", 
            "江山邻汐社，俎豆并文祠。", 
            "龙虎苍苍色，千秋拜水湄。"
        ], 
        "title": "贵溪谒谢文节祠", 
        "type": "律诗", 
        "yun": "支"
    }, 
    {
        "author": "萧昌言", 
        "era": "清", 
        "subtype": "七言律诗", 
        "text": [
            "云雷取象卦占屯，一扫烽烟龙塞春。", 
            "万姓疮痍皆已补，三边父老自相亲。", 
            "功侔韩范名垂久，道溯孔颜乐有真。", 
            "民到于今犹恋恋，寄书千里泪含巾。"
        ], 
        "title": "敬和荫乔老砚弟留别榆林士民之作即步原韵", 
        "type": "律诗", 
        "yun": "真"
    }, 
    {
        "author": "萧纶", 
        "era": "清", 
        "subtype": null, 
        "text": [
            "永嘉城头角声咽，大星坠地光不灭。", 
            "白头老母望儿归，不见桐船泪垂血。", 
            "桐船轻疾如游龙，将军百战多威风。", 
            "不知乃由阿母训，不杀贼归母须愠。", 
            "桐船昨出时，别母换征衣。", 
            "祇言儿向闽中去，那知陷入鲸鲲围。", 
            "鲸鲲日伏台澎侧，闽中将吏谁敢击。", 
            "幕府闻得桐船来，火急军书催赴敌。", 
            "将军之来非出师，国家有事安得辞。", 
            "贻书中丞誓必死，要令大节千秋知。", 
            "天茫茫，波浩浩，吹桐船，落贼岛。", 
            "矢石既尽壮士亡，将军挺立神不挠。", 
            "大呼狂贼速杀我，群丑投戈拥公坐。", 
            "抉伤且学鲁臧坚，捐躯夙志今朝果。", 
            "圣主酬忠礼数全，可怜谰语尚纷然。", 
            "果然不出将军料，诬作哥舒语浪传。", 
            "有卒潜逃自贼垒，自言亲见将军死。", 
            "话到蛟龙食魄时，阿母闻之悲不止。", 
            "母勿哭，母教儿杀贼，儿死身不辱。", 
            "桐船虽败鬼犹雄，森森直节谁能同，便是龙门百尺桐。"
        ], 
        "title": "桐船行", 
        "type": "古风", 
        "yun": null
    }, 
    {
        "author": "萧纶", 
        "era": "清", 
        "subtype": null, 
        "text": [
            "台湾净扫无风尘，天子下诏褒三仁。", 
            "三仁何姓氏，一为寿同春，淡水县丞老幕宾。", 
            "丞亡摄官克复城，出兵剿贼死贼营。", 
            "其一岭南客，国子生。", 
            "寓彰化，纠义民，其姓李氏乔基名。", 
            "守鹿仔港有成绩，战牛马庄终殒身。", 
            "同时见此二义士，一弱女子尤绝伦。", 
            "满姑年十七，父曰刘郡丞。", 
            "贼先执丞次胁姑，姑不受辱泣且嗔。", 
            "蹈河不死骂益烈，白璧虽碎声铮铮。", 
            "是三人者微且轻，非将非吏非守臣。", 
            "身虽死义，分甘沉沦。", 
            "幸遇天子大圣明，幽遐必瞩，名教是敦，曰此三人纵疏贱，磊落大节宜吊旌。", 
            "诏建祠宫，楹桷维新。", 
            "有司岁时，祀以特牲。", 
            "为问蚁贼起事辰，士民奔走，妇女被掠，何无一人能及此三人。", 
            "吁嗟乎，人人且有忠孝情，盍至三仁祠下一听天子命祀之恩纶。"
        ], 
        "title": "台湾三仁诗", 
        "type": "古风", 
        "yun": null
    }, 
    {
        "author": "萧竹", 
        "era": "清", 
        "subtype": "五言排律", 
        "text": [
            "遍履兰中地，番庄卅六多。", 
            "依山茅盖屋，近水竹为窝。", 
            "众怪疑魑近，心顽奈石何。", 
            "往来皆佩剑，出入总操戈。", 
            "酒醉欣摇舞，情欢乐笑歌。", 
            "尊卑还可爱，男女实难讹。", 
            "八节无时序，三冬亦暖和。", 
            "未能传五教，咸晓四维摩。"
        ], 
        "title": "兰中番俗", 
        "type": "排律", 
        "yun": "歌"
    }, 
    {
        "author": "萧正模", 
        "era": "清", 
        "subtype": "七言绝句", 
        "text": [
            "心匪不仁计则穷，减夫派饷事重重。", 
            "可怜三百年天下，断送忧勤惕厉中。"
        ], 
        "title": "读崇祯辛未后十余年事", 
        "type": "绝句", 
        "yun": null
    }, 
    {
        "author": "萧元吉", 
        "era": "清", 
        "subtype": "七言律诗", 
        "text": [
            "赵瑟秦声一梦中，会盟台畔五更风。", 
            "云衔晓日如新月，涧满朝霞饮断虹。", 
            "营窟门犹分上下，回坡路不辨西东。", 
            "青嵩碧洛遥相接，回首崤陵夕照红。"
        ], 
        "title": "渑池晓发", 
        "type": "律诗", 
        "yun": "东"
    }, 
    {
        "author": "萧元吉", 
        "era": "清", 
        "subtype": "七言律诗", 
        "text": [
            "泠然始信御风行，又见云间雁影横。", 
            "泗水波中千佛塔，万花堆里一书生。", 
            "英飞小院春常满，鳞养方塘月不惊。", 
            "回首旧游真是梦，花潭千尺让深情。"
        ], 
        "title": "许州厅事之西小孟刺史辟圃筑山莳花养鱼于其中长句奉题", 
        "type": "律诗", 
        "yun": "庚"
    }, 
    {
        "author": "萧中素", 
        "era": "清", 
        "subtype": null, 
        "text": [
            "南村有遗叟，寂寞居河滨。", 
            "一褐常见肘，数椽聊寄身。", 
            "所志在不苟，食力甘苦辛。", 
            "闲来把直钓，终日无纤鳞。", 
            "晴霞映眉宇，野水光粼粼。", 
            "坐久发清啸，怡然全我真。", 
            "古树落高荫，远水怀故人。", 
            "于此颇有得，毋谓于陵贫。"
        ], 
        "title": "述怀寄佘峰董得仲先生", 
        "type": "古风", 
        "yun": "真"
    }, 
    {
        "author": "萧中素", 
        "era": "清", 
        "subtype": null, 
        "text": [
            "云树依然渤海东，短墙蓬尸怯秋风。", 
            "波涛乱涌旌旂合，禾黍荒凉第宅空。", 
            "曲径晚香存野菊，长天寒影见征鸿。", 
            "郊原独步新愁满，一杖低回夕炤中。"
        ], 
        "title": "秋居杂兴 其一", 
        "type": "古风", 
        "yun": "东"
    }, 
    {
        "author": "萧广昭", 
        "era": "清", 
        "subtype": "七言律诗", 
        "text": [
            "公子登楼叹未归，晴川极目掩芳菲。", 
            "飘零楚客同烟树，寂寞诗魂绕鹄矶。", 
            "杨孔文章应共寿，曹刘竖子未堪依。", 
            "辽东惟有孤栖凤，不向人间炫绿衣。"
        ], 
        "title": "鹦鹉洲", 
        "type": "律诗", 
        "yun": "微"
    }, 
    {
        "author": "兴机", 
        "era": "清", 
        "subtype": "七言律诗", 
        "text": [
            "孤踪只合孤峰老，纵遇花时不去探。", 
            "狐首死惟甘向北，雁声悲是悔来南。", 
            "已将名共颠毛削，肯把诗同里巷谈。", 
            "多感殷勤诗入选，宁知遁义少人耽。"
        ], 
        "title": "辞云门梵林禅师徵诗入选和元韵", 
        "type": "律诗", 
        "yun": "覃"
    }, 
    {
        "author": "穆彰阿", 
        "era": "清", 
        "subtype": null, 
        "text": [
            "御风入阊阖，缥缈蓬莱游。", 
            "丹阙互紫宫，瑶府结琼楼。", 
            "玉皇数召见，绛节垂华斿。", 
            "香案翻宝箓，众仙非我俦。", 
            "下士未闻道，汩彼尘土谋。", 
            "丹砂治不成，聚语徒啾啾。"
        ], 
        "title": "感遇 其一", 
        "type": "古风", 
        "yun": "尤"
    }, 
    {
        "author": "穆彰阿", 
        "era": "清", 
        "subtype": null, 
        "text": [
            "淳淳尧舜朝，翼翼皋夔佐。", 
            "怀古惭吾才，纲纪曷宜播。", 
            "刚毅近剽悍，宽柔或选愞。", 
            "更弦惧瞀眩，因辙太委惰。", 
            "譬彼鼎黄耳，覆餗谁能那。", 
            "懋懋恭朝夕，庶以寡吾过。"
        ], 
        "title": "感遇 其二", 
        "type": "古风", 
        "yun": "个"
    }, 
    {
        "author": "穆清", 
        "era": "清", 
        "subtype": "七言律诗", 
        "text": [
            "行藏为我屡沈思，一笑尊前月影移。", 
            "小草何关天下计，不才空过圣明时。", 
            "牛衣未必惭中妇，燕颔从教误相师。", 
            "他日鸣琴思旧雨，白云深处问荆篱。"
        ], 
        "title": "送友人之官", 
        "type": "律诗", 
        "yun": "支"
    }, 
    {
        "author": "穆得元", 
        "era": "清", 
        "subtype": "五言律诗", 
        "text": [
            "广文官独冷，僻地恰相宜。", 
            "塞近迎寒早，山深得月迟。", 
            "课书频剪烛，看剑几倾卮。", 
            "吾自寻吾乐，良宵一咏诗。"
        ], 
        "title": "官舍夜吟", 
        "type": "律诗", 
        "yun": "支"
    }, 
    {
        "author": "萧中素", 
        "era": "清", 
        "subtype": "五言律诗", 
        "text": [
            "十年招隐士，杖策走荒芜。", 
            "我癖将无偶，君来始不孤。", 
            "于陵还织屦，南郭耻吹竽。", 
            "莫为浮名误，低眉向畏途。"
        ], 
        "title": "柬胡玉如", 
        "type": "律诗", 
        "yun": "虞"
    }, 
    {
        "author": "萧中素", 
        "era": "清", 
        "subtype": "七言律诗", 
        "text": [
            "杜曲桑麻旧隐沦，草堂深掩落花津。", 
            "平桥古树浮村午，宿雨荒烟故国春。", 
            "一榻久县频岁月，十年高蹈隔风尘。", 
            "吾侪拟泛仙源棹，携手殷勤说避秦。"
        ], 
        "title": "题徐湘波俨然屋", 
        "type": "律诗", 
        "yun": "真"
    }, 
    {
        "author": "萧中素", 
        "era": "清", 
        "subtype": "七言律诗", 
        "text": [
            "寒烟漠漠雨濛濛，万井千村暮霭中。", 
            "尽道岁除残历改，因嗟身老壮图空。", 
            "辛盘佐酒犹存古，草阁题诗不送穷。", 
            "回忆共游频屈指，白头能有几人同。"
        ], 
        "title": "己酉除夕", 
        "type": "律诗", 
        "yun": "东"
    }, 
    {
        "author": "萧中素", 
        "era": "清", 
        "subtype": "七言律诗", 
        "text": [
            "千门柳色近萧条，白下楼台矗绛霄。", 
            "江口舳舻连铁瓮，月中弦管乱铜刁。", 
            "高牙大纛将军幕，碧草黄云帝子朝。", 
            "欲向雨花参半偈，片帆无计渡金焦。"
        ], 
        "title": "秋居杂兴 其二", 
        "type": "律诗", 
        "yun": "萧"
    }, 
    {
        "author": "萧竹", 
        "era": "清", 
        "subtype": "七言绝句", 
        "text": [
            "遨游台地已三秋，觅尽山川何处求。", 
            "步向兰中寻一吉，罗纹交贵水缠流。"
        ], 
        "title": "甲子兰记 其一", 
        "type": "绝句", 
        "yun": "尤"
    }, 
    {
        "author": "萧竹", 
        "era": "清", 
        "subtype": "七言绝句", 
        "text": [
            "屏风锦帐列千寻，融结兰城天地心。", 
            "万叠江山遥拱秀，率滨应沐化波深。"
        ], 
        "title": "甲子兰记 其二", 
        "type": "绝句", 
        "yun": "侵"
    }, 
    {
        "author": "萧竹", 
        "era": "清", 
        "subtype": "七言绝句", 
        "text": [
            "石峡朝天景秀妍，高峰玉笋插云烟。", 
            "遥看雪浪飞千尺，秋色淩空水接天。"
        ], 
        "title": "阳景三绝", 
        "type": "绝句", 
        "yun": "先"
    }, 
    {
        "author": "萧竹", 
        "era": "清", 
        "subtype": "七言绝句", 
        "text": [
            "龙潭碧水玉壶清，印得秋空两月明。", 
            "百里江山如画稿，青岩蓝影尽含情。"
        ], 
        "title": "阳景三绝", 
        "type": "绝句", 
        "yun": "庚"
    }, 
    {
        "author": "萧竹", 
        "era": "清", 
        "subtype": "七言绝句", 
        "text": [
            "孤峰独耸接云间，砥柱中流岂等閒。", 
            "日月每从眉上过，乾坤祇在海中山。"
        ], 
        "title": "阳景三绝", 
        "type": "绝句", 
        "yun": "删"
    }, 
    {
        "author": "萧赵琰", 
        "era": "清", 
        "subtype": "五言律诗", 
        "text": [
            "候月荆溪口，初凉桥上生。", 
            "星辰秋在水，河汉夜无声。", 
            "农火归残巷，渔家话浅更。", 
            "兴来忘所待，人影欲同行。"
        ], 
        "title": "溪桥候月", 
        "type": "律诗", 
        "yun": "庚"
    }, 
    {
        "author": "萧赵琰", 
        "era": "清", 
        "subtype": "五言律诗", 
        "text": [
            "松涛听不尽，铁马去何之？", 
            "只有僧归寺，更无人守陴。", 
            "乱莺公瑾曲，远岫小乔眉。", 
            "多少徘徊意，春风解缆时。"
        ], 
        "title": "过净梵寺吊周瑜城", 
        "type": "律诗", 
        "yun": "支"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "凄凉一叶孤舟，客怀已自伤萧瑟。", 
            "封姨作势，飞扬跋扈，欺人寥寂。", 
            "惯起潮头，暗牵篷脚，偷来帘隙。", 
            "笑笼头破帽，多情恋我，争禁得、寒威袭。", 
            "犹幸耽吟成癖。", 
            "压归装、缥缃青碧。", 
            "愁多须遣，不吟黄九，便吟秦七。", 
            "调古词新，狂来闷去，夜灯重剔。", 
            "听隔江戍鼓，声声点点，和孤吟客。"
        ], 
        "title": "水龙吟 大风寒甚舟中闭塞如新妇倚此排闷", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "一夜响萧骚。", 
            "玉碎珠跳。", 
            "打篷声急浪花飘。", 
            "比似芭蕉窗外雨，分外魂消。", 
            "孤客太无聊。", 
            "短鬓空搔。", 
            "一灯明灭映船梢。", 
            "今夕杭州应有梦，隔住江潮。"
        ], 
        "title": "浪淘沙 夜舟听雪", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "髀肉英雄感，盐车壮士悲。", 
            "老来矍铄强支持。", 
            "恰似知章沉醉眼花时。", 
            "上苑探春疾，军门草檄驰。", 
            "而今蹀躞复何为。", 
            "只合灞桥驴背去寻诗。"
        ], 
        "title": "南歌子 自椒城回里途中坠马", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "古墙东。", 
            "见一枝濯濯，摇落不随风。", 
            "佛国因缘，山家点缀，园林雪后殷红。", 
            "曾经过、画阑培植，挺孤芳、留待主人翁。", 
            "艳夺朱樱，珍逾绛蜡，色亚青松。", 
            "多少名园别馆，叹沧桑过眼，人去粱空。", 
            "七尺珊瑚，千林锦绣，繁华都付狂蜂。", 
            "最难得、丹成粒粒，耐冰霜、节与此君同。", 
            "一任蓬蒿没径，黄月濛濛。"
        ], 
        "title": "一萼红 旧宅中阑天竹独存作此赏之", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "天公知我酒怀骄。", 
            "奇冷逼金貂。", 
            "行装不带苞苴物，霎时间、满载琼瑶。", 
            "衰柳重看絮舞，寒林又见花飘。", 
            "征车缓缓度溪桥。", 
            "冻合碾难消。", 
            "生平饱历冰霜味，耸吟肩、白战诗鏖。", 
            "四面山如群玉，我如遗世佺乔。"
        ], 
        "title": "风入松 里中冒雪开车", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "寒闺料峭芳心警，枕是鸳鸯。", 
            "被是鸳鸯。", 
            "宝鸭空薰半面香。", 
            "天涯游子知何处，舟也风霜。", 
            "车也风霜。", 
            "手合寒衣引梦长。"
        ], 
        "title": "罗敷媚", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "彤云密结。", 
            "看玉龙战罢，纷蜕鳞甲。", 
            "狡狯天公，何去何来，神通直恁奇绝。", 
            "江山一片光明界，应涤尽、人间尘劫。", 
            "便寓言、瑶岛琼楼，何似水天澄澈。", 
            "有客扁舟独倚，中流恣眺览，万象空阔。", 
            "画景诗情，无限愁肠，到此料应消灭。", 
            "翛然我欲凌风去，盼不到、高寒宫阙。", 
            "也只合、横笛孤吟，心迹自盟江雪。"
        ], 
        "title": "疏影 自二坝渡江至芜湖舟中赏雪", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "吴蜀山河，到今日、一般焦士。", 
            "空赢得、危矶孤耸，浪淘千古。", 
            "白帝几曾归御辇，赤乌枉自分疆宇。", 
            "笑仲谋、那便是英雄，豚儿伍。", 
            "寒潮咽，愁如诉。", 
            "灵旗飐，神如睹。", 
            "想宝刀金玦，美人英武。", 
            "玉貌不争甘后宠，贞魂只共湘妃语。", 
            "痛千秋、江水各分流，刘郎浦。"
        ], 
        "title": "满江红 蟂矶怀古", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "欸乃一声风定。", 
            "潋滟波平似镜。", 
            "蒲帆十幅剪江来，界断寒流影。", 
            "临水晚霞明，隔岸炊烟瞑。", 
            "新月看看补夕阳，莫怅黄昏近。"
        ], 
        "title": "误佳期 江舟晚眺", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "叶叶轻帆捲浪行。", 
            "江山如画认分明。", 
            "小姑送我大姑迎。", 
            "万顷洪涛蒸蠡泽，一星幽火指湓城。", 
            "天风鼓荡助吟情。"
        ], 
        "title": "浣溪纱 舟泊大孤山", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "老矣吾衰，急景残年，言愁欲愁。", 
            "想寒家鸡酒，团圞白屋；", 
            "豪家歌舞，跌宕红楼。", 
            "天阔云低，风饕雪虐，落落关河一敝裘。", 
            "凄凉甚，只青灯照影，伴我孤舟。", 
            "封侯。", 
            "壮志都休。", 
            "须及早、安排返故邱。", 
            "叹十年讲舍，诗书糟粕；", 
            "十年宦海，踪迹浮沤。", 
            "瓜子金黄，桃花绶紫，富贵骄人应自羞。", 
            "吾何羡，要渔樵作伴，猿鸟同游。"
        ], 
        "title": "沁园春 岁暮书怀", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "彩焕桃符，声暄竹爆，曈曈日射朱户。", 
            "兰闺喜溢芳朝，花市袂联姹女。", 
            "香车扶上，看风里、杨枝如舞。", 
            "最怜他、血色罗裙，付与九衢尘土。", 
            "池洗马、艳名自古。", 
            "桩系马、旧游记取。", 
            "临街新绣春灯，隔江罢闻战鼓。", 
            "韶华恰好，偏十日、九逢风雨。", 
            "倚绿窗、轻按红牙，补入竹枝词谱。"
        ], 
        "title": "东风第一枝 章门新年", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "如此丰神，佛心仙骨文章伯。", 
            "天教领郡浙西东，山水吟情惬。", 
            "过眼烟云一瞥。", 
            "更懒学、北平射猎。", 
            "花间补读，松下清斋，茗香泉洌。", 
            "宦海茫茫，惟公与我盟冰雪。", 
            "三年踪迹又西州，惆怅人琴歇。", 
            "一瓣心香私爇。", 
            "好灯宵、风酸雨咽。", 
            "棕鞋桐帽，老带庄襟，遗徽如接。"
        ], 
        "title": "忆故人 题李芝岩观察祥麟遗照", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "春来何处，在晴初雨后。", 
            "芳讯先教逗梅柳。", 
            "喜冰霜历尽，大地繁华，原不合、老向客窗厮守。", 
            "轻衫犹未试，才著阳和，尚有馀寒袭襟袖。", 
            "此是好韶光，比似佳人，恰十五、盈盈时候。", 
            "再过一番风便花朝，问开遍群芳，殿春谁又。"
        ], 
        "title": "洞仙歌 积雨新晴泥融径软众绿褪甲鼕芳孕胎盎然春意", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "金粉描成增绰约。", 
            "梦里庄生，已遂逍遥乐。", 
            "不学秦宫花里活。", 
            "回翔暂共云霄鹤。", 
            "一缕香魂笺样薄。", 
            "也自双飞，也自双双落。", 
            "深院有人方笑谑。", 
            "轻轻搭上鞦韆索。"
        ], 
        "title": "蝶恋花 蝴蝶风筝", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "红闰翠阁春深矣。飘泊今如此。", 
            "休将飘泊怨封姨。只是浅深眉样未相宜。", 
            "筠裁纸剪真儿戏。小小芳魂寄。", 
            "云中遥见许飞琼。羊角风微无力达瑶京。"
        ], 
        "title": "虞美人 美人风筝", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "烟波江上。", 
            "旧曾共、桃根打桨。", 
            "记王粲、客游无绪，累尔伶仃相向。", 
            "争兰桡、双载人来，经年不载人同往。", 
            "叹逝水无情，罡风太恶，人与落花并葬。", 
            "生就了、聪明性，应悟彻、尘因俗障。", 
            "梦中傅幽怨，声声诉出，夜台多少凄凉况。", 
            "一灵无恙。", 
            "趁归舟、安稳玉箫，重侍韦皋帐。", 
            "吟成楚些，付与秋坟鬼唱。"
        ], 
        "title": "薄倖 追悼沈姬", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "魂兮毋滞章江些。", 
            "招兮返吾乡些。", 
            "觥觥星使，黪鸾驾鹤，云中翔些。", 
            "玉树庭阶，翩翩秀异，冠诸郎些。", 
            "作家兮中妇，娥娥皎皎，兰闺歇，流黄坠。", 
            "小星黯无光些。", 
            "问芳龄、二九刚些。", 
            "东风狼藉，啼红泣翠，摧肝肠些。", 
            "春水方生，众灵杂遝，神旗飏些。", 
            "扬舲兮击楫，幽明共载，毋相妨些。"
        ], 
        "title": "水龙吟 奉仲兄灵輀登舟樟侄侄妇郭亡妾沈附载仿竹山效稼轩体招魂", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "鸿雪偶然留，證前因、抟沙争可常聚。", 
            "琴剑一身轻，飘然去、长揖旧时鹓鹭。", 
            "万缘是幻，泥人只有情难诉。", 
            "酒怀诗趣。", 
            "除付与，歌楼小红低谱。", 
            "年来放浪烟波，惯托兴兰皋，搴芳蘅浦。", 
            "吟草满江湖，伤心事、多在灞桥烟雨。", 
            "春风杨柳，旗亭又到消魂处。", 
            "停桡小住。", 
            "听笛里阳关，涕零无语。"
        ], 
        "title": "南浦 次李肇卿司马韵留别", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "喜春来，愁客去。", 
            "画舫系南浦。", 
            "身覆藏钩，忍泪强欢聚。", 
            "泥他指上鹍弦，离情不管，惯弹到、最消魂处。", 
            "喑凝注。", 
            "似曾相识人来，重弹又重诉。", 
            "过眼烟花，惨恻曲中语。", 
            "可怜暮雨潇潇，吴娘憔悴，争怪我、鬓丝如许。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "艳比冰清，影和春瘦，谁识个侬仙韵。", 
            "小立亭亭，半眉新月，粉颊娇烘微晕。", 
            "东风背却，便梦里、芳期无准。", 
            "漫思量、我见犹怜，镜边愁拢云鬓。", 
            "斜坐倚、熏笼未烬。", 
            "低笑试拈来，玉葱纤印。", 
            "绝世丰姿，出尘标格，词笔将伊描尽。", 
            "而今冷淡，可记得、江皋离恨。", 
            "早猜详、怨果三生，旧情休问。"
        ], 
        "title": "百宜娇 咏水仙，次石君韵", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "甚丹青点染，莫淡远、似云林。", 
            "看几叠浮岚，一湾晴渌，净涤尘襟。", 
            "而今。", 
            "旧游何处，恁风光都向梦中寻。", 
            "那用携筇著屐，空堂足写遐心。", 
            "登临。", 
            "近水与遥岑。", 
            "仿佛度山阴。", 
            "问翰墨因缘，烟霞供养。", 
            "此福谁禁。", 
            "沉吟。", 
            "莫教轻读，怕风泉静夜作秋琴。", 
            "除却少文同调，天涯更几知音。"
        ], 
        "title": "木兰花慢 石君属为俞逸仙明府题“卧游图册”子", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "雨香庭院，正秋桐垂乳。", 
            "中有词人倚声处。", 
            "想鹅笙生计，象管闲情，都付与、花下小鬟低度。", 
            "一枝渔笛在，绰有家风，吹出蘋洲旧时谱。", 
            "如幄翠阴阴，拍遍阑干，浑不觉、指尖凉聚。", 
            "便坐到、长廊月西斜，尽红豆抛残、莫惊鹦鹉。"
        ], 
        "title": "洞仙歌 周笃甫太守“紫桐花西填词图册子”，石君属为题句，填此付之", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "风絮难团，波萍易碎，吴艭梦断而今。", 
            "打桨江头，十年弹指光阴。", 
            "啼莺散后垂杨老，惹词人、泪浣离襟。", 
            "更谁堪、钗语盟寒，镜约愁深。", 
            "颦眉恰似初三月，奈修娥乍见，偏促西沉。", 
            "榻雨釭花，等闲凉到鸳衾。", 
            "霜潮瘦尽鱼笺冷，怕思量、侬也难禁。", 
            "怎消它、薄劣春怀，闷损秋心。"
        ], 
        "title": "高阳台 水流云在舫主人王蕊仙诔词，石君倩作", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "嫩烘霞，娇腻雨。", 
            "一树桃鬟，艳到红如许。", 
            "别后花开今几度。", 
            "门掩东风，寂寞谁为主。", 
            "乍春来，春又去。", 
            "无计留春，怎个留人住。", 
            "燕子泥香晴昼午。", 
            "梦影分明，记得双栖处。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "庭前嘉树天然秀。传家别业承堂构。", 
            "灯火易黄昏。闲身课子孙。", 
            "奇书藏万卷。试诵先芬远。", 
            "隔竹听吟声。数它雏凤清。"
        ], 
        "title": "题如皋汪氏文园，绿净园两图 菩萨蛮 其一 课子读书堂", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "万竿森秀。鹤妥凉云仙梦瘦。", 
            "倚遍阑干。吟袖多应怯暮寒。", 
            "风枝婀娜。绝似吴兴文与可。", 
            "笋熟茶温。细雨春林客到门。"
        ], 
        "title": "题如皋汪氏文园，绿净园两图 减字木兰花 其二 念竹廊", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "紫云痕腻。", 
            "人坐萝阴底。", 
            "一树丁香花谢矣。", 
            "吹得琼瑶满地。", 
            "阑干十二欹斜。", 
            "盈盈春水仙槎。", 
            "仿佛江头桃叶，烟波便拟浮家。"
        ], 
        "title": "清平乐 紫云白石仙槎", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "山馆玲珑凉翠滴。", 
            "风泉韵绕岩前石。", 
            "池台竹树几经年，何处觅。", 
            "词人笔。", 
            "划破云根苔藓迹。"
        ], 
        "title": "天仙子 韵石山房", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "月满中庭露气浮。", 
            "一枝初白小山幽。", 
            "證来金粟前身幻，按到霓裳旧拍愁。", 
            "香暗惹，梦迟留。", 
            "绛霄人影淡于秋。", 
            "拈花且说闲中偈，供养诗盦得似不。"
        ], 
        "title": "鹧鸪天 一枝盦", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "恰占岩阿，闲辟竹窗杉屋。", 
            "抚阑干、疏筠几曲。", 
            "篁灯摇绿。", 
            "风泉鸣玉。", 
            "爱清冷、枕中琴筑。", 
            "仙禽两两，招得白云同宿。", 
            "啸烟霞、悠然自足。", 
            "茶烹珠瀑。", 
            "樽开金粟。", 
            "尽留连、小山秋馥。"
        ], 
        "title": "风中柳 小山泉阁", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "池上鸳鸯方稳睡，红衣那解闲愁。", 
            "卷帘人正倚琼楼。", 
            "波澄青海月，露洗碧天秋。", 
            "小扇单衫庭院悄，禁它风软香柔。", 
            "空阶时见暗萤流。", 
            "六铢芗泽惹，一缕嫩凉兜。"
        ], 
        "title": "临江仙 浴月楼", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "万枝香雪绕檐楹。拥书城。", 
            "中有高人读到、夜三更。月斜参影横。", 
            "纸窗灯火一絇青。照吟情。", 
            "自拨熏炉炙研、句将成。翠禽三两声。"
        ], 
        "title": "鬲溪梅令 读梅书屋", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "桐花昼香。桐阴夕凉。", 
            "一钩月上长廊。照双栖凤凰。", 
            "兰檠翠釭。瑶琴锦囊。", 
            "听它暗叶吟商。话秋宵漏长。"
        ], 
        "title": "四字令 碧梧深处", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "孤亭脊。一角斜阳留得。", 
            "岛外风帆烟影织。归舟天际识。", 
            "听到萧萧枫荻。欲问霜潮消息。", 
            "水国吟魂何处觅。一星渔火碧。"
        ], 
        "title": "谒金门 归帆亭", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "营得屋三间，围绕千竿竹。", 
            "一片凉云拂绮疏，染出牙签绿。", 
            "有鹤解听诗，悄立阑干曲。", 
            "风雨潇潇逼短檠，冷抱秋吟独。"
        ], 
        "title": "卜算子 竹香斋", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "几折画阑低。", 
            "开了将离。", 
            "嫩晴烘出冶春词。", 
            "一种闲情抛不得，婪尾深卮。", 
            "红上旧花枝。", 
            "清泪弹时。", 
            "而今画里说相思。", 
            "试问玉奴妆靓后，却傍谁痴。"
        ], 
        "title": "浪淘沙 药阑", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "竹护深深屋，花围短短窗。", 
            "牙签插架尽琳琅。", 
            "留得平生手勘、旧铅黄。", 
            "试墨螺丸腻，听诗鹤梦凉。", 
            "支琴宜傍读书床。", 
            "散帙银鱼犹发、古时香。"
        ], 
        "title": "风蝶令 古香书屋", 
        "type": "词", 
        "yun": null
    }, 
    {
        "author": "萧恒贞", 
        "era": "清", 
        "subtype": null, 
        "text": [
            "四角亭空引暗香。", 
            "缟衣人合倚修篁。", 
            "怜它鹤梦与俱凉。", 
            "雪后园林天一白，水边篱落月微黄。", 
            "蜜梅花底夜传觞。"
        ], 
        "title": "浣溪沙 一篑亭", 
        "type": "词", 
        "yun": null
    }, 
    {
        "author": "萧惟豫", 
        "era": "清", 
        "subtype": "五言律诗", 
        "text": [
            "荒村天未晓，惊月入窗棂。", 
            "问夜更将尽，思归人半醒。", 
            "桥头分野径，树杪点疏星。", 
            "何事为形役，鸡鸣马上听。"
        ], 
        "title": "旅店早发", 
        "type": "律诗", 
        "yun": "青"
    }, 
    {
        "author": "萧惟豫", 
        "era": "清", 
        "subtype": "五言律诗", 
        "text": [
            "忽睹清分浊，家贫居上头。", 
            "一篙新涨水，半自故园流。", 
            "帆影高悬日，桡声荡入秋。", 
            "渔樵云树外，引我下汀洲。"
        ], 
        "title": "自青县入卫河", 
        "type": "律诗", 
        "yun": "尤"
    }, 
    {
        "author": "萧惟豫", 
        "era": "清", 
        "subtype": "七言律诗", 
        "text": [
            "纵目烟波千万顷，满湖渔艇捕鱼翁。", 
            "银河半泻山为岸，太极初分气作宫。", 
            "挽粟江淮通贡赋，合流济泗竞朝宗。", 
            "八垓汗漫游何日，欲买扁舟住此中。"
        ], 
        "title": "望南阳湖", 
        "type": "律诗", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "离绪未醒宿酒，吟情重倚孤篷。", 
            "频年浪迹仗东风。", 
            "五两竿头微动。", 
            "来日冰凝霰结，去时柳媚花浓。", 
            "繁华冷淡任天公。", 
            "安稳春江一梦。"
        ], 
        "title": "西江月 早发章门", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "风静浪花平。", 
            "柔橹咿哑荡客情。", 
            "湖外青山湖里树，分明。", 
            "贪看春光不计程。", 
            "滔泪旧心惊。", 
            "雪压孤篷梦未成。", 
            "转眼寒暄谁作主，难凭。", 
            "白舫青帘自在行。"
        ], 
        "title": "南乡子 过彭蠡湖风和日暖一波不兴回忆去冬阻雪时光景顿异", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "陶令辞官地。", 
            "想当年、风尘溷迹，本非初计。", 
            "千驷万钟都弗屑，何况区区斗米。", 
            "便从此、先生归矣。", 
            "人是羲皇时魏晋，除黄花、以外无知己。", 
            "千载下，懦夫起。", 
            "折腰我也知无谓。", 
            "叹年来、曳裾奔走，俗尘难洗。", 
            "宦海浮沉原有岸，觑得虚名敞屣。", 
            "买一叶、扁舟来此。", 
            "咫尺柴桑閒吊古，怅茫茫、一片蠡湖水。", 
            "停征棹，荐芳芷。"
        ], 
        "title": "金缕曲 舟过彭泽", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "一幅云蓝一叶舟。", 
            "隔江山色镜中收。", 
            "夕阳芳草满汀洲。", 
            "客里莺花繁似锦，春来情思腻于油。", 
            "兰桡扶梦驻东流。"
        ], 
        "title": "浣溪纱 舟泊东流", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "太匆匆。", 
            "悔十年读律，万轴付尘封。", 
            "鹤迓人归，云扶梦住，杜门春扫残红。", 
            "喜奎壁、星明故国，十三州、脱剑尽歌风。", 
            "一代名臣，千秋绝学，都在书丛。", 
            "犹记鸳湖作宰，看诸生衮衮，门庆登龙。", 
            "桃李阴成，嫏环秘泄，文光十丈腾虹。", 
            "最珍重、缥缃世业，展生绡、依旧古香浓。", 
            "应笑鲁论半部，学究冬烘。"
        ], 
        "title": "一萼红 题朱久香学使花间补读图", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "系缆不能发，酾酒酹春江。", 
            "江间波浪千尺，留客角词场。", 
            "不向公卿屈膝，翻向公卿斗捷，老我十分狂。", 
            "一醉弄柔翰，赢得小奚忙。", 
            "争迟速，分殿最，共平章。", 
            "堂堂大将旗鼓，谁屑倒戈降。", 
            "篷背雨声淅沥，恰与吟声相答，长啸水云乡。", 
            "敝帚自珍惜，佳话记归艭。"
        ], 
        "title": "水调歌头 皖江阻雨日与朱久香学使兰何小宋方伯璟吴竹庄廉访坤修诗筒往来自题酬唱诗后", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "苜蓿一盘潇洒。", 
            "投笔先生归也。", 
            "老至邮亭逢骨肉，世上金绘无价。", 
            "极目皖公山，只见暮云如画。", 
            "滚滚大江东下。", 
            "渺渺片帆高挂。", 
            "君去我来无十日，悭此水天清话。", 
            "有约在西湖，记取一樽重把。"
        ], 
        "title": "离亭燕 伯兄前数日过皖不及把晤闻径赴杭州矣", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "箫声幽咽出邻舟。", 
            "彷佛忆扬州。", 
            "多应离绪难遣，故付与、别人愁。", 
            "江月上，浦云收。", 
            "夜悠悠。", 
            "我歌谁和，心在吴天，梦落秦楼。"
        ], 
        "title": "诉衷情 邻舟箫声", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "江外风波江里静。", 
            "插笋牙樯江岸并。", 
            "昼长人倦不胜愁，酒梦醒。", 
            "诗情引。", 
            "短桨扶过芳草径。", 
            "绿柳阴疏帆阁影。", 
            "红杏烟笼莺唤暝。", 
            "村姑十五背人嬉，波作镜。", 
            "钗横鬓。", 
            "私共野蔷花斗靓。"
        ], 
        "title": "天仙子 阻风江村小步", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "无端挑逗春光。", 
            "是垂杨。", 
            "镇日丝丝缕缕搭红墙。", 
            "睡未足，愁相续，恨春长。", 
            "宝鸭炉中香烬又添香。"
        ], 
        "title": "相见欢", 
        "type": "词", 
        "yun": "阳"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "问春风来处，可经过，几重山。", 
            "惯偷揭珠帘，轻将离绪，逗入眉弯。", 
            "机中制成锦字，更无人、重到玉门关。", 
            "架上鹦哥自语，梁间燕子知还。", 
            "经年。", 
            "渐减芳颜。", 
            "愁不断，泪空潸。", 
            "想东君恩重，料非薄倖，只是缘悭。", 
            "妆台懒匀膏泽，盼书来、重整旧云鬟。", 
            "难得知心小婢，背人私祝刀环。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "当年邂逅南楼遇。", 
            "得几日、团圞聚。", 
            "可怜一晌欢悰，争敌经年离绪。", 
            "怨柳啼花朝复暮。", 
            "又捲起画桥晴絮。", 
            "妒煞木兰舟，只摇将人去。", 
            "春情合向春皇诉。", 
            "记前盟，忍孤负。", 
            "算来芳草天涯，甚地不留客住。", 
            "一缕香魂风飏起，待飏到、画船停处。", 
            "不怕别离多，怕华年虚度。"
        ], 
        "title": "昼夜乐 和屯田韵", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "春乍到。先被林莺知道。", 
            "百啭声中天渐晓。喜争灵鹊报。", 
            "梦里不知梦好。醒后却嫌醒早。", 
            "门外落花呼婢扫。怕看春色老。"
        ], 
        "title": "谒金门", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "怪东风、不喜放晴光，朝朝酿春阴。", 
            "把春人滋味，酿成酸苦，都似秋心。", 
            "百五韶华有限，归棹阁江浔。", 
            "浪齧船唇急，远梦沉沉。", 
            "似有夕阳钟动，在临江古戍，隔浦遥岑。", 
            "渐荒烟弄瞑，燐火出深林。", 
            "最凄绝、个时情况，只孤灯、伴我裹头吟。", 
            "征人泪，借伊凉调，弹上瑶琴。"
        ], 
        "title": "八声甘州 荒江晚泊四无人烟春风侵人客况可想", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "不为看山不挂冠，布帆无恙度云关。", 
            "匡庐九叠都看遍，九子重看画里山。", 
            "天澹澹，水漫漫。", 
            "隔江岚翠袭衣寒。", 
            "轻舟不住梅根浦，爱向中流数髻鬟。"
        ], 
        "title": "鹧鸪天 江中望九华山", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "大江影里洗螺鬟。", 
            "度云关，爱烟峦。", 
            "今夕维舟，只在夕阳湾。", 
            "醉饮谪仙楼上酒，邀李白，访青山。", 
            "浓皴淡抹有无间。", 
            "路弯弯，水潺潺。", 
            "柔橹声中，看过又重看。", 
            "一幅将军金碧画，人不住，惜缘悭。"
        ], 
        "title": "江神子 繁昌芜湖道中山景明媚目不给赏", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "春闺寂寞掩莓苔。", 
            "次第报花开。", 
            "折花簪鬓都无绪，倩侍儿、扶上香阶。", 
            "镜里朱颜，壶中红泪，心事自家猜。", 
            "忍将脂粉付尘埃。", 
            "无语对良媒。", 
            "钗盟钿约今何在，蹙双蛾、慵倚妆台。", 
            "待踏杨花，梦魂拘束，怕过谢桥来。"
        ], 
        "title": "一丛花", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "采石江边路。", 
            "截中流、危矶孤耸，大江门户。", 
            "多少英雄成败事，分付江潮记取。", 
            "曾听惯、连江鼙鼓。", 
            "千载战功垂赫赫，常开平、远轶韩擒虎。", 
            "吞建业，压牛渚。", 
            "十年群盗纷如鼠。", 
            "诸葛君、是真名士，手挥白羽。", 
            "斥堠至今烽火息，依旧青山绿树。", 
            "供过客、登临怀古。", 
            "埋骨诗人同不朽，恰长江、坟傍青莲墓。", 
            "寻往迹，几倾慕。"
        ], 
        "title": "金缕曲 采石矶", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "独饮不成醉，横槊望江天。", 
            "吟魂飞落天外，无语对婵娟。", 
            "万里山河寂静，凄绝嫦娥孤影，偏喜十分圆。", 
            "鹤唳不知处，缥缈入云烟。", 
            "人渺渺，春寂寂，夜绵绵。", 
            "长空如此寥阔，一客倚孤船。", 
            "过眼风光谁赏，回首钱塘江上，铁笛会群仙。", 
            "今夕复何夕，香雾袭衣寒。"
        ], 
        "title": "水调歌头 二月十五夜大江看月", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "廿年不到江南岸，荒溪者般寥落。", 
            "月黑鸮呜，云阴鬼哭，古寺钟声遥阁。", 
            "客怀恁恶。", 
            "又恻恻、风酸暗生林薄。", 
            "纵不工愁，个时也自成离索。", 
            "依稀一星幽火。", 
            "石头城下路，寻梦如昨。", 
            "白社狂名，红楼绮习，画舫秦淮宵泊。", 
            "惊天鼓角。", 
            "叹六代莺花，幻成风鹤。", 
            "诉尽凄凉，一声声巷柝。"
        ], 
        "title": "台城路 十六夜无月泊荒港中凄凉特甚遥指金陵不远扣舷歌此", 
        "type": "词", 
        "yun": null
    }, 
    {
        "author": "卢震", 
        "era": "清", 
        "subtype": "五言律诗", 
        "text": [
            "野色平烟草，孤村泛海天。", 
            "铎声山顶寺，镫影树中船。", 
            "宿鸟冲残照，征帆落晚烟。", 
            "长途多寂寞，万感忆从前。"
        ], 
        "title": "晚泊千墩有感", 
        "type": "律诗", 
        "yun": "先"
    }, 
    {
        "author": "卢震", 
        "era": "清", 
        "subtype": "七言律诗", 
        "text": [
            "芳晨谁共一壶倾，片月孤臣相对清。", 
            "风里萧疏多白发，树间淅沥有秋声。", 
            "梅花羌笛催诗思，远杵寒砧动客情。", 
            "极目凄然怀故里，高堂何日奉瑶觥。"
        ], 
        "title": "中秋夜遣怀", 
        "type": "律诗", 
        "yun": "庚"
    }, 
    {
        "author": "卢震", 
        "era": "清", 
        "subtype": "七言律诗", 
        "text": [
            "闲窗寂寂映春晖，嘹呖参差听渐微。", 
            "故向羁人头上过，偏从独客舍边归。", 
            "楚南麦长流民返，燕北沙温猎骑稀。", 
            "珍重远投鸡鹿塞，雌雄相保任高飞。"
        ], 
        "title": "听雁", 
        "type": "律诗", 
        "yun": "微"
    }, 
    {
        "author": "卢震", 
        "era": "清", 
        "subtype": "七言律诗", 
        "text": [
            "层峦回合梵王宫，色相楼台烟雨中。", 
            "千树门头盘石磴，一铃殿角语天风。", 
            "林栖孤鹤樵僧返，山拥重云野寺空。", 
            "薄暮疏钟催去客，那禁神骏忆支公。"
        ], 
        "title": "隆教寺", 
        "type": "律诗", 
        "yun": "东"
    }, 
    {
        "author": "卢震", 
        "era": "清", 
        "subtype": "七言律诗", 
        "text": [
            "荷风柳露飏双旌，杯酒酬君出凤城。", 
            "江上锦帆鹦鹉唤，岭头龙节荔枝迎。", 
            "烟消瘴地花多种，山耸蛮天驿几更。", 
            "回首洛阳春易老，可能频念故人情。"
        ], 
        "title": "送陈其政副使之任广东", 
        "type": "律诗", 
        "yun": "庚"
    }, 
    {
        "author": "卢震", 
        "era": "清", 
        "subtype": "七言律诗", 
        "text": [
            "木杪西风禁乱鸣，索居此日叹浮名。", 
            "酒能痛饮黄金尽，事较粗知白发生。", 
            "岁月堪悲同宋玉，行藏何必问君平。", 
            "远来嘹唳衡阳雁，笑尔劳劳历百城。"
        ], 
        "title": "闲居杂咏", 
        "type": "律诗", 
        "yun": "庚"
    }, 
    {
        "author": "卢蕴真", 
        "era": "清", 
        "subtype": null, 
        "text": [
            "晓梦未离鸳被，忽被啼莺惊起。", 
            "浓翠扑帘旌，飞遍一庭红紫。", 
            "弹指。", 
            "弹指。", 
            "九十日春去矣。"
        ], 
        "title": "如梦令（见《词综续编》）", 
        "type": "词", 
        "yun": null
    }, 
    {
        "author": "卢蕴真", 
        "era": "清", 
        "subtype": null, 
        "text": [
            "朝来几点催花雨。", 
            "早柳絮、风前乱舞。", 
            "瑶筝试理十三弦，漫弹出、闲愁无数。", 
            "呢喃燕语。", 
            "多少离怀待诉。", 
            "玳梁未改旧巢存，却为底、飞来又去。"
        ], 
        "title": "锯解令 春暮有感", 
        "type": "词", 
        "yun": null
    }, 
    {
        "author": "卢蕴真", 
        "era": "清", 
        "subtype": null, 
        "text": [
            "屈指清明近。", 
            "东风吹更紧。", 
            "锦帷绣幕昼常垂，闷。", 
            "闷。", 
            "闷。", 
            "丝柳长堤，梨花深院。", 
            "试探芳讯。", 
            "蝶梦花间稳。", 
            "不管人愁损。", 
            "横斜几折小阑干，认。", 
            "认。", 
            "认。", 
            "绿绕红围，都应未改。", 
            "旧时情景。"
        ], 
        "title": "醉春风", 
        "type": "词", 
        "yun": null
    }, 
    {
        "author": "卢德嘉", 
        "era": "清", 
        "subtype": null, 
        "text": [
            "巧制蛟螭灯夕逢，盘旋屈曲肖形容。", 
            "家家竞放连珠炮，多少儿童呼弄龙。"
        ], 
        "title": "凤山竹枝词 其一", 
        "type": "词", 
        "yun": "冬"
    }, 
    {
        "author": "卢德嘉", 
        "era": "清", 
        "subtype": null, 
        "text": [
            "士女纷纷到八庄，元宵三日正迎王。", 
            "乞糖乞米求多福，一倍还须两倍偿。"
        ], 
        "title": "凤山竹枝词 其二", 
        "type": "词", 
        "yun": "阳"
    }, 
    {
        "author": "卢德嘉", 
        "era": "清", 
        "subtype": null, 
        "text": [
            "乡人有子娶新娘，待到三朝始拜堂。", 
            "若问何仪为执贽，荷包个个绣鸳鸯。"
        ], 
        "title": "凤山竹枝词 其三", 
        "type": "词", 
        "yun": "阳"
    }, 
    {
        "author": "卢德嘉", 
        "era": "清", 
        "subtype": null, 
        "text": [
            "堪笑乡愚寡见闻，些些曲直竟难分。", 
            "欲教省事凭何法，罚个槟榔便解纷。"
        ], 
        "title": "凤山竹枝词 其四", 
        "type": "词", 
        "yun": "文"
    }, 
    {
        "author": "卢德嘉", 
        "era": "清", 
        "subtype": null, 
        "text": [
            "凤梨山下是侬家，郎若閒时来吃茶。", 
            "采叶为丝成几两，寄郎城内换绵花。"
        ], 
        "title": "凤山竹枝词 其五", 
        "type": "词", 
        "yun": "麻"
    }, 
    {
        "author": "卢德嘉", 
        "era": "清", 
        "subtype": null, 
        "text": [
            "郎来视妾纺绵花，妾纺绵花郎卖纱。", 
            "花价怕昂纱怕贱，莫教容易看摇车。"
        ], 
        "title": "凤山竹枝词 其六", 
        "type": "词", 
        "yun": null
    }, 
    {
        "author": "卢德嘉", 
        "era": "清", 
        "subtype": null, 
        "text": [
            "一带渔家住海边，乌鱼捕得庆盈船。", 
            "正头肥美回头劣，入市人人问价钱。"
        ], 
        "title": "凤山竹枝词 其七", 
        "type": "词", 
        "yun": "先"
    }, 
    {
        "author": "卢德仪", 
        "era": "清", 
        "subtype": null, 
        "text": [
            "几卷唐诗手自娱，不须笺传苦纷拿。", 
            "有时悟到忘言处，明月梨花澹欲无。"
        ], 
        "title": "月下读唐人诗悠然有悟", 
        "type": "古风", 
        "yun": null
    }, 
    {
        "author": "卢德仪", 
        "era": "清", 
        "subtype": null, 
        "text": [
            "朔风吹雪镫光冷，茅屋萧然四壁静。", 
            "避人彊起理寒衣，抚事凄凉心耿耿。", 
            "忆昨宛转深闺时，春风澹冶花弄姿。", 
            "买秋延夏日搜讨，花里浮生聊自怡。", 
            "浮生乐事浮云幻，转瞬年华易燕雁。", 
            "世事沧桑不忍闻，回首烽烟嗟岁晏。", 
            "岁晏荒寒仍若斯，茫茫天意有谁知。", 
            "穷谷犹传猿鹤警，亲遭兵燹将焉之。", 
            "将焉之，伤别离，君不见矮屋团栾日，犹胜围城叫苦时。"
        ], 
        "title": "冬夜偶成", 
        "type": "古风", 
        "yun": null
    }, 
    {
        "author": "卢德仪", 
        "era": "清", 
        "subtype": null, 
        "text": [
            "忆昨避乱时，严冬彊就道。", 
            "风尘猿鹤惊，寄庑何草草。", 
            "虽曰非家乡，安居亦大好。", 
            "谁知弥月间，入山恐不早。", 
            "爨火断无温，雪冷前山皓。", 
            "浮生四十年，两度干戈扰。", 
            "生恐忧患多，朱颜不自保。", 
            "回首望高堂，凄然已垂老。", 
            "閒閒上高楼，山远楼与齐。", 
            "绿竹罩春霭，子规啼复啼。", 
            "有时微雨过，芳草何萋萋。", 
            "耕夫荷锄来，款款晴一犁。", 
            "风景岂不佳，所伤客邸栖。", 
            "回首望家园，嗟哉云与泥。"
        ], 
        "title": "回首", 
        "type": "古风", 
        "yun": null
    }, 
    {
        "author": "卢碧筠", 
        "era": "清", 
        "subtype": "七言律诗", 
        "text": [
            "城头落日鸟声哀，漳水无情滚滚来。", 
            "昔日繁华成幻梦，至今词赋想清才。", 
            "空馀片瓦埋秋草，无复歌声吊夜台。", 
            "遗冢纷纷竟何用，荒陵寒雨长蒿莱。"
        ], 
        "title": "铜雀台", 
        "type": "律诗", 
        "yun": "灰"
    }, 
    {
        "author": "卢道悦", 
        "era": "清", 
        "subtype": null, 
        "text": [
            "一官七载余，三来相国寺。", 
            "入门孤石存，慷慨笑相视。", 
            "叹此磊落材，沈埋清净地。", 
            "抑郁归僧房，精灵入梦寐。", 
            "修髯伟丈夫，长揖就客位。", 
            "气象既轩昂，言词复清利。", 
            "感君见爱深，为君说遭际。", 
            "家本大江东，来自宣和岁。", 
            "维时久太平，君王尚游戏。", 
            "园囿象山林，穷工极点缀。", 
            "西北献苍鹰，东南贡翡翠。", 
            "徵求及闾阎，草木皆为累。", 
            "乃随花石纲，挺身入大内。", 
            "重瞳顾之喜，声价迈俦类。", 
            "曾下米颠拜，遂入清流队。", 
            "王蔡势烜赫，莫能相招致。", 
            "承恩曾几时，沧桑出不意。", 
            "童贯开边衅，灭辽失长计。", 
            "金人遂渡河，长驱无所忌。", 
            "二帝继蒙尘，邦昌窃神器。", 
            "恐被伪命污，空门暂逃避。", 
            "初非爱金仙，迹与心相背。", 
            "谓我事浮图，贤者苦责备。", 
            "悠悠五百年，永为世人弃。", 
            "所望有心人，破格相磨砺。", 
            "载归上苑中，依然堪位置。", 
            "斯言感余心，顿下穷途泪。", 
            "方图倾所怀，梵钟惊午睡。"
        ], 
        "title": "相国寺旧石", 
        "type": "古风", 
        "yun": null
    }, 
    {
        "author": "卢道悦", 
        "era": "清", 
        "subtype": null, 
        "text": [
            "陆行无风波，偶嫌路纡折。", 
            "中心希所求，水程较直截。", 
            "鼓棹正中流，陡遇风威捩。", 
            "日行十馀里，毋乃所望缺。", 
            "欲速适为累，悔不从迂拙。", 
            "迎面挂席来，疾行飞鸟灭。", 
            "帆樯非不同，迟速何殊绝？", 
            "长年前致词，前程难预决。", 
            "万事贵顺天，人力徒劳竭。", 
            "明日风势回，迟速又更迭。", 
            "乃知天下事，安分自怡悦。", 
            "寄语山中人，待时养明哲。"
        ], 
        "title": "阻风", 
        "type": "古风", 
        "yun": "屑"
    }, 
    {
        "author": "卢道悦", 
        "era": "清", 
        "subtype": null, 
        "text": [
            "归棹苦遭迍，客心急欲死。", 
            "舟子看月晕，预知北风起。", 
            "挂席自青县，俄顷达兴济。", 
            "维时初荡平，薄海靖奸宄。", 
            "载炮还京师，传言尽销毁。", 
            "煌煌庙宇谟，偃武从此始。", 
            "有司预捉船，纷扰河之涘。", 
            "胥吏假官威，客船尽呵止。", 
            "余方苦蹭蹬，欲言气先馁。", 
            "舟人被拘留，长跪说原委。", 
            "家世本农夫，勤劳服耒耜。", 
            "屡遭水旱灾，辗转贫如洗。", 
            "县官急催科，敲扑及骨髓。", 
            "大儿鬻商船，得钱不称使。", 
            "小儿方九龄，相挈日在水。", 
            "性命寄一舟，此外无生理。", 
            "再拜乞少宽，感恩当没齿。", 
            "此辈铁作肝，善言空复尔。", 
            "甲怒方鸱张，乙词故亹亹。", 
            "反覆起波澜，如蜮复如鬼。", 
            "既而得金钱，翻然笑相视。", 
            "四海皆友朋，尔我旧乡里。", 
            "百事吾周全，君从此逝矣。", 
            "踊跃过别船，张皇示意旨。", 
            "归来语家人，世事皆如此。"
        ], 
        "title": "过兴济即事", 
        "type": "古风", 
        "yun": null
    }, 
    {
        "author": "卢遂", 
        "era": "清", 
        "subtype": "七言绝句", 
        "text": [
            "残溜声声水竹西，荒村日午数鸡啼。", 
            "舟横古渡无人处，一树野桃开碧溪。"
        ], 
        "title": "丘原午泊", 
        "type": "绝句", 
        "yun": "齐"
    }, 
    {
        "author": "卢乾元", 
        "era": "清", 
        "subtype": "五言律诗", 
        "text": [
            "碧湾成卧隐，岁晚事诛茅。", 
            "月白寻渔桁，风危护鸟巢。", 
            "文章归老宿，魂梦恋深交。", 
            "自达穷通理，无烦作《解嘲》。"
        ], 
        "title": "怀王来硕", 
        "type": "律诗", 
        "yun": "肴"
    }, 
    {
        "author": "卢钰", 
        "era": "清", 
        "subtype": "七言绝句", 
        "text": [
            "海阔天空任尔飞，身轻那问雨霏微。", 
            "衔泥觅食无閒暇，不到黄昏总不归。"
        ], 
        "title": "雨中望燕有感 ", 
        "type": "绝句", 
        "yun": "微"
    }, 
    {
        "author": "卢典", 
        "era": "清", 
        "subtype": "七言律诗", 
        "text": [
            "天生韬略罕能侔，知是名人起剪俦。", 
            "万里沙涛经久测，半生戎马未曾休。", 
            "译材通达孚时望，儒将雍容重上游。", 
            "一片雄心忘老至，虎头燕颔定封侯。"
        ], 
        "title": "题徐吉云军门玉照（二首录一）", 
        "type": "律诗", 
        "yun": "尤"
    }, 
    {
        "author": "卢芳型", 
        "era": "清", 
        "subtype": "五言绝句", 
        "text": [
            "细雨过春塘，参差荇藻香。", 
            "临流非有羡，寄兴在濠梁。"
        ], 
        "title": "池上", 
        "type": "绝句", 
        "yun": "阳"
    }, 
    {
        "author": "卢芳型", 
        "era": "清", 
        "subtype": "七言绝句", 
        "text": [
            "一庭烟雨绕窗纱，碧绿春残处士家。", 
            "倩尽东风留不住，杜鹃声咽杜鹃花。"
        ], 
        "title": "春暮", 
        "type": "绝句", 
        "yun": "麻"
    }, 
    {
        "author": "卢观源", 
        "era": "清", 
        "subtype": null, 
        "text": [
            "瀛海汪洋环四面，突起层岚开平衍。", 
            "红毛近峙赤嵌城，澎湖外口相制牵。", 
            "鹿耳鲲身沙浅淤，海艘出入凭一线。", 
            "南北悠悠二千里，天府雄城控四县。", 
            "东南一派枕高山，屴崱云端不可攀。", 
            "山外海天知何处，舟楫从无此往还。", 
            "地势蜿蜒俨屏翰，拥护全台曲且湾。", 
            "面挹波涛临广岸，一望平原烟雾间。", 
            "平原土壤美而肥，海港交横草菲菲。", 
            "更有山溪资灌溉，桑麻万顷映晴晖。", 
            "涓涓细流皆汇海，万水朝宗并西归。", 
            "此在川流真罕见，南东其亩尽皆非。", 
            "洪炉鼓涛果属奇，有山如玉照玻璃。", 
            "显晦无常殊众岫，皎光恒见冬春时。", 
            "玉案山腰水出火，源泉百沸燄如炊。", 
            "并系中原稀有事，异见异闻孰不疑。", 
            "一区迥分南与北，鸡笼山头雪未蚀。", 
            "凤邑寒冬早放犁，三月陇间收种植。", 
            "果蔬花卉发先期，锄耰随地可觅食。", 
            "岁丰足抵三年耕，不知含鼓歌谁德。", 
            "忆昔伪郑据台阳，居人番族走欲僵。", 
            "干戈组练填海岸，荡平原野罢耕桑。", 
            "横征贾舶充军饷，洎索富民及酒浆。", 
            "幸蒙圣朝诛反侧，一朝清明景运昌。", 
            "洎令休养届百年，邦称庶富泽绵绵。", 
            "胶庠文物遍郡县，修竹围中起诵弦。", 
            "仕宦科名侔上国，拖青泥紫或占先。", 
            "声教覃敷及异类，雕题黑齿解耕田。", 
            "雕黑本自夷人俗，旧与生番同族属。", 
            "于今部落入编氓，火食安居植谷粟。", 
            "夫唱妇随勤操作，租税公旬受约束。", 
            "粗习经书暂有人，弹冠振衣宁局蹐。", 
            "复睹生番半归诚，甲螺丁壮并隶名⑾。", 
            "射猎啖腥窜山谷，岁输皮贡当薄徵。", 
            "赤身无分寒与暑，聊蔽下体披棘荆。", 
            "时隆不矜长驾术，要使羁縻乐太平。", 
            "洪惟盛世防范周，文臣武将竞宣猷。", 
            "水师船摆虬龙势⑿，柳营玉帐驿路稠。", 
            "牧民选用廉能吏，辑宁海国运良筹。", 
            "即今生众日繁衍，皞熙有象德行流。", 
            "鲰生才拙典閒曹，旷览瀛壖兴倍豪。", 
            "未闻竹箭镖鎗悍⒀，祇见浑噩气象高。", 
            "海氛不染长天碧，潮汐晏如乏怒涛。", 
            "敉宁是处歌乐土，发箧何须讲六韬。"
        ], 
        "title": "台阳山川风物迥异中土因就游览所及志之以诗", 
        "type": "古风", 
        "yun": null
    }, 
    {
        "author": "卢世ꆨ", 
        "era": "清", 
        "subtype": null, 
        "text": [
            "地廓青天垂，群山忽敛迹。", 
            "极目渺无隅，漠漠平如席。", 
            "遥峰露微岑，参差类缝襞。", 
            "枯桑何刁骚，枣柳少绳尺。", 
            "长风吹不休，我行日将夕。", 
            "惊沙纵复横，野气黄兼白。", 
            "归翼没已完，惟见空烟积。", 
            "肃肃单舆凉，心神恍若辟。", 
            "若寤若旁皇，若已有所获。", 
            "此日复何时，二月哉生魄。", 
            "昏旦气候殊，劳歌答于役。", 
            "脱衣古馆中，夜静灯花碧。"
        ], 
        "title": "忻口以往气象大类塞垣生来偪琐至此始觉有历落意因而赋诗", 
        "type": "古风", 
        "yun": "陌"
    }, 
    {
        "author": "卢见曾", 
        "era": "清", 
        "subtype": null, 
        "text": [
            "穹庐两事眠与餐，黄粱一饱游邯郸。", 
            "出入九重要十艾，麾斥八极骖三鸾。", 
            "谁欤抱瓮轻剥啄，伛偻而进容肃端。", 
            "犹疑人在华胥界，麻姑送酒来仙坛。", 
            "开札才知君意厚，为柔葱薤平病肝。", 
            "我昔拥旄贡形虎，颇与醯人同职官。", 
            "醯人长贱盐人贵，推寻此故时嗟难。", 
            "虽然富国无近效，和羹大用谁能刊。", 
            "雅爱京口传秘制，风味不减桃花酸。", 
            "旧游枨触一回首，开山万里江漫漫。", 
            "问君非乞非自造，何以得此于呼韩。", 
            "名流耽癖空好事，报书一笑君须看。", 
            "既无美膳实金鼎，又无生菜调春盘。", 
            "纵云鼻吸三斗为宰相，但觉吾辈骨格殊清寒。"
        ], 
        "title": "谢刘百朋台长送镇江醋", 
        "type": "古风", 
        "yun": "寒"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "长江千里，到黄天荡口、别开风物。", 
            "水立云垂天异色，返照江翻石壁。", 
            "大将楼船，美人桴鼓，千载涛驱雪。", 
            "中流凭吊，古今有数人杰。", 
            "记我小住西湖，荒坟拜岳，归棹迟迟发。", 
            "末路英雄驴背稳，多少壮怀消灭。", 
            "狱底埋冤，亭边挹翠，生死争毫发。", 
            "临江酾酒，江心涌起明月。"
        ], 
        "title": "百字令 黄夭荡用东坡赤壁韵", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "粥白饧香，芹肥韭嫩，客中清奉。", 
            "可怜时节，袅袅轻烟飏动。", 
            "作春寒、东风未休，敝裘一袭多情拥。", 
            "笑频年宦况，朝朝如此，不离齑瓮。", 
            "谁共。", 
            "吟肩耸。", 
            "正百五韶光，林禽争哢。", 
            "閒身冷食，也是东皇恩宠。", 
            "最伤心、芳辰易过，纸钱麦饭虚故垄。", 
            "待归来，约取邻翁，薄醉寻春梦。"
        ], 
        "title": "琐窗寒 寒食", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "星移物换，盼昔游门巷，社前春冷。", 
            "空梁泥落何处，倚楼人并。", 
            "又是桃开露井。", 
            "问旧主、萍踪未定。", 
            "可怜遍地蓬蒿，孤负蹁跹双影。", 
            "幽径。", 
            "沾衣雨润。", 
            "想子弟风流，洒然清俊。", 
            "穿花掠水，容易夕阳烟暝。", 
            "把香巢寄稳。", 
            "莫负了、今年风信。", 
            "有人海国相思，妆罢画阑自凭。"
        ], 
        "title": "双双燕 和梅溪韵", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "风骚遗响正词场。", 
            "兰蕙采幽芳。", 
            "青衫红袖才人泪，一声声、费尽柔肠。", 
            "多少英雄儿女，话来情短情长。", 
            "酒旗影里又斜阳。", 
            "何处谱宫商。", 
            "瓜皮艇子春愁重，倚孤篷、閒爇心香。", 
            "有井能歌艳曲，无波未减清狂。"
        ], 
        "title": "风入松 舟中读汲古阁刻宋词", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "林下风流。", 
            "谢铅华弗御，淡扫眉修。", 
            "薰香欹被角，拜月挂帘钩。", 
            "风扶花片上红楼。", 
            "彩鸾不来，云天寄愁。", 
            "春老矣，又消得、隔年人瘦。", 
            "僝僽。", 
            "閒恨逗。", 
            "密绪痴情，往事空回首。", 
            "梦稳鸦惊，媒良鸩妒，此错前生铸就。", 
            "新制齐纨扇盈盈，障尘生怕纤埃受。", 
            "冰雪心，倚妆台，一镜孤守。"
        ], 
        "title": "换巢鸾凤", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "残月挂林梢。", 
            "微风漾画桡。", 
            "打空城、寂寞春潮。", 
            "千里怀人空有梦，飞不过、赤栏桥。", 
            "何处教吹箫。", 
            "江天入望遥。", 
            "一声声、戍鼓轻敲。", 
            "酒醒方知身是客，灯影喑，篆烟消。"
        ], 
        "title": "唐多令 夜泊龙津桥", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "江水深。湖水深。", 
            "行尽江湖返故林。江湖鉴此心。", 
            "夜沈沈。月沈沈。", 
            "猿啸鸮鸣度远岑。人家烟外寻。"
        ], 
        "title": "长相思 夜泊陈家浅", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "归去来兮，朝衫脱却，那须带阔冠峨。", 
            "尘中羁绊，辗转误人多。", 
            "争似幕天席地，何处好、何处高歌。", 
            "歌成了，自酬自唱，私淑老东坡。", 
            "如何还艳羡，山中起蛰，泽畔飞梭。", 
            "任风驱浪捲，井自无波。", 
            "问我他年经济，关心在、园卉庭柯。", 
            "逍遥乐，閒中布置，未雨剪青蓑。"
        ], 
        "title": "满庭芳 和东坡韵二首 其一", 
        "type": "词", 
        "yun": "歌"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "归去来兮，人皆逐逐，那堪我独峨峨。", 
            "囊中鹤俸，支领本无多。", 
            "还彀今朝买酒，拍铜斗、慷慨悲歌。", 
            "渔樵友，相将把臂，同住白云坡。", 
            "谁何偏爱道，功高虎幄，才艳龙梭。", 
            "歏驹无留隙，水不停波。", 
            "任尔文经武纬，收场事、一梦南柯。", 
            "归来好，沧江醉卧，不脱钓鱼蓑。"
        ], 
        "title": "满庭芳 和东坡韵二首 其二", 
        "type": "词", 
        "yun": "歌"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "絮语半桑麻。", 
            "小立畦边日又斜。", 
            "问我朝衫何事脱，无他。", 
            "爱住乡园学种瓜。", 
            "今岁好春花。", 
            "雨足郊原卧水车。", 
            "可惜荒田耕不了，堪嗟。", 
            "牛价昂于白鼻騧。"
        ], 
        "title": "南乡子 故乡小住日与村农閒话殊有古风", 
        "type": "词", 
        "yun": "麻"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "罗绮成尘，莺花过眼，西子可怜憔悴。", 
            "美人劫后也心寒，倩春山、另描眉翠。", 
            "芳魂渐起。", 
            "似月下、归来环佩。", 
            "到如今，想浓妆淡抹，依然佳丽。", 
            "句留地。", 
            "往日游踪，遥指烟中寺。", 
            "白苏堤上柳枝多，倚东风、为谁凝睇。", 
            "蹇修去矣。", 
            "叹春梦、半归流水。", 
            "问山灵、别后相思知未。"
        ], 
        "title": "西子妆 忆西湖", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "可怜一片春痕，纷纷都似天花坠。", 
            "飘茵堕溷，自家不管，管人离思。", 
            "倦眼愁看，閒情怕惹，枇杷门闭。", 
            "是个侬小影，要留他住，又依旧、三眠起。", 
            "庭院愔愔昼静，悄无人、榆钱青缀。", 
            "也曾经过，繁华世界，教谁揉碎。", 
            "荡子寒盟，美人诉怨，有如春水。", 
            "便浮萍化出，今生已过，酿来生泪。"
        ], 
        "title": "水龙吟 杨花和东坡韵", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "者番话别，便拂袖尘寰，独归烟岛。", 
            "夙因未了。", 
            "剩青袍色黯，误寻芳草。", 
            "万绿如云，可惜花魂瘦小。", 
            "径幽窈。", 
            "只流莺惜春，长祝春好。", 
            "愁绪借酒扫。", 
            "又酒病惺忪，泥人昏晓。", 
            "烟波泛棹。", 
            "问留春可比，探春人少。", 
            "阅尽繁华，落得蹇驴破帽。", 
            "夕阳照。", 
            "掩重门、故人不到。"
        ], 
        "title": "扫花游 送春和梦窗韵", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "江光山色，望里遥天青一抹。", 
            "终古寒潮，流到扬州廿四桥。", 
            "一帆轻落，流水声中乡梦阁。", 
            "黯黯离宫，劫后花开寂寞红。"
        ], 
        "title": "减字木兰花 重泊瓜步", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "钟山树秃台城圯，南朝更无遗寺。", 
            "渺矣吴宫，岿然鲁殿，一角楼台孤峙。", 
            "阇黎旧址。", 
            "看古佛低眉，似含铅泪。", 
            "漫感兴亡，放怀且作习池醉。", 
            "龙华几逢胜会。", 
            "眼前冠盖集，佳兴何似。", 
            "易老莺花，难联香火，薄暖轻寒天气。", 
            "繁华逝水。", 
            "喜梵宇春长，尚留婪尾。", 
            "只恐将离，促人愁绪起。"
        ], 
        "title": "台城路 张芝浦太史端卿招集妙相庵赏芍药兼为马雨农学使同年恩溥饯别", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "板桥风景艳当年。", 
            "花月斗婵娟。", 
            "画船省识青溪路，惯停桡、丁字帘前。", 
            "十里香尘不断，而今付与颓垣。", 
            "莺啼蝶怨晚芳天。", 
            "何处拾遗钿。", 
            "杨花飘落浑无主，一团团、乱扑溪烟。", 
            "应有白头词客，旧愁弹上新弦。"
        ], 
        "title": "风入松 吊秦淮", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "系缆招清籁，披襟坐夕阳。", 
            "菱歜袅袅出渔庄。", 
            "犹认西园明月夜飞觞。", 
            "烟冷蓝田寂，云阴草阁凉。", 
            "豪华如梦水茫茫。", 
            "无复芙蓉杨柳满秋江。"
        ], 
        "title": "南歌子 舟泊昆山访玉山草堂遗址", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "浪拥江声，云浮海气，奔流直下吴淞。", 
            "巨壑腾蛟，危楼结蜃，遥天万里空濛。", 
            "喷薄起鱼龙。", 
            "念苍茫身世，寄与艨艟。", 
            "浊酒孤斟，铜弦高唱大江东。", 
            "八蛮重译来同。", 
            "算汉家长策，只是和戎。", 
            "水驿驰轮，楼船激箭，海门百道能通。", 
            "落日大旗红。", 
            "叹藩篱久撤，谁靖边烽。", 
            "聊把黄金买醉，歌舞向西风。"
        ], 
        "title": "望海潮 舟泊黄浦", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "申江水涨胭脂腻，春在个侬家。", 
            "琼枝璧月，朝朝暮暮，占尽繁华。", 
            "彩云一散珠帘放，燕青粉栖鸦。", 
            "梦中锦瑟，怀中锦字，都是虚花。"
        ], 
        "title": "青衫湿 申江感旧", 
        "type": "词", 
        "yun": "麻"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "婷婷袅袅，遮遮掩掩，想云翘、更比云英怯。", 
            "心有灵犀，嗔小婢、春光偷泄。", 
            "倚妆楼、自拢雏发。", 
            "学钞吟稿，爱翻院本，引箜篌、欲弹还歇。", 
            "生小工愁，怕孤负、可怜时节。", 
            "斗丰姿，一钩新月。"
        ], 
        "title": "解佩令", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "流莺百啭留春住。", 
            "忍目送、东君去。", 
            "心字香烧须记取。", 
            "织成罗帕，绣成金缕。", 
            "总是缄情处。", 
            "桃粗李俗羞为伍。", 
            "傲骨真堪冠侪侣。", 
            "轻薄男儿今几许。", 
            "红绡易尽，玉颜难驻。", 
            "私把年华数。"
        ], 
        "title": "青玉案", 
        "type": "词", 
        "yun": null
    }, 
    {
        "author": "卢文弨", 
        "era": "清", 
        "subtype": "五言律诗", 
        "text": [
            "寂寂扬雄宅，惟君数往还。", 
            "交怜同臭味，贫有好容颜。", 
            "疑义常从析，新诗更许删。", 
            "闷来谁慰藉，真意最相关。"
        ], 
        "title": "赠卢苕园", 
        "type": "律诗", 
        "yun": "删"
    }, 
    {
        "author": "卢文弨", 
        "era": "清", 
        "subtype": "七言律诗", 
        "text": [
            "新年初见黯离颜，杨柳才青未可攀。", 
            "有客萍蓬还独泛，何人风雪最相关。", 
            "寒冲凫雁春前水，梦到金焦望里山。", 
            "我亦扁舟向东去，樯乌背发几时还。"
        ], 
        "title": "送莫又张栻之润州", 
        "type": "律诗", 
        "yun": "删"
    }, 
    {
        "author": "卢元昌", 
        "era": "清", 
        "subtype": "五言律诗", 
        "text": [
            "汝书粘在壁，三载字依然。", 
            "薄宦嗟无禄，投荒竟各天。", 
            "老魂沾旅雪，客梦叫孤鸢。", 
            "误汝真升斗，泉台恨肯捐。"
        ], 
        "title": "哭李在湄二首 其一", 
        "type": "律诗", 
        "yun": "先"
    }, 
    {
        "author": "卢元昌", 
        "era": "清", 
        "subtype": "五言律诗", 
        "text": [
            "薄宦天涯客，频年几个回。", 
            "挑灯搜鬼录，把酒话泉台。", 
            "后死青山在，馀生白发催。", 
            "羊城李少府，丹旐早归来。"
        ], 
        "title": "哭李在湄二首 其二", 
        "type": "律诗", 
        "yun": "灰"
    }, 
    {
        "author": "卢元昌", 
        "era": "清", 
        "subtype": "五言律诗", 
        "text": [
            "悠悠北塘棹，落日转蓬科。", 
            "留滞无安土，东南病把戈。", 
            "江寒鱼罟静，月上虎踪多。", 
            "去去勿复道，苍生可奈何？"
        ], 
        "title": "北塘晚棹", 
        "type": "律诗", 
        "yun": "歌"
    }, 
    {
        "author": "卢元昌", 
        "era": "清", 
        "subtype": "五言律诗", 
        "text": [
            "鸡林今罢市，玄晏亦停披。", 
            "天下书谁读，中原战未夷。", 
            "干戈留短褐，贫贱养须眉。", 
            "我有千秋业，嘐嘐杜甫知。"
        ], 
        "title": "沈友圣娄归述王维夏近况", 
        "type": "律诗", 
        "yun": "支"
    }, 
    {
        "author": "卢元昌", 
        "era": "清", 
        "subtype": "七言律诗", 
        "text": [
            "凭栏极望思苍茫，南北关山雁几行。", 
            "万里故人偏海角，十年兄弟一匡床。", 
            "欲谋土室真成狷，便哭穷途未是狂。", 
            "爱尔灌园能乐志，楼前长种百株桑。"
        ], 
        "title": "登吴六益藻野阁次韵", 
        "type": "律诗", 
        "yun": "阳"
    }, 
    {
        "author": "卢元昌", 
        "era": "清", 
        "subtype": "七言律诗", 
        "text": [
            "徐海楼船卷土来，角声吹落暮云哀。", 
            "将军卧鼓空城闭，国士搴旗战垒开。", 
            "五尺汪童能破贼，三千瓦氏浪衔枚。", 
            "先朝祠宇还香火，萧瑟寒鸦夕景催。"
        ], 
        "title": "群忠祠", 
        "type": "律诗", 
        "yun": "灰"
    }, 
    {
        "author": "卢元昌", 
        "era": "清", 
        "subtype": "七言律诗", 
        "text": [
            "先生本是关西子，不信而今我道穷。", 
            "小草一官悲薄命，文章万卷哭秋风。", 
            "萧萧涿鹿双蓬鬓，寂寂玄亭独老翁。", 
            "相对话残嵇绍节，尊前泪滴夕阳红。"
        ], 
        "title": "次韵酬楚中杨长公学博，伊父曾殉甲申之难", 
        "type": "律诗", 
        "yun": "东"
    }, 
    {
        "author": "卢元昌", 
        "era": "清", 
        "subtype": "七言律诗", 
        "text": [
            "举目伶仃欲断魂，汝生惟此藐孤存。", 
            "翻教衰祖为严父，休道无儿幸有孙。", 
            "白首未抛苦海累，黄昏孰问寝门温。", 
            "床头零落残书卷，几度青灯屋漏痕。"
        ], 
        "title": "哭箕儿", 
        "type": "律诗", 
        "yun": "元"
    }, 
    {
        "author": "卢见曾", 
        "era": "清", 
        "subtype": "七言律诗", 
        "text": [
            "解网深仁且莫论，孤臣犹在识天恩。", 
            "三年便许朝金阙，万里何辞出玉门。", 
            "沙暗阴山秋猎壮，雪明瀚海夏裘温。", 
            "多情应信扬州月，直送征轮到塞垣。"
        ], 
        "title": "承恩出塞留别扬州诸故人", 
        "type": "律诗", 
        "yun": "元"
    }, 
    {
        "author": "卢见曾", 
        "era": "清", 
        "subtype": "七言律诗", 
        "text": [
            "龙沙回望更沾衣，树别兼旬鸟见稀。", 
            "惟有顽山时外向，曾无活水不东归。", 
            "毡屯犬静笳飞怨，草铺镫昏雪打围。", 
            "宵寐难成成莫醒，梦行定不背朝晖。"
        ], 
        "title": "过瀚海", 
        "type": "律诗", 
        "yun": "微"
    }, 
    {
        "author": "卢见曾", 
        "era": "清", 
        "subtype": "七言律诗", 
        "text": [
            "贺公矍铄据归鞍，不死龙沙风雪寒。", 
            "到此才知臣罪重，余年敢忘主恩宽。", 
            "已无绿水疑巢父，容有苍生望谢安。", 
            "帷幄边机重召对，汉家振旅不为难。"
        ], 
        "title": "送司空还山 其一", 
        "type": "律诗", 
        "yun": "寒"
    }, 
    {
        "author": "卢见曾", 
        "era": "清", 
        "subtype": "七言律诗", 
        "text": [
            "岂应闻喜转生悲，无奈恩深重别离。", 
            "亿万人中曾识我，五千里外更依谁。", 
            "荒烟爨冷分甘地，胡拍声残祖道时。", 
            "此去桑榆但寻乐，不须枨触寄相思。"
        ], 
        "title": "送司空还山 其二", 
        "type": "律诗", 
        "yun": "支"
    }, 
    {
        "author": "卢见曾", 
        "era": "清", 
        "subtype": "七言律诗", 
        "text": [
            "四纪离群两白头，那教小聚不绸缪。", 
            "花才开处席先步，月已残时吟未休。", 
            "堕泪有碑留汗简，立锥无地著菟裘。", 
            "郎君佐郡西湖近，何必劳山始钓游。"
        ], 
        "title": "送同年宫方伯怡云返嘉兴", 
        "type": "律诗", 
        "yun": "尤"
    }, 
    {
        "author": "卢观源", 
        "era": "清", 
        "subtype": "七言律诗", 
        "text": [
            "扬帆解缆语争喧，一叶轻飘到海天。", 
            "层浪有山随日涌，积流无地与云连。", 
            "沟称红黑曾闻险，蠲指东南不畏偏。", 
            "为问飞庐何处泊，台阳远在扶桑边。"
        ], 
        "title": "渡台湾放洋", 
        "type": "律诗", 
        "yun": "先"
    }, 
    {
        "author": "卢遂", 
        "era": "清", 
        "subtype": "五言律诗", 
        "text": [
            "故里何曾远，南风不放行。", 
            "梦依云外树，家在雨边城。", 
            "今昔悲重宿，艰难剩一程。", 
            "萧萧归雁晚，又作异乡声。"
        ], 
        "title": "竹崎阻风", 
        "type": "律诗", 
        "yun": "庚"
    }, 
    {
        "author": "卢道悦", 
        "era": "清", 
        "subtype": "七言绝句", 
        "text": [
            "律转鸿钧佳气同，肩摩毂击乐融融。", 
            "不须迎向东郊去，春在千门万户中。"
        ], 
        "title": "迎春", 
        "type": "绝句", 
        "yun": "东"
    }, 
    {
        "author": "卢道悦", 
        "era": "清", 
        "subtype": "五言律诗", 
        "text": [
            "百孔千疮体，医来尚带瘢。", 
            "清贫林下稳，迂拙宦途难。", 
            "有泪洒荒野，无才事上官。", 
            "感君相念切，聊用报平安。"
        ], 
        "title": "寄时斋弟", 
        "type": "律诗", 
        "yun": "寒"
    }, 
    {
        "author": "卢道悦", 
        "era": "清", 
        "subtype": "五言律诗", 
        "text": [
            "中夜扪心候，无妨对泬寥。", 
            "难舒单父肘，耻学楚宫腰。", 
            "君并《陈情》李，予惭《归去》陶。", 
            "鹪鹩栖未稳，岂敢慕冲霄？"
        ], 
        "title": "偶感再和时斋韵", 
        "type": "律诗", 
        "yun": "萧"
    }, 
    {
        "author": "卢德仪", 
        "era": "清", 
        "subtype": "五言绝句", 
        "text": [
            "孤雁一声语，秋心暗里知。", 
            "衡阳归有路，怜我竟何之。"
        ], 
        "title": "闻雁", 
        "type": "绝句", 
        "yun": "支"
    }, 
    {
        "author": "卢德仪", 
        "era": "清", 
        "subtype": "七言绝句", 
        "text": [
            "良宵闲雅与诗宜，清课从头莫告疲。", 
            "矮屋数椽镫一点，我家喜有读书儿。"
        ], 
        "title": "秋夜课廉儿读诗", 
        "type": "绝句", 
        "yun": "支"
    }, 
    {
        "author": "卢德仪", 
        "era": "清", 
        "subtype": "七言绝句", 
        "text": [
            "雨丝风片作春寒，寂寞深闺自掩关。", 
            "瘦尽梨花飞尽絮，从卿商略莫凭阑。"
        ], 
        "title": "莫春偶成寄妹", 
        "type": "绝句", 
        "yun": null
    }, 
    {
        "author": "卢德仪", 
        "era": "清", 
        "subtype": "七言绝句", 
        "text": [
            "最佳风日是新晴，随意梳妆趁晓行。", 
            "薄雾濛濛天欲白，流莺声里出春城。"
        ], 
        "title": "出城", 
        "type": "绝句", 
        "yun": "庚"
    }, 
    {
        "author": "卢德仪", 
        "era": "清", 
        "subtype": "七言绝句", 
        "text": [
            "绣包无事且徘徊，庭院沈沈长绿苔。", 
            "一桁垂帘春昼永，桃花如雪燕飞来。"
        ], 
        "title": "春日", 
        "type": "绝句", 
        "yun": "灰"
    }, 
    {
        "author": "卢德仪", 
        "era": "清", 
        "subtype": "七言绝句", 
        "text": [
            "危峰缥缈矗云间，薄雾初开路几湾。", 
            "清磬一声声破晓，閒花如雨下春山。"
        ], 
        "title": "和夫子游委羽山诗 其一", 
        "type": "绝句", 
        "yun": "删"
    }, 
    {
        "author": "卢德仪", 
        "era": "清", 
        "subtype": "七言绝句", 
        "text": [
            "神仙曾此荡精灵，山水为缘感夙因。", 
            "鹤自翩翩梅自瘦，教侬无福作閒人。"
        ], 
        "title": "和夫子游委羽山诗 其二", 
        "type": "绝句", 
        "yun": "真"
    }, 
    {
        "author": "卢德仪", 
        "era": "清", 
        "subtype": "七言绝句", 
        "text": [
            "干戈满地欲何之，穷谷藏身岁已迟。", 
            "彻夜滩声眠不得，似为羁客写愁思。"
        ], 
        "title": "避乱石𡼖滩声作横彻夜不寐感赋一章", 
        "type": "绝句", 
        "yun": "支"
    }, 
    {
        "author": "卢德仪", 
        "era": "清", 
        "subtype": "七言绝句", 
        "text": [
            "几瓯麦饭几盂茶，奠向荒郊泪转加。", 
            "为告诸姑兼伯叔，也应怜我是无家。"
        ], 
        "title": "避兵五部已弥岁矣长至祀先怆然有感", 
        "type": "绝句", 
        "yun": "麻"
    }, 
    {
        "author": "卢德仪", 
        "era": "清", 
        "subtype": "五言律诗", 
        "text": [
            "不堪思往事，涕泪一潸然。", 
            "遭乱又今日，浮生已卅年。", 
            "傍人秋后燕，凄我雨中鹃。", 
            "所幸慈姑健，犹为喜自天。"
        ], 
        "title": "避乱感怀", 
        "type": "律诗", 
        "yun": "先"
    }, 
    {
        "author": "卢德仪", 
        "era": "清", 
        "subtype": "五言律诗", 
        "text": [
            "春色渺无寄，春心无处藏。", 
            "昨宵微雨过，一线草痕长。", 
            "泥润看成活，风过别有香。", 
            "天涯羁旅客，为尔更思乡。"
        ], 
        "title": "春草", 
        "type": "律诗", 
        "yun": "阳"
    }, 
    {
        "author": "卢德仪", 
        "era": "清", 
        "subtype": "五言律诗", 
        "text": [
            "两载干戈避，荒村暂住家。", 
            "流年真潦草，此日饱看花。", 
            "作色香逾媚，无言态欲斜。", 
            "于君倍郑重，几忘在天涯。"
        ], 
        "title": "看花", 
        "type": "律诗", 
        "yun": "麻"
    }, 
    {
        "author": "卢德仪", 
        "era": "清", 
        "subtype": "七言律诗", 
        "text": [
            "到今犹未赋还家，时节匆匆易岁华。", 
            "增我怀思宵半月，滞人归梦客边花。", 
            "终非故土情何恋，便不天涯路已赊。", 
            "可识严亲悬望苦，也应穷巷赋回车。"
        ], 
        "title": "寄大弟温州", 
        "type": "律诗", 
        "yun": "麻"
    }, 
    {
        "author": "卢德嘉", 
        "era": "清", 
        "subtype": "七言律诗", 
        "text": [
            "一年容易等驹光，又值新秋报早凉。", 
            "三径菊花添爽气，半池菡萏吐幽香。", 
            "金风飒飒晨初动，玉露霏霏夜未央。", 
            "静对书灯浑不觉，晓来霜意满山房。"
        ], 
        "title": "秋物十咏", 
        "type": "律诗", 
        "yun": "阳"
    }, 
    {
        "author": "卢德嘉", 
        "era": "清", 
        "subtype": "七言律诗", 
        "text": [
            "回顾苍茫日影沈，者番酝酿是秋阴。", 
            "村容黯淡看难辨，山意模糊望转深。", 
            "未遇云霓谁诈雨，若逢雷电定为霖。", 
            "来朝天挂羲和驭，照耀黄花满地金。"
        ], 
        "title": "秋物十咏", 
        "type": "律诗", 
        "yun": "侵"
    }, 
    {
        "author": "卢德嘉", 
        "era": "清", 
        "subtype": "七言律诗", 
        "text": [
            "千山瘦削绕平原，纵目西风坐故园。", 
            "一带低迷衰草色，几人憔悴晚烟痕。", 
            "峰峦已减常春黛，岵屺长销自古魂。", 
            "最是不堪凭望处，翠微日日送黄昏。"
        ], 
        "title": "秋物十咏", 
        "type": "律诗", 
        "yun": "元"
    }, 
    {
        "author": "卢德嘉", 
        "era": "清", 
        "subtype": "七言律诗", 
        "text": [
            "澄江入暮夕阳斜，不尽低徊一望赊。", 
            "万顷风烟迷楚佩，十年消息盼仙槎。", 
            "眼前到处人心冷，镜里偏看老鬓华。", 
            "欲托微词波已逝，临渊独坐怨咨嗟。"
        ], 
        "title": "秋物十咏", 
        "type": "律诗", 
        "yun": "麻"
    }, 
    {
        "author": "卢德嘉", 
        "era": "清", 
        "subtype": "七言律诗", 
        "text": [
            "搔首问天独倚栏，露华清切涌珠团。", 
            "阚郎不起三生梦，坡老空嗟一夕寒。", 
            "长夜冰心栖海国，几家霜杵诉江干。", 
            "琼楼贝阙红尘隔，此地几登自古难。"
        ], 
        "title": "秋物十咏", 
        "type": "律诗", 
        "yun": "寒"
    }, 
    {
        "author": "卢德嘉", 
        "era": "清", 
        "subtype": "七言律诗", 
        "text": [
            "天路悠悠近紫微，孤云往返欲何依。", 
            "风高鹤背千门出，雨冷龙腥半夜归。", 
            "裁锦漫誇凌汉赋，薄罗将就补寒衣。", 
            "与君好结閒中伴，莫逐狂猋到处飞。"
        ], 
        "title": "秋物十咏", 
        "type": "律诗", 
        "yun": "微"
    }, 
    {
        "author": "卢德嘉", 
        "era": "清", 
        "subtype": "七言律诗", 
        "text": [
            "轻尘静处暗闻香，遥指平原是故乡。", 
            "曾托孤根依素女，分将修斧趁吴郎。", 
            "枝头空就金为粟，苑内频惊夜有霜。", 
            "漫道山阿容我老，喜来花信梦初长。"
        ], 
        "title": "秋物十咏", 
        "type": "律诗", 
        "yun": "阳"
    }, 
    {
        "author": "卢德嘉", 
        "era": "清", 
        "subtype": "七言律诗", 
        "text": [
            "西风拂柳破愁醒，旧绪依稀别帝京。", 
            "落叶舟摇南北岸，疏枝长系短长亭。", 
            "寒依彭泽腰应瘦，老志灵和眼未青。", 
            "莫上荒堤回首望，天涯多少怨飘零。"
        ], 
        "title": "秋物十咏", 
        "type": "律诗", 
        "yun": null
    }, 
    {
        "author": "卢德嘉", 
        "era": "清", 
        "subtype": "七言律诗", 
        "text": [
            "花房飘谢怅淹留，落魄凄凉老故邱。", 
            "女已无家依草露，我来含恨吊芳洲。", 
            "香须粉翅销看尽，翠黛蛾眉怨未休。", 
            "一自南园春去后，丹青迢递隔朱楼。"
        ], 
        "title": "秋物十咏", 
        "type": "律诗", 
        "yun": "尤"
    }, 
    {
        "author": "卢德嘉", 
        "era": "清", 
        "subtype": "七言律诗", 
        "text": [
            "高楼乍度雁声初，节物惊人计已疏。", 
            "露下栖迟南岭月，风前冷落北来书。", 
            "长途矰缴看皆是，自古稻粱未有馀。", 
            "与尔凄清同世路，峰头何日不欷歔。"
        ], 
        "title": "秋物十咏", 
        "type": "律诗", 
        "yun": "鱼"
    }, 
    {
        "author": "薛时雨", 
        "era": "清", 
        "subtype": null, 
        "text": [
            "薛淀湖边新雨霁。", 
            "厍公山下孤帆系。", 
            "月到夭心天亦喜。", 
            "风不起。", 
            "白莲香静鸳鸯睡。", 
            "浦树江云离绪寄。", 
            "莺花过眼如流水。", 
            "自谱新词传绮思。", 
            "谁共倚。", 
            "松陵路尽波无际。"
        ], 
        "title": "渔家傲 月夜泊五厍", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "水阁映残霞。", 
            "箫鼓迎神笑语哗。", 
            "破碎湖山重点缀，繁华。", 
            "灯火宵明卖酒家。", 
            "薄醉话周遮。", 
            "清露无声湿臂纱。", 
            "堤柳暗笼残月影，横斜。", 
            "自棹轻舟宿藕花。"
        ], 
        "title": "南乡子 六月十八夜呈甫仲修邀至湖上纳凉", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "秋人直凭无聊，玉阶踏碎凉蟾影。", 
            "愁肠百结，醉中难遣，又逢酒醒。", 
            "月在青天，风来画阁，露生金井。", 
            "听蛩吟鹤唳，总关秋思，叵耐得、相如病。", 
            "容易名场梦冷。", 
            "纪前因、雪泥空證。", 
            "元龙豪气，香山宦迹，樊川游兴。", 
            "湖海逢迎，莺花侍从，半生侥倖。", 
            "想斯人位置，悠悠青史，待何人定。"
        ], 
        "title": "水龙吟 残暑初退凉月满庭露咽虫嘶秋心碎矣", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "痴情忏悔。", 
            "私把脂痕洗。", 
            "秋冷花枝扶不起。", 
            "月上回栏第几。", 
            "清宵未觉更长。", 
            "挑灯瀹茗焚香。", 
            "半臂轻棉添著，隔帘似有微霜。"
        ], 
        "title": "清平乐", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "烟水衬平芜，转眼来、春光茜媚如许。", 
            "一色染青袍，勾挑起、多少客愁离绪。", 
            "王孙去也，萋萋总是伤心处。", 
            "长亭遮住。", 
            "疑化血魂归，一灵常聚。", 
            "天涯几度登楼，念故国阙河，迷离无路。", 
            "渺渺逗吟情，何人续、金勒马嘶佳句。", 
            "暮云千里，凝眸犹恐看朱误。", 
            "哀思欲诉。", 
            "伤玉瘗香埋，墓门深护。"
        ], 
        "title": "南浦 陈槐庭大令钟英以碧草绿波制题各赋一阕余适悼沈姬之亡藉以书痛 其一", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "软翠泛迢迢，是绝佳、春江设色图谱。", 
            "老我卧烟波，沙堤上、常狎睡鸥拳鹭。", 
            "拖蓝染黛，无端荡起愁千缕。", 
            "临流洄溯，伤一舸难归，好春虚度。", 
            "当时送客怀人，惯肠断西洲，魂滑南浦，逝水促华年，新来恨、更比别情酸楚。", 
            "桃根渺矣，那堪重唤江头渡。", 
            "可怜弱絮。", 
            "问甚日成萍，随流飘去。"
        ], 
        "title": "南浦 陈槐庭大令钟英以碧草绿波制题各赋一阕余适悼沈姬之亡藉以书痛 其二", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "鼙鼓声阑又管弦，江干无浪复无烟。", 
            "佳人锦瑟诉华年。", 
            "小妇苗条中妇艳，新愁掩抑旧愁牵。", 
            "袭人风露冷娟娟。"
        ], 
        "title": "浣溪纱 十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲誇客客曰对新人诵旧曲江郎才尽耶遂即席重倚八阙命曰后江山船曲 其一", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "刘阮重来往迹荒。", 
            "桃花流水两茫茫。", 
            "双飞不是旧鸳鸯。", 
            "黯黯青衫题曲客，萧萧白发驾船娘。", 
            "夕阳影里话沧桑。"
        ], 
        "title": "浣溪纱 十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲誇客客曰对新人诵旧曲江郎才尽耶遂即席重倚八阙命曰后江山船曲 其二", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "青雀黄龙战舰分。", 
            "而今花月也翻新。", 
            "金戈铁甲倚红裙。", 
            "潇洒更无陶学士，豪华重见党将军。", 
            "浅斟低唱大江滨。"
        ], 
        "title": "浣溪纱 十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲誇客客曰对新人诵旧曲江郎才尽耶遂即席重倚八阙命曰后江山船曲 其三", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "听水听风伴寂寥。", 
            "邮亭官妓仿前朝。", 
            "因缘只在木兰桡。", 
            "绿树暗藏鹦鹉语，碧梧新结凤凰巢。", 
            "夜深私授郁轮袍。"
        ], 
        "title": "浣溪纱 十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲誇客客曰对新人诵旧曲江郎才尽耶遂即席重倚八阙命曰后江山船曲 其四", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "三折江流曲又湾。", 
            "美人生长碧波间。", 
            "閒愁历劫不曾删。", 
            "郎意恰如之字水，侬心长对玉皇山。", 
            "珠帘半捲理云鬟。"
        ], 
        "title": "浣溪纱 十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲誇客客曰对新人诵旧曲江郎才尽耶遂即席重倚八阙命曰后江山船曲 其五", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "轻拨檀槽发曼声。", 
            "啼眉慵髻不胜情。", 
            "芳名新换啭春莺。", 
            "团扇暗遮人影瘦，轻帆低挂涨痕平。", 
            "晚凉独自倚红亭。"
        ], 
        "title": "浣溪纱 十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲誇客客曰对新人诵旧曲江郎才尽耶遂即席重倚八阙命曰后江山船曲 其六", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "胜日宾僚爱泛舟。", 
            "玉箫金管恣遨游。", 
            "翩翩裙屐尽风流。", 
            "醉脱金貂偿酒债，狂题歌扇当缠头。", 
            "神伤只是白江州。"
        ], 
        "title": "浣溪纱 十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲誇客客曰对新人诵旧曲江郎才尽耶遂即席重倚八阙命曰后江山船曲 其七", 
        "type": "词", 
        "yun": null
    }, 
    {
        "author": "薛时雨", 
        "era": "清", 
        "subtype": null, 
        "text": [
            "老向花丛自忏痴。", 
            "西风吹鬓暗成丝。", 
            "十年影事几人知。", 
            "新妇矶头空怅望，女儿浦口寄相思。", 
            "不堪重写衍波词。"
        ], 
        "title": "浣溪纱 十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲誇客客曰对新人诵旧曲江郎才尽耶遂即席重倚八阙命曰后江山船曲 其八", 
        "type": "词", 
        "yun": null
    }, 
    {
        "author": "卢九围", 
        "era": "清", 
        "subtype": null, 
        "text": [
            "东海有遗珠，皎皎含秋月。", 
            "秋月有时亏，珠光盈不阙。", 
            "朝拭玉镜台，暮映红罗襭。", 
            "岂是贵知希，愿以酬高哲。"
        ], 
        "title": "古意", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "行路难，不待人情反覆间。", 
            "人情有正方有反，有仰方有覆；", 
            "当其未反未覆时，尚觉彼此两相关。", 
            "如今人情首尾都险绝，安有正反、仰覆之二端。", 
            "呼天谈节侠，指水结盟坛；", 
            "芬芳可以佩，甘美可以餐。", 
            "此时蜜中已藏剑，岂有肝胆许所欢。", 
            "吁嗟乎！", 
            "吾不能如鹿豕之蠢、木石之顽，安能与人无往还；", 
            "往还未竟凶隙成，闭门静坐不得安。", 
            "行路难，念之使人心胆寒。"
        ], 
        "title": "行路难（有序）", 
        "type": "乐府曲辞", 
        "yun": null
    }, 
    {
        "author": "卢纮", 
        "era": "清", 
        "subtype": null, 
        "text": [
            "明知人不归，日日楼头望。", 
            "人尚在天涯，只疑行陌上。", 
            "陌上红尘逐日飞，何曾尘里见人归。", 
            "经春历夏无消息，检点秋风又寄衣。"
        ], 
        "title": "望远曲", 
        "type": "古风", 
        "yun": null
    }, 
    {
        "author": "燕翼", 
        "era": "清", 
        "subtype": null, 
        "text": [
            "凌波仙女。", 
            "重返瑶天去。", 
            "妙墨人间留寸楮。", 
            "增了秦嘉愁绪。", 
            "记曾翠阁联吟。", 
            "玉窗倦绣金针。", 
            "针线尚留残帖，至今酸刺芳心。"
        ], 
        "title": "清平乐", 
        "type": "词", 
        "yun": null
    }, 
    {
        "author": "朴齐家", 
        "era": "清", 
        "subtype": "五言律诗", 
        "text": [
            "红树塞天地，不知山更多。", 
            "脱巾松下饮，抱膝水边歌。", 
            "世狭容吾懒，官贫耐客过。", 
            "犹能理诗律，学杜祖阴何。"
        ], 
        "title": "九层洞同京山李丈汉镇", 
        "type": "律诗", 
        "yun": "歌"
    }, 
    {
        "author": "朴齐家", 
        "era": "清", 
        "subtype": "五言律诗", 
        "text": [
            "入谷青丝马，春风时一鸣。", 
            "山花樵更发，河柳卧还生。", 
            "蔼蔼村边雨，迢迢原上耕。", 
            "五云如可觌，凫舄去朝京。"
        ], 
        "title": "丰田途中", 
        "type": "律诗", 
        "yun": "庚"
    }, 
    {
        "author": "朴齐家", 
        "era": "清", 
        "subtype": "七言律诗", 
        "text": [
            "百笏泓澄贮碧霞，鹰岩皴石一支斜。", 
            "村容近接亭亭树，水次丛开冉冉花。", 
            "细雨披蓑看更羡，新泉灌稻事堪夸。", 
            "但须耕具兼渔具，还有黎城合置家。"
        ], 
        "title": "白龙潭", 
        "type": "律诗", 
        "yun": "麻"
    }, 
    {
        "author": "朴齐家", 
        "era": "清", 
        "subtype": "七言律诗", 
        "text": [
            "心静还知丈室宽，酒酸犹博片时欢。", 
            "十年人似齐门瑟，半世文多楚相冠。", 
            "感此孤虫催岁暮，飘然旷野履霜寒。", 
            "乡村寂寞眠常早，月压柴荆未出看。"
        ], 
        "title": "次李宜庵韵", 
        "type": "律诗", 
        "yun": "寒"
    }, 
    {
        "author": "励宗万", 
        "era": "清", 
        "subtype": null, 
        "text": [
            "迤逦平沙一径通，驱将溽暑仗金风。", 
            "人行翠陌青畴里，秋在绵云絮雨中。", 
            "砧杵隔村时送响，旌旗临水偶摆红。", 
            "两年三过铜鞮路，吟到丹枫兴不穷。"
        ], 
        "title": "秋日屯留道中", 
        "type": "古风", 
        "yun": "东"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "吾从大夫后，徒行畴云可；", 
            "贫来出无舆，款段仅未跛。", 
            "人马颇相称，出入遵道左；", 
            "官军昨南征，括马忽及我。", 
            "此非绝尘足，奚堪载骁果；", 
            "兼无致远力，五石讵能荷。", 
            "夺我代步资，立意殊琐琐；", 
            "荣辱本无关，失马固非祸。", 
            "吾老当益壮，习劳未敢惰；", 
            "安步以当车，达观理自妥。", 
            "舆马日相逢，对之无懡㦬。"
        ], 
        "title": "失马", 
        "type": "古风", 
        "yun": "哿"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "去秋把君臂，芝兰欣同趣；", 
            "裘葛忽更非，江云隔渭树。", 
            "幽人叹索居，形影相谈吐；", 
            "况乃婴疾病，杜门惜跬步。", 
            "翘望古人来，风波不可渡。", 
            "近传胡儿马，远避汉人戍；", 
            "日夕舟楫通，不妨任去住。", 
            "遗我诗百篇，何如一惠顾！"
        ], 
        "title": "林子濩寄诗见怀，次韵答之", 
        "type": "古风", 
        "yun": "遇"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "臧、谷均亡羊，达人考名实；", 
            "世乱重干戈，空复事纸笔。", 
            "嗟予及衰惫，孑焉寡俦匹；", 
            "尔力幸方刚，克家贵择术。", 
            "所见邻里人，从军去十七；", 
            "各各庇阿翁，睚眦人股栗。", 
            "尔犹读父书，定知是蠢物。"
        ], 
        "title": "责子诗，次陶渊明韵", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "莫涎他人田，莫觊他人屋。", 
            "涎田为种获，觊屋图栖宿。", 
            "人生如寄耳，修短安可卜；", 
            "一物将不去，底事空劳碌？", 
            "况夺人所宝，内外咸怨讟。", 
            "或云田屋在，堪作儿孙福；", 
            "岂知机心萌，已中鬼神镞。", 
            "纵使营置多，终当破败速。", 
            "但看已前人，后车勿再覆！"
        ], 
        "title": "劝世", 
        "type": "古风", 
        "yun": "屋"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "入门作病人，出门骑病马；", 
            "可堪贫如洗，两病都著哑。", 
            "我马不能言，主人笔代写；", 
            "所病病在饥，消瘦剩两踝。", 
            "无复霜雪蹄，迟迟行其野；", 
            "感主相怜意，垂鞭不忍打。", 
            "他人富刍粟，食多恩恐寡；", 
            "愿守主人贫，忍饥伏枥下。"
        ], 
        "title": "病马", 
        "type": "古风", 
        "yun": "马"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "久矣劳尔力，不能充尔食；", 
            "尔意亦良厚，忍饥依我侧。", 
            "我贫日以甚，尔饥日以逼；", 
            "中夜闻悲鸣，使我心凄恻。", 
            "我无媚俗骨，宜与穷饿即；", 
            "忍并尔躯命，市我弊帷德。", 
            "赠将爱马人，剪拂生气色；", 
            "努力酬刍豢，驰驱尽若职。", 
            "道途倘相逢，长嘶认旧识。"
        ], 
        "title": "遣马", 
        "type": "古风", 
        "yun": "职"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "稚子爱弄影，翻为影所弄；", 
            "凡事因应间，亦如形影动。", 
            "影虽有起灭，形本无迎送；", 
            "寂感皆自然，体用并空洞。", 
            "一念涉安排，诸缘齐斗鬨；", 
            "说与才智人，须识此病痛。"
        ], 
        "title": "识病", 
        "type": "古风", 
        "yun": "送"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "濑海诸村落，处处闻夜惊；", 
            "暴客暗窥袭，出没何纵横！", 
            "所恃桨力疾，加以船身轻；", 
            "轻疾在舟楫，制造岂难成。", 
            "鸠工兼募士，旬日得胜兵；", 
            "扑灭赴火蛾，何须刁斗鸣。", 
            "惜兹小劳费，坐令贼势勍；", 
            "窃恐载北骑，夜渡寂无声。", 
            "弗摧虺为蛇，贵有先见明。"
        ], 
        "title": "夜惊", 
        "type": "古风", 
        "yun": "庚"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "平生多悔事，尤多文字悔；", 
            "乐道人之善，笔墨无匿彩。", 
            "所期励姱修，臭味芬兰茞；", 
            "乃因习俗移，面目幻傀儡。", 
            "远者十馀年，近仅三两载；", 
            "多少深情者，抵掌笑吾騃。", 
            "人具圣贤资，讵可逆忆待；", 
            "吾自存吾厚，虽悔不忍改。"
        ], 
        "title": "多悔", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "薄田仅数亩，而不免荒芜；", 
            "世乱多豪彊，兼并恣狂图。", 
            "膏腴连阡陌，犹复争区区；", 
            "我虽不得食，何愧首阳夫！", 
            "视彼饱欲死，无乃类侏儒。", 
            "伤哉时与命，谁肯辨贤愚。"
        ], 
        "title": "荒芜", 
        "type": "古风", 
        "yun": "虞"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "我家南溟滨，湖山隐荒僻；", 
            "日月几升沈，云烟相叠积。", 
            "何来沙河翁，侨寓事开辟；", 
            "欲以文字位，易我混沌席。", 
            "卧者劖其腹，立者雕其额；", 
            "伏者琢其背，蹻者镌其蹠。", 
            "湖光照山容，伤痕纷如列。", 
            "我顽亦何知，闻之屐游客；", 
            "不誇笔墨奇，但叹湖山厄。", 
            "胜事未足传，我骨碎何益！", 
            "愿言风雅人，高文补其隙。"
        ], 
        "title": "石言", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "自有达尊三，交接情方启；", 
            "寻常通名刺，称谓存典礼。", 
            "等级肃森森，风俗淳济济；", 
            "陋矣轻薄子，观天坐井底。", 
            "矜其富贵容，几同漫刺祢；", 
            "时或谒尊者，傲然相兄弟。", 
            "不闻鄘之诗，相鼠犹有体。"
        ], 
        "title": "称谓", 
        "type": "古风", 
        "yun": "荠"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "弹丸海中岛，淳风邹、鲁俦；", 
            "虽经丧乱馀，弦诵声尚留。", 
            "村村延塾师，各有童蒙求。", 
            "邻寓豪家子，般乐狎倡优；", 
            "挥金市狡童，蜩沸习歌讴。", 
            "歌声与笔声，异调乃相仇；", 
            "驱遣师生散，不肯容欢咻。", 
            "村人问塾师，怪事前有不？", 
            "塾师曰固然，儒术今所尤。", 
            "相彼倡优辈，扬扬冠沐猴。", 
            "或握军旅符，或司会计筹；", 
            "多有衣冠者，交驩不为羞。", 
            "学书效迂缓，学优利速售；", 
            "今日分手去，及早善为谋。", 
            "村人笑相谢，先生滑稽流；", 
            "吾儿不学书，只可事锄耰。"
        ], 
        "title": "村塾", 
        "type": "古风", 
        "yun": "尤"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "智伯有三臣，茁国与庇耳；", 
            "豫让何为者，而遇以国士。", 
            "当伯贪愎日，缄默坐相视；", 
            "人已饮其头，乃始谋反尔。", 
            "所为者极难，独愧中行氏；", 
            "未闻主臣间，有论报施理。", 
            "纵以众人报，不死亦足矣；", 
            "反面事仇雠，安得与人齿。", 
            "区区报伯恩，此道亦近市；", 
            "劲悍虽足多，始终非全美。", 
            "置之刺客传，直哉龙门史。"
        ], 
        "title": "咏史 其一", 
        "type": "古风", 
        "yun": "纸"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "韩非韩公子，说秦欲亡韩；", 
            "谋策未见用，身先死说难。", 
            "李斯师荀卿，燔书发难端；", 
            "富贵三十年，三族并诛残。", 
            "非死因斯谮，斯死坠高奸；", 
            "中怀既不祥，祸伏似锋攒。", 
            "伟哉张子房，报韩心力殚；", 
            "功成从赤松，身退名亦完。", 
            "悠悠千载下，去取随所安。"
        ], 
        "title": "咏史 其二", 
        "type": "古风", 
        "yun": "寒"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "刚直孔文举，鬼操岂能容；", 
            "中怀欲杀之，犹畏众论詾。", 
            "𠨚虑发其镝，路粹助其锋；", 
            "遂使天下士，悼失人中龙。", 
            "虑本师郑元，粹亦学蔡邕；", 
            "表表皆名下，甘作权门佣。", 
            "杀人以媚人，终为祸所钟；", 
            "尤恨荀文若，竭智佐奸凶。", 
            "汲汲兴汉业，阿瞒笑其惷；", 
            "及至加九锡，势成不可壅。", 
            "嗔目除异己，噬脐悔无从；", 
            "上哲睹未形，伊人吾所宗。"
        ], 
        "title": "咏史 其三", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "酗狼郑伯有，彊死能为厉；", 
            "况于忠义士，魂气孰能制！", 
            "吾师建义旗，激烈兼恺悌；", 
            "将士争用命，四海望攸系。", 
            "乃触同舟忌，狂猘忽反噬；", 
            "身首葬鱼腹，举家就歼殪。", 
            "当时天地昏，一军皆流涕；", 
            "谓宜排九关，疾呼诉上帝。", 
            "顷刻伸显戮，用以警人世；", 
            "夫何十馀载，皂白全奄翳。", 
            "凶人蕃子孙，仍保首领毙；", 
            "将无应运生，天实钟其戾。", 
            "抑种罪业深，厥报在后裔。", 
            "赫赫与梦梦，劳人长引睇。"
        ], 
        "title": "梦梦", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "今日小寒节，雷雨互相奔；", 
            "雷声如伐鼓，雨水若倾盆。", 
            "阴候合严凝，阳气反吹喷；", 
            "造化节宣理，田家熟讨论：谓今大发泄，入春必膏屯。", 
            "惜此麰麦苗，芊芊满平原；", 
            "秀实未可保，何以足饔飧。", 
            "吾家倍八口，闻之欲断魂。", 
            "况乃时令忒，天心类晦昏；", 
            "生民乱未已，岂独忧田园！", 
            "戚戚怀悲悯，孤情孰与言？"
        ], 
        "title": "小寒日大雷雨", 
        "type": "古风", 
        "yun": "元"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "犹忆十年前，粝饭足饱噍；", 
            "六、七年以来，但糜亦欢笑。", 
            "去年艰粒食，饥赖山薯疗；", 
            "今年薯也无，冷灶频断烧。", 
            "有田不得耕，耕熟复遭剽；", 
            "若望人解推，譬之瓠无窍。", 
            "举世尚武功，不闻需智调；", 
            "亦或饰文名，未解赏墨妙。", 
            "众方悦谐媚，而余孤且峭；", 
            "每怀杞人忧，持论中其要。", 
            "以此触忌讳，乏绝谁相吊！", 
            "今年既如此，明年可预料？", 
            "问余服未服，仰天头自掉。"
        ], 
        "title": "冷灶", 
        "type": "古风", 
        "yun": "啸"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "除夕轰爆竹，百鬼尽惊号；", 
            "穷鬼独倔彊，不随诸鬼逃。", 
            "髣髴见形影，庭前啸且翱；", 
            "慇勤谢穷鬼，微躯久相劳。", 
            "谓尔增我德，我德故不高；", 
            "谓尔忌我才，我才亦不豪。", 
            "兢兢保方寸，仅不效时曹；", 
            "胡为长嬲我，愁绪日抽缫。", 
            "近得滇南信，王师新奋鏖；", 
            "逐北出黔、楚，剋期荡腥躁。", 
            "气运渐光昌，威福自上操；", 
            "行当覈名实，屈伸变所遭。", 
            "料尔鬼伎俩，安所用丝毫！", 
            "鬼闻而惭惧，跳走如猿猱；", 
            "儿童争逐之，嗾犬噬其尻。", 
            "门庭幸肃清，来朝省画桃。"
        ], 
        "title": "庚子除夕", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "人于天地间，号为万物灵。", 
            "祸福所倚伏，贵在睹未形；", 
            "未形众所忽，而我偶独醒。", 
            "彼醉醉视我，我言讵足听；", 
            "彼醉醒视我，我乃眼中钉。", 
            "徒令明哲士，劝诵金人铭。", 
            "交态阅历遍，何殊水上萍；", 
            "顷刻聚还散，风来不得宁。", 
            "昔者阮嗣宗，率意辙靡停；", 
            "当其路穷处，哭声震雷霆。", 
            "道傍人大笑，何事太伶仃！", 
            "寸心不相踰，双眼几时青。", 
            "拟作哭笑图，张之堂上屏。"
        ], 
        "title": "独醒", 
        "type": "古风", 
        "yun": "青"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "老翁号乞喧，手携幼稚孙；", 
            "问渠来何许，哽咽不能言。", 
            "久之拭泪诉，世居濒海村；", 
            "义师与狂虏，抄掠每更番。", 
            "一掠无衣谷，再掠无鸡豚；", 
            "甚至焚室宇，岂但毁篱藩。", 
            "时俘男女去，索赂赎惊魂；", 
            "倍息贷富户，减价鬻田园。", 
            "幸得完骨肉，何暇计饔飧；", 
            "彼此赋役重，名色并杂繁。", 
            "苦为两姑妇，莫肯念疲奔；", 
            "朝方脱系圄，夕已呼在门。", 
            "株守供敲朴，残喘岂能存！", 
            "举家远逃徙，秋蓬不恋根；", 
            "渡海事行乞，冀可活晨昏。", 
            "我听老翁语，五内痛烦冤；", 
            "人乃禽兽等，弱肉而强吞。", 
            "出师律不肃，牧民法不尊；", 
            "纵无恻隐心，因果亦宜论。", 
            "年来生杀报，皎皎如朝暾；", 
            "胡为自作孽，空负天地恩！"
        ], 
        "title": "老乞翁", 
        "type": "古风", 
        "yun": "元"
    }, 
    {
        "author": "励杜讷", 
        "era": "清", 
        "subtype": null, 
        "text": [
            "金谷已榛芜，平泉谁继作。", 
            "繁华销歇只转瞬，永世长存惟淡泊。", 
            "司马功成恣燕间，胸中自有真丘壑。", 
            "一区别业隔尘嚣，萦带河流负城郭。", 
            "寻常花木缀青幽，几楹轩槛辞丹雘。", 
            "粳稻千畦绿映墙，芙渠十里香侵幕。", 
            "无边野趣供流连，偶尔壶觞留太仆。", 
            "清白高风奕叶传，太史声华在木天。", 
            "朴园先生绳祖武，蓬山虎观资仪矩。", 
            "言会昌时未易酬，故园久侍烟霞主。", 
            "松菊栽培插竹篱，扫除三径开蔬圃。", 
            "总是象贤师俭意，不增一椽与尺土。", 
            "缅怀先泽梦游频，却喜王蒙写逼真。", 
            "滏原风景原殊绝，衬贴林亭照耀人。", 
            "展卷低回生远思，何时卜宅结芳邻。"
        ], 
        "title": "题张侍郎子大朴园图（图为王石谷画）", 
        "type": "古风", 
        "yun": null
    }, 
    {
        "author": "励廷仪", 
        "era": "清", 
        "subtype": null, 
        "text": [
            "白马黄金勒，四足随风起。", 
            "千金买宝刀，六郡良家子。", 
            "朝齧阴山雪，暮饮长城水。", 
            "横行薄瀚海，一日能千里。", 
            "雪仇不顾身，报主宁恤死。", 
            "壮士悲暮年，良马惜暮齿。", 
            "坐老风尘中，穷年胡为尔。", 
            "月出沙碛黄，日落塞云紫。", 
            "独立横秋风，长嘶谢知己。"
        ], 
        "title": "白马篇", 
        "type": "乐府曲辞", 
        "yun": "纸"
    }, 
    {
        "author": "黎鶱", 
        "era": "清", 
        "subtype": "七言绝句", 
        "text": [
            "灯掩香云坠宝花，龙膏照影月笼纱。", 
            "尊前便是明河路，一访支机又岁华。"
        ], 
        "title": "七夕作", 
        "type": "绝句", 
        "yun": "麻"
    }, 
    {
        "author": "黎简", 
        "era": "清", 
        "subtype": null, 
        "text": [
            "舟人轻风波，至此惨不语。", 
            "脉脉奔长江，畏色自太古。", 
            "上舟钝若石，下舟猛于弩。", 
            "盘涡入地叫，声过十里许。", 
            "北风吹木叶，神气栖破宇。", 
            "孤猿鸣空山，漠漠日色苦。", 
            "西江三百滩，是已一二数。", 
            "昔睹李尚书，凿径济行旅。", 
            "惨淡石见血，无乃蛟龙怒。", 
            "惜哉水不尺，劳深力无补。", 
            "我生固习坎，何如此深阻。", 
            "危襟坐如夷，洞然见肝腑。"
        ], 
        "title": "鼓涌滩", 
        "type": "古风", 
        "yun": null
    }, 
    {
        "author": "黎简", 
        "era": "清", 
        "subtype": null, 
        "text": [
            "西江几千里，有力使倒流。", 
            "狞石张厥角，直欲砺我舟。", 
            "竹缆如枯藤，袅袅山上头。", 
            "失势傥一落，万钧亦浮沤。", 
            "浔州两江水，其北导柳州。", 
            "上逼铜鼓滩，下握相思洲。", 
            "龙门在其中，神物居其幽。", 
            "往往一夕泊，晓不辨马牛。", 
            "龙堂洞壑夜，猺天云雨秋。", 
            "系予屡经历，不为风波愁。", 
            "肃然慎前途，毋为二人忧。"
        ], 
        "title": "龙门滩", 
        "type": "古风", 
        "yun": "尤"
    }, 
    {
        "author": "黎简", 
        "era": "清", 
        "subtype": null, 
        "text": [
            "墙头暮鸦飞不起，鸦背松声冷于水。", 
            "如山北风压破屋，拍枕太江浮两耳。", 
            "窗竹偃蹇欲折棂，急雨落瓦寒有棱。", 
            "饥鹘嚆嚆状啸鬼，纸窗琅琅如裂冰。", 
            "风头愈大雨点重，松子逾时尚跳动。", 
            "镫危在壁寒不明，心战如波静还涌。", 
            "我忆滇山西远征，冰天苦月寒峥嵘。", 
            "两奴争被静一哄，独马恋人悲自鸣。", 
            "身劳归惜妻孥苦，裘敝倏惊年岁更。", 
            "煌煌肥马从朋友，跕跕飞鸢阅死生。", 
            "生还喜尔情过绝，以病示人无病骨。", 
            "明日梳头视青镜，今夕苦吟得白发。", 
            "莫思广厦庇众寒，少陵诗翁古迂拙。"
        ], 
        "title": "寄黄药樵", 
        "type": "古风", 
        "yun": null
    }, 
    {
        "author": "黎简", 
        "era": "清", 
        "subtype": null, 
        "text": [
            "粤西得刀铁，云南治刀装。", 
            "广东买鲛胎，锻者闽儿良。", 
            "邕州王郎昔所赠，谓我深入宜提防。", 
            "貂尾大帽峻耳马。", 
            "送我曰之黔贵阳。", 
            "是时行者在道旁，视我气色飞边霜。", 
            "黔山濛濛四时雨，云气竟月蒙衣裳。", 
            "深林绝谷黑路滑，伐木取道排樛芒。", 
            "走匿已局一脚鬼，叫啸曾肉双女狼。", 
            "丑苗自恃好身手，大环漆鞘三尺强。", 
            "蛮奴赤眼肉磈礌，使与一试逞所长。", 
            "阴风冷漂两雪练，白日紧绕双虹梁。", 
            "刀色抱人不见人，人乃声出刀中央。", 
            "千匝不放一喝止，既止眼眩犹飞扬。", 
            "拱手作礼俯首视，视彼刀刃成锯铓。", 
            "凌朝打门语诘曲，牛肉白酒惭跪将。", 
            "自从护身还故乡，不以凶器惊殊方。", 
            "几年魂梦妥故屋，一隙风雨悬高墙。", 
            "幽镫睒睒试拂拭，腥藓古血交苍黄。", 
            "捣巢已绝金川羌，山东献俘系名王。", 
            "武库青紫韬其光，龙虎夜气成吉祥。", 
            "东流汤汤粤海水，蛟龙中怒风涛狂。", 
            "沈之千年无再扬，神物自合山泽藏。", 
            "我去采药骑仙羊。"
        ], 
        "title": "刀歌", 
        "type": "古风", 
        "yun": null
    }, 
    {
        "author": "黎简", 
        "era": "清", 
        "subtype": null, 
        "text": [
            "千百石衅迸，汇此一帘水。", 
            "清寒先迎人，去此尚一里。", 
            "悬雪薄不破，奋雷伏难起。", 
            "静极入山客，云水劳未已。", 
            "想见洪荒来，岔涌遂至此。", 
            "崖藤老尽力，石树冻半死。", 
            "棉裘凛棱铁，骨战及吾齿。", 
            "投暄出阳阿，回颜有生理。"
        ], 
        "title": "水帘洞", 
        "type": "古风", 
        "yun": "纸"
    }, 
    {
        "author": "黎简", 
        "era": "清", 
        "subtype": null, 
        "text": [
            "罗浮欲雨天突兀，暮云晚山辨不得。", 
            "不知一夜云化水，洗出东南半天碧。", 
            "二樵山父黄葛衣，踏晓独开山上扉。", 
            "梦然冥海万里黑，中有沧凉红百围。", 
            "赤明道士亦好奇，独爱此景请画之。", 
            "画之别我向南去，衡岳洞庭行挈随。", 
            "此人今已云水杳，此景恐为人世知。", 
            "我亦出山忘誓辞，画亦仿佛不可追。", 
            "可怜牛马走尘土，更复身心伤别离。", 
            "何郎昔访我，对我终日坐。", 
            "归去橘柚乡，别我一载长。", 
            "秋风几日吹绿草，尽卷江声入怀抱。", 
            "心尚波涛定后惊，身向朋侪最先老。", 
            "荣名愿及饥时贵，绝技原非死前宝。", 
            "昔寄画一纸，画山不画水。", 
            "今乃更一端，画水不画山。", 
            "要令碧海汹涌日，破尔粉壁青苔间。", 
            "于陵先生梦葵食，梦亦伤廉心不安。", 
            "何如对此饱亦得，不饱可质饱可还。", 
            "苦心作诗乃无益，君不见杜陵野老不得食。"
        ], 
        "title": "予尝作罗浮观日图赠周道士今日忽欲复作此图寄何徵士勤良为先作诗寄之", 
        "type": "古风", 
        "yun": null
    }, 
    {
        "author": "黎简", 
        "era": "清", 
        "subtype": null, 
        "text": [
            "大江前横月色冻，今古苍凉气如梦。", 
            "寒亭一夜波浪急，千里清光为谁送。", 
            "君昔失意方壮年，石潭秋风无钓船。", 
            "白波红树使人惜，黑水黄茅空自怜。", 
            "廿载悲歌走蛮道，半梳秋发成诗老。", 
            "枕边乡梦出三江，江声雨声共怀抱。", 
            "眼时雨低眼不长，晓来路滑行复伤。", 
            "伤心念我同游子，远别七年沧海旁。", 
            "君今忆我旧多病，我昔比君今更狂。", 
            "出门乞米入门笑，宅边柳树花如霜，风吹柳花云扑香。", 
            "东飞西飞不著地，落处还著我衣裳。"
        ], 
        "title": "江亭寄罗海韬", 
        "type": "古风", 
        "yun": null
    }, 
    {
        "author": "黎简", 
        "era": "清", 
        "subtype": null, 
        "text": [
            "海晓云压水，上有山压云。", 
            "晨飔转欹帆，万岭悬空奔。", 
            "夜约弄曙曦，睡起已半晨。", 
            "孤峰抱万木，昨叶媚古皴。", 
            "暄色炙亭瓦，绿藓含日痕。", 
            "枉步就阴磴，免局虎豹蹲。", 
            "连山涌苍涛，西北赴海门。", 
            "指顾不敢走，对立勒两军。", 
            "东南铲之平，坦掌八绝垠。", 
            "地势万里上，蓄此一阜尊。", 
            "他山互争雄，不得当要津。", 
            "西眷叠后嶂，檐角日易昏。", 
            "回光荡东溟，呼吸阴火焚。", 
            "日出与日入，同奇乃殊闻。", 
            "我来晚孤赏，庶与识者言。", 
            "吕生古狂士，才力大负掀。", 
            "题诗感神灵，云旗飒风翻。", 
            "鞺作铜鼓鸣，海山相蛰轩。", 
            "倏与林峦辞，忽继生死论。", 
            "北海桐棺深，南海枣刻存。", 
            "风雨芜廊寒，恐有碑阴魂。"
        ], 
        "title": "浴日亭", 
        "type": "古风", 
        "yun": null
    }, 
    {
        "author": "黎简", 
        "era": "清", 
        "subtype": null, 
        "text": [
            "海日入殿光珑𤧚，翻波荡日飞赤虹。", 
            "绕楹抱栋不得住，蛟螭四走光熊熊。", 
            "衮衣流云月满容，心约一寸肃万松。", 
            "晦明云雾寒敛面，如有神物循人踪。", 
            "钩瘿大叩鸣绿铜，十仞殿壁鞺鞳空。", 
            "徘徊外视白一气，海色直入阴晴中。", 
            "宁知万年黑波底，犹有法物羁求雄。", 
            "雨檐风廊建文石，刺史一版墨藓浓。", 
            "昂藏古貌如老翁，其余高卑若儿童。", 
            "摩挲未有毡槌从，掌至汗石不可通。", 
            "忽来感逝忧丛丛，大云山人出山东。", 
            "南来碑版搜拓尽，是地昔曾来此公。", 
            "呜呼遗墨近未脱，湘滩魂魄栖何峰。", 
            "昔闻一鼓走沧海，沧海陵谷重相逢。", 
            "焉能招魂致鬼友，起尔灵气寻灵宫。", 
            "文鱼青虬足水国，霞衣霓裳朝海宗。", 
            "髯乎挥手入浩荡，神与游戏于无穷。", 
            "送之飒去遂千古，出入侍从双虹戏。", 
            "莲花师子山色晚，颓景千里层波红。", 
            "翕然光敛水气上，顾视衣带寒有风。", 
            "兹游忽感生死别，此生恐以多情终。"
        ], 
        "title": "南海神庙怀亡友李南涧", 
        "type": "古风", 
        "yun": null
    }, 
    {
        "author": "黎简", 
        "era": "清", 
        "subtype": null, 
        "text": [
            "木棉花如赤城赤，花外玄云铁为壁。", 
            "中有峥嵘雪山白，内洋水立天柱直。", 
            "欲作波涛无暇力，九阍虎豹万骑随，二仪虚空一声塞。", 
            "羲和张驭日濡轨，雨师无权水雹石。", 
            "圣人御天神物驯，安堵万族嘘吸匀。", 
            "天池不扰北冥翼，龙势直朝南海神。", 
            "已饫鸿濛翻覆重，不大声色阴阳分。", 
            "云中犹垂尾百丈，阿那欲上不得上。", 
            "有如天帝曳尘拂，雨脚如丝出仙掌。", 
            "忽然竟入云切平，一雨天下三日晴。", 
            "百川得之皆倍盈，乃知江海下以益。", 
            "龙屈神渊蠖一尺，二物相需乃谦德。"
        ], 
        "title": "南海神庙观龙取师子洋", 
        "type": "古风", 
        "yun": null
    }, 
    {
        "author": "黎简", 
        "era": "清", 
        "subtype": null, 
        "text": [
            "南出福字堂，东赴丰乐堤。", 
            "马首立突兀，阴到龟峰西。", 
            "初若入地窟，将次盘天梯。", 
            "仰高眼酸黑，忍冻南雾迷。", 
            "蜗螺渐逼窄，顶踵相攀跻。", 
            "浩然诸天宽，始见千峰低。", 
            "牂牁五千里，蠕蠕悬白霓。", 
            "苍梧一点烟，昆仑但丸泥。", 
            "西风中原外，秋色来萋萋。", 
            "寒峡束百粤，其下巢蛟鲵。", 
            "何年倚天剑，一划分沟蹊。", 
            "遂令万古流，忿怒争排挤。", 
            "大地莽牢落，半空留笑啼。", 
            "迢遥后人心，境在感亦齐。"
        ], 
        "title": "同杨明府拟作登端州东门浮屠诗", 
        "type": "古风", 
        "yun": "齐"
    }, 
    {
        "author": "黎简", 
        "era": "清", 
        "subtype": null, 
        "text": [
            "梅花消息天地静，夜气空寒逼清醒。", 
            "花光月白地如雪，亦恐同行踏人影。", 
            "村中花事几年阔，天涯画笔何人骋。", 
            "饱听奚生致通素，也似梅花绝孤颖。", 
            "秋云棱厉日争力，阁雨坚凝土交迸。", 
            "凄然置我铁桥上，皎月正压飞瀑顶。", 
            "想当邃古无人处，有此幽光贯骨冷。", 
            "似恐仙人太寒瘦，转怜春女媚桃杏。", 
            "双桨绿波横水渡，一抹朱霞暮山景。", 
            "终嫌多丽工世情，不如独行抱深省。", 
            "题诗寄远慰海角，怀人骤雨响天井。", 
            "是时秋气动泽国，凉风西湖皱千顷。", 
            "樵夫未归花里屋，先役吟魂度梅岭。", 
            "奚生应感露下衫，独棹湖阴返荷艇。"
        ], 
        "title": "题奚徵君墨梅为邱少尹并寄怀奚君（冈）", 
        "type": "古风", 
        "yun": null
    }, 
    {
        "author": "黎简", 
        "era": "清", 
        "subtype": null, 
        "text": [
            "岭海多大榕，大者逾十亩。", 
            "下疑云雷屯，上有日月古。", 
            "菩提得根柯，社栎资液乳。", 
            "不祥与其寿，有畏莫予侮。", 
            "鬼庭黑张幔，丛祠冷燃炬。", 
            "神鸦暮查查，望云叫风雨。", 
            "风雨夜窈冥，以膏此乡土。", 
            "往往原上屋，中夕咤田父。", 
            "浩然山海灵，集以烟雾语。", 
            "晓来邈无迹，但见青膴膴。", 
            "南俗好奇怪，曰是神洞府。", 
            "沈沈幂烟霭，吰吰隐钟鼓。", 
            "今年于庙瓦，西指斮一股。", 
            "村人目瞠瞠，怖畏舌为吐。", 
            "明晨猿猴杙，倒插我溪浒。", 
            "十日雨霖霢，小甲初破黍。", 
            "十年水深黑，大庇若县寓。", 
            "春村二三月，流花澹容与。", 
            "垂阴赋樛木，拾翠有游女。", 
            "清夏宜老夫，肺病枕风渚。", 
            "调调听竽籁，泼泼得鲂鱮。", 
            "无由附魑魅，足以障炎暑。", 
            "忽忆壅肿友，香山老主簿。", 
            "嗜石昔米黻，爱竹今郑簠。", 
            "主簿之衙斋，榕根作门户。"
        ], 
        "title": "种榕", 
        "type": "古风", 
        "yun": null
    }, 
    {
        "author": "黎简", 
        "era": "清", 
        "subtype": null, 
        "text": [
            "寒鸦畏影避不得，天地并作秋水色。", 
            "浩浩烟霜千里高，亭亭三点两点黑。", 
            "汝自哀鸣夜长极，俯视严城深阒寂。", 
            "我自竦肩鹤一只，苦吟咢咢杂叹息。", 
            "劝君双眼清回碧，耐此孤月凌厉白。", 
            "莫宿高楼最高柳，主人已为路旁客。", 
            "花房春风吹舞衫，旧燕新人不相识。", 
            "穷檐冻雀尔所见，一瞬空仓不得食。", 
            "何如入我香苑树，钵饭慈乌共朝夕。", 
            "呜呼汝鸦无肝膈，昨夜凄凉今不忆。", 
            "西风刺骨一万丈，南枝微命几寸翼。"
        ], 
        "title": "寒鸦", 
        "type": "古风", 
        "yun": null
    }, 
    {
        "author": "黎简", 
        "era": "清", 
        "subtype": null, 
        "text": [
            "入村宜朝暮，开关即平迥。", 
            "雨光映山色，意与碧草静。", 
            "江帆湿不饱，水鸟独更永。", 
            "溪鱼涨后乱，波荇风余整。", 
            "天凉返物态，虑澹出妙领。", 
            "故人窅藩府，示疾得真境。", 
            "在适皆见新，无碍讵知屏。", 
            "浩然江湖心，远接烟水冷。", 
            "吾当披萝衣，君指浮瓠艇。"
        ], 
        "title": "答周生见寄", 
        "type": "古风", 
        "yun": null
    }, 
    {
        "author": "黎简", 
        "era": "清", 
        "subtype": null, 
        "text": [
            "朔风吹昏鸦，查查飞得集。", 
            "西日东流水，无语各自急。", 
            "仰面䍧牱舟，决眦一鸟入。", 
            "暮色莽浮浮，人烟静浥浥。", 
            "四时转两鬓，万感赴独立。", 
            "路人见吾老，来者非我及。", 
            "西山古时青，今朝吾拄颊。"
        ], 
        "title": "寒江", 
        "type": "古风", 
        "yun": null
    }, 
    {
        "author": "黎简", 
        "era": "清", 
        "subtype": null, 
        "text": [
            "西潦将盛时，水气凉朝晚。", 
            "诸山泛寸碧，散若齿初龀。", 
            "云染黄泥平，海攒赤岳坌。", 
            "我怀邕州居，飞檐俯江楯。", 
            "江中砥巨石，团此千里忿，声骄溢地剩，势横浮天转。", 
            "夜夜西北极，幂幂雷雨奋。", 
            "云喷黑磐车，电掣阴火靷。", 
            "方增眼浩浩，何处泪泯泯。", 
            "儿时所习见，往往亟三板。", 
            "江楼歙张动，下若战蛟蜃。", 
            "崖崩骇剥肤，舍避走绝膑。", 
            "牛马安可辨，渚涘无有畛。", 
            "长蝮作雾游，高鸢折风抎。", 
            "郡国坐眨瞬，乡路无远近。", 
            "转愁水角壮。", 
            "谁喜滩面尽。", 
            "大象回悬河，哀彘激坏堰。", 
            "峥嵘黔滇巅，滥觞始谁引。", 
            "端州扼东吭，倒吸西势紧。", 
            "石门束相雄，峡山岌欲偃。", 
            "并力趋峡外，始杀得平远。", 
            "有如万里行，开襟解劳轸。", 
            "廿年广州住，住久神魄稳。", 
            "他时远游归，床席水石殷。", 
            "险梦入险坎，虚舟掷虚牝。", 
            "今无滑吾和，亦不嘉我遁。", 
            "懒非媚川虬，饱类饱河鼹。", 
            "去年畬早田，求益反以损。", 
            "播种既数亩，捞谷不盈稛。", 
            "今年稛也无，眠食学蚕蠢。", 
            "乾没母训数，湿灰妻爨谨。", 
            "佐饭鱼龙羹，白小煮醢笋。", 
            "门前水篱傍，竹韧罾可幰。", 
            "遥知芦村阔，自见茅屋隐。", 
            "渔歌深未出，剡棹行屡返。", 
            "斯人不沈浮，穷年因曼衍。", 
            "且将凫翁盟，恐被达者哂。"
        ], 
        "title": "观水知西涨必盛作", 
        "type": "古风", 
        "yun": null
    }, 
    {
        "author": "黎简", 
        "era": "清", 
        "subtype": null, 
        "text": [
            "璇源不汤汤，静贮岳色绿。", 
            "君汲一尺天，范此满盎玉。", 
            "清碧凝坚光，莹若不可匊。", 
            "以指试一染，寒棱属相触。", 
            "颇疑邢州砂，砺之未滑熟。", 
            "我忆山上井，井上翳乔木。", 
            "木叶到井口，水气鼓井腹。", 
            "水力重浮荡，叶势轻蹙缩。", 
            "此以得异名，生是天使独。", 
            "猿狖顾其影，秋净日肃肃。", 
            "一声哀入云，众树冻尽秃。", 
            "惟彼外不入，浩然者内足。", 
            "使之出山流，至海不肯浊。", 
            "樵夫嗜茗饮，瘠气伐我肉。", 
            "兹泉格兹理，踵息不远复。", 
            "吾当挥参苓，就此课僮仆。", 
            "养亲尽吾年，归矣结茅屋。"
        ], 
        "title": "友人送西樵无叶井泉", 
        "type": "古风", 
        "yun": null
    }, 
    {
        "author": "黎简", 
        "era": "清", 
        "subtype": null, 
        "text": [
            "空山无人置古琴，泠风七弦吹玉音。", 
            "更谁知此静者妙，而我窈见天之心。", 
            "天心道心并诗心，归日梅花初照林。", 
            "土墙缺处白漠漠，酒杯天象清深深。", 
            "老樵于此不饮醉，幕天席地一月睡。", 
            "大光明出正法眼，极严万通古和气。", 
            "炯然亦自见吾真，吾方丧我能语人。", 
            "鸟啼梦断人间世，月地云阶天上春。", 
            "迢遥明月别千里，送远登山又临水。", 
            "阴寒风雨生莓苔，惨淡菁华寄桃李。"
        ], 
        "title": "众香亭饯梅歌", 
        "type": "古风", 
        "yun": null
    }, 
    {
        "author": "黎梁慎", 
        "era": "清", 
        "subtype": "七言律诗", 
        "text": [
            "天眷皇王启寿旬，亿年圣泽祝声频。", 
            "御园日暖常佳气，华宴春浓及远人。", 
            "星度共旋依北极，威颜咫只仰慈亲。", 
            "观光幸缀明堂列，顶踵均沾雨露仁。"
        ], 
        "title": "恭和御制赐朝鲜琉球安南诸国使臣诗", 
        "type": "律诗", 
        "yun": "真"
    }, 
    {
        "author": "黎庶蕃", 
        "era": "清", 
        "subtype": null, 
        "text": [
            "北风萧萧吹我衣，岁行暮矣归无期。", 
            "强对空樽慰牢落，欲沽正苦囊无资。", 
            "谁人使我不得已，江湖风雪舟屡移。", 
            "妻孥相看瘦到骨，破裘不暖仍啼饥。", 
            "平生怕别别更苦，晚岁忌穷穷益奇。", 
            "明知天意渺难测，苦投世网长相羁。", 
            "诗书成淫况非福，但有嗜好皆支离。", 
            "中年学道悔不早，避人乞食宁非痴。", 
            "镜中朱颜已殊昨，政恐白发来相欺。", 
            "更阑掩卷三叹息，短檠何喜花葳蕤。"
        ], 
        "title": "岁晏行", 
        "type": "古风", 
        "yun": "支"
    }, 
    {
        "author": "黎庶蕃", 
        "era": "清", 
        "subtype": null, 
        "text": [
            "前胡落釜甘胜肉，野藠登盘贱于蔌。", 
            "一春烟雨大巢生，十日燠晴香菌簇。", 
            "马驹骈齿苋初剪，幼稚擎拳蕨犹秃。", 
            "棕鱼𧥄𧥄子满苞，野鹊毵毵花聚粟。", 
            "意中诸葛远难致，箸下元脩娇足录。", 
            "小加姜豉发微鲜，旋点椒盐元不俗。", 
            "庾鲑顿顿勉加餐，范甑朝朝供画粥。", 
            "贫家得此已夸富，晚岁佐庖奚不足。", 
            "一从薄禄误撄心，自笑先生真负腹。", 
            "驼峰熊掌梦不见，葑甲蒌丁空寓目。", 
            "何时归种蜀包芦，尚及西村蚕豆熟。"
        ], 
        "title": "春菜诗", 
        "type": "古风", 
        "yun": null
    }, 
    {
        "author": "黎庶焘", 
        "era": "清", 
        "subtype": null, 
        "text": [
            "野云随肩舆，折上九盘岭。", 
            "霏微拨晨雾，咫尺历参井。", 
            "天陷群峭中，日射孤烟顶。", 
            "冻雀聚叶鸣，寒猿挂枝饮。", 
            "厓摧石珂珂，滩迅光炯炯。", 
            "树杪一樵苏，山根数渔艇。", 
            "羁怀郁相抱，对此百虑静。", 
            "小坐息劳筋，逝将去危境。"
        ], 
        "title": "早上茶山关", 
        "type": "古风", 
        "yun": null
    }, 
    {
        "author": "黎庶焘", 
        "era": "清", 
        "subtype": null, 
        "text": [
            "幽溪蜿蜒来，稍旷泻一碧。", 
            "崖悬瘿脐树，岸带裂根石。", 
            "静看温阳转，顿使寒意释。", 
            "沙嘴两枯梅，已粲数点白。", 
            "回回烟水际，潋潋冻波适。", 
            "忽惊昏影生，抹上横舟碛。", 
            "老渔入村去，鸥鹭踏沙集。", 
            "遥闻烟里舂，知是溪上宅。", 
            "溯洄任吾意，风景剩凄切。"
        ], 
        "title": "马渡河", 
        "type": "古风", 
        "yun": null
    }, 
    {
        "author": "黎庶焘", 
        "era": "清", 
        "subtype": null, 
        "text": [
            "明月在东光在西，春山滑滑啼竹鸡。", 
            "一声两声天渐晚，水上水下烟都迷。", 
            "幽人踏月归何处，清辉一片竹溪路。", 
            "沙禽相唤若忘机，背人飞入菰蒋去。"
        ], 
        "title": "溪上闻竹鸡声", 
        "type": "古风", 
        "yun": null
    }, 
    {
        "author": "黎庶焘", 
        "era": "清", 
        "subtype": null, 
        "text": [
            "山翠明边桃李花，春阴幂处三两家。", 
            "行逢牯牛或让路，坐对渴龙轻响车。", 
            "韶光欲老犹未老，冷日将斜还不斜。", 
            "莫便匆匆过前去，此间风物尽堪夸。"
        ], 
        "title": "春日郊行", 
        "type": "古风", 
        "yun": "麻"
    }, 
    {
        "author": "黎庶昌", 
        "era": "清", 
        "subtype": null, 
        "text": [
            "川原尽坡陀，历落不成井。", 
            "人家占深曲，林木互修永。", 
            "或非西瀼居，疑是愚谷境。", 
            "鸡犬会鸣吠，烟火杂村岭。", 
            "山深俗多醇，地僻气逾静。", 
            "秋清霜露饶，稻获水云冷。", 
            "残花倚空篱，凉月照疏影。", 
            "永念荷锄人，宵绹惜光景。"
        ], 
        "title": "东丘田家", 
        "type": "古风", 
        "yun": "梗"
    }, 
    {
        "author": "黎庶昌", 
        "era": "清", 
        "subtype": null, 
        "text": [
            "尺土欲作阿房筛，万夫撼山龙膊摧。", 
            "黄金之埋地纪绝，破碎乃自秦以来。", 
            "承平一瞬阅三载，池有水竹庭有槐。", 
            "丽佳未接冠盖盛，战斗喜无笳鼓豗。", 
            "当时盗弄等蛮触，人事一生何其乖。", 
            "相公起试活国手，洗涤浩劫沙虫灰。", 
            "遗民来归土渐辟，虽有旱潦不为灾。", 
            "山川精神要湔祓，凭藉文字辉蓁莱。", 
            "南屏老人今诗伯，豪气渐除心尚孩。", 
            "九江楼头恣游宴，泽国那逢当路豺。", 
            "君山如宾集户牖，一回一上真佳哉。", 
            "天机浩荡物与狎，追逐鸥鹭无嫌猜。", 
            "洞庭三月浪花下，桃杏已落青春隤。", 
            "扁舟访古诣吴越，欲寻兴废生远哀。", 
            "十年干戈沦战血，六代歌舞荒烟霾。", 
            "霸图王业亦安在，白日但照须眉皑。", 
            "新诗百篇易感激，把酒莫负千金杯。", 
            "长江拍天际云海，万里孤帆应好开。", 
            "胥台禹穴有余兴，东穷岭峤西岐邰。"
        ], 
        "title": "吴南屏先生自岳阳泛舟金陵兼有苏浙之游次湘乡曾相国韵奉简", 
        "type": "古风", 
        "yun": null
    }, 
    {
        "author": "黎培敬", 
        "era": "清", 
        "subtype": "五言律诗", 
        "text": [
            "万丈云深处，人从鸟道行。", 
            "天高疑有路，谷暗不知晴。", 
            "怪石悬崖立，飞泉夹岸鸣。", 
            "懒残如可访，携手问前程。"
        ], 
        "title": "登祝融峰", 
        "type": "律诗", 
        "yun": "庚"
    }, 
    {
        "author": "黎恺", 
        "era": "清", 
        "subtype": null, 
        "text": [
            "孤吟竟何待，坐久衣袂凉。", 
            "不觉月华堕，但闻风露香。", 
            "残萤度高树，宿鸟栖丛篁。", 
            "吾生本淡泊，触景兴弥长。"
        ], 
        "title": "山斋夏夜", 
        "type": "古风", 
        "yun": "阳"
    }, 
    {
        "author": "黎庶焘", 
        "era": "清", 
        "subtype": "五言律诗", 
        "text": [
            "羡君高卧处，面壑复尻岑。", 
            "云影半岩宿，林扉终日阴。", 
            "路缘螺壳转，湖养鸭头深。", 
            "安得频携酒，时从问字斟。"
        ], 
        "title": "书巢经巢壁", 
        "type": "律诗", 
        "yun": "侵"
    }, 
    {
        "author": "黎庶焘", 
        "era": "清", 
        "subtype": "五言律诗", 
        "text": [
            "暝蛙喧涧潦，清月上林扉。", 
            "竹径无人候，萝风送我归。", 
            "吟声低入户，昏影淡生衣。", 
            "坐觉山庐好，澄怀验道机。"
        ], 
        "title": "晚归丛堰山庄", 
        "type": "律诗", 
        "yun": "微"
    }, 
    {
        "author": "黎庶焘", 
        "era": "清", 
        "subtype": "五言律诗", 
        "text": [
            "黄叶乱飘飒，青山争送迎。", 
            "西风一回首，林壑满秋声。", 
            "野客浮云思，归鸦落日情。", 
            "乡园正兵革，何地足偷生。"
        ], 
        "title": "台上晚眺", 
        "type": "律诗", 
        "yun": "庚"
    }, 
    {
        "author": "黎庶焘", 
        "era": "清", 
        "subtype": "五言律诗", 
        "text": [
            "云根磬初落，暮色就须眉。", 
            "明月抱孤塔，寒禽栖满枝。", 
            "途纡缓归兴，涧曲多回飔。", 
            "笠屐青山晚，吟怀淡不支。"
        ], 
        "title": "石头山晚归", 
        "type": "律诗", 
        "yun": "支"
    }, 
    {
        "author": "黎庶焘", 
        "era": "清", 
        "subtype": "五言律诗", 
        "text": [
            "骤雨随龙去，高云带鸟旋。", 
            "白喧孤涧水，青放一隅天。", 
            "稚筱明初霁，孤花媚晚烟。", 
            "野怀何所适，遥寄暮溪边。"
        ], 
        "title": "骤雨", 
        "type": "律诗", 
        "yun": "先"
    }, 
    {
        "author": "黎庶焘", 
        "era": "清", 
        "subtype": "五言律诗", 
        "text": [
            "别后经戎马，家山草不春。", 
            "弃原空战骨，隐舍祇烽尘。", 
            "左计躬耕负，余生患难亲。", 
            "一镫看聚首，应胜滞江滨。"
        ], 
        "title": "伯庸从兄自楚北归里赋呈 其一", 
        "type": "律诗", 
        "yun": "真"
    }, 
    {
        "author": "黎庶焘", 
        "era": "清", 
        "subtype": "五言律诗", 
        "text": [
            "薄宦三年别，穷途百感侵。", 
            "飘零余老泪，飞动失雄心。", 
            "暂共烽边隐，曾劳泽畔吟。", 
            "新诗留石镜，激烈总哀音。"
        ], 
        "title": "伯庸从兄自楚北归里赋呈 其二", 
        "type": "律诗", 
        "yun": "侵"
    }, 
    {
        "author": "黎庶焘", 
        "era": "清", 
        "subtype": "七言律诗", 
        "text": [
            "山妻竟日工营圃，野客穷年癖著书。", 
            "贫里光阴聊藉遣，病余人事总教疏。", 
            "间阶芳草通行迹，曲径幽花笑索居。", 
            "自分已无匡世略，祇宜林下带经锄。"
        ], 
        "title": "病愈遣怀", 
        "type": "律诗", 
        "yun": "鱼"
    }, 
    {
        "author": "黎庶焘", 
        "era": "清", 
        "subtype": "七言律诗", 
        "text": [
            "濛濛细雨湿年华，冷落山城鼓不挝。", 
            "传座几犹缘旧俗，馈春无复见贫家。", 
            "人因乱后难言节，草趁寒疏渐吐芽。", 
            "为忆故园溪水上，香镫谁照墓门斜。"
        ], 
        "title": "影山草堂人日", 
        "type": "律诗", 
        "yun": "麻"
    }, 
    {
        "author": "黎庶焘", 
        "era": "清", 
        "subtype": "七言律诗", 
        "text": [
            "乱后遄归百感生，那堪回首旧柴荆。", 
            "田园荡尽成今昔，戚里飘零半死生。", 
            "燕掠荒墟寻故主，牛依残垒事春耕。", 
            "空余一掬松楸泪，洒向东风荠麦青。"
        ], 
        "title": "乱后还家", 
        "type": "律诗", 
        "yun": null
    }, 
    {
        "author": "黎庶焘", 
        "era": "清", 
        "subtype": "七言律诗", 
        "text": [
            "故国沧桑感逝波，黔阳西去更如何。", 
            "惊心襆被烽尘满，到眼关山战骨多。", 
            "驿路有家皆结堡，堠兵无食懒横戈。", 
            "知君历遍苍凉景，应有羌村同谷歌。"
        ], 
        "title": "送刘构臣学博返贵阳时乌江道梗将取道黔西", 
        "type": "律诗", 
        "yun": "歌"
    }, 
    {
        "author": "黎庶蕃", 
        "era": "清", 
        "subtype": "七言绝句", 
        "text": [
            "槟榔花落鹧鸪愁，苦竹黄茅尽打头。", 
            "记得五更骑马去，瘴花香入古云州。"
        ], 
        "title": "为介亭兄补作六诏趋庭即系以诗", 
        "type": "绝句", 
        "yun": "尤"
    }, 
    {
        "author": "黎庶蕃", 
        "era": "清", 
        "subtype": "七言绝句", 
        "text": [
            "白楮溪流弯复弯，黄鱼桥下波潺潺。", 
            "西山一半画不得，为在白云青霭间。"
        ], 
        "title": "绥阳道中", 
        "type": "绝句", 
        "yun": "删"
    }, 
    {
        "author": "黎庶蕃", 
        "era": "清", 
        "subtype": "七言绝句", 
        "text": [
            "长淮绕郭碧于油，二月桃花已满楼。", 
            "间话江南君忆否，雪芹芽笋脍春鸠。"
        ], 
        "title": "后怀人", 
        "type": "绝句", 
        "yun": "尤"
    }, 
    {
        "author": "黎庶蕃", 
        "era": "清", 
        "subtype": "五言律诗", 
        "text": [
            "故园不可望，望极转苍凉。", 
            "落木三湘暗，归云万里长。", 
            "羽书初罢战，遗老尚耕桑。", 
            "闻说今年稔，家家只盖藏。"
        ], 
        "title": "故园 其一", 
        "type": "律诗", 
        "yun": "阳"
    }, 
    {
        "author": "黎庶蕃", 
        "era": "清", 
        "subtype": "五言律诗", 
        "text": [
            "斤竹溪边宅，棕榈四面环。", 
            "有人间把钓，无事懒开关。", 
            "野鹿眠芳草，春禽响暮山。", 
            "年年此时节，风雨箨龙斑。"
        ], 
        "title": "故园 其二", 
        "type": "律诗", 
        "yun": "删"
    }, 
    {
        "author": "黎庶蕃", 
        "era": "清", 
        "subtype": "七言律诗", 
        "text": [
            "一角孤城撼怒涛，逆风蓬背响萧骚。", 
            "全家作客良非易，万里思亲敢怨劳。", 
            "峡气晓连江水白，滩声夜转铁门高。", 
            "孤舟此地成愁绝，何况哀猿带雨号。"
        ], 
        "title": "晚泊酆陵", 
        "type": "律诗", 
        "yun": "豪"
    }, 
    {
        "author": "黎庶蕃", 
        "era": "清", 
        "subtype": "七言律诗", 
        "text": [
            "峡束湍鸣猿夜愁，万峰延暝上孤舟。", 
            "停杯月出烟外寺，对语风生江上楼。", 
            "云根翻倒地底裂，石色窈冥天半秋。", 
            "东南况是昭君宅，破帽题诗还独游。"
        ], 
        "title": "归州", 
        "type": "律诗", 
        "yun": "尤"
    }, 
    {
        "author": "黎庶蕃", 
        "era": "清", 
        "subtype": "七言律诗", 
        "text": [
            "十年不作游山梦，每叹忙人自不闲。", 
            "却复一辞彭泽宰，暂来相对皖公山。", 
            "小晴残雪数峰见，落日远烟孤鸟还。", 
            "负此林峦不高卧，故人西望有愁颜。"
        ], 
        "title": "怀宁舟中忆子偲先生", 
        "type": "律诗", 
        "yun": "删"
    }, 
    {
        "author": "黎庶蕃", 
        "era": "清", 
        "subtype": "七言律诗", 
        "text": [
            "又将骨肉轻离别，坐遣回肠寸寸刓。", 
            "昨梦已惊安节去，此行端为阿通难。", 
            "青镫老屋贫家瘦，落木西风远道寒。", 
            "知汝明朝在何处，山青云白水漫漫。"
        ], 
        "title": "遣次子尹袆还黔", 
        "type": "律诗", 
        "yun": "寒"
    }, 
    {
        "author": "黎简", 
        "era": "清", 
        "subtype": "七言绝句", 
        "text": [
            "横江渡头江水蓝，东风旗影落澄潭。", 
            "人生莫作横江吏，日日江头数别帆。"
        ], 
        "title": "横江词", 
        "type": "绝句", 
        "yun": null
    }, 
    {
        "author": "黎简", 
        "era": "清", 
        "subtype": "七言绝句", 
        "text": [
            "鹧鸪声里梦黄陵，眇莽南浮记得曾。", 
            "独忆刘郎古台上，西风吹草晚呼鹰。"
        ], 
        "title": "荆州歌送客", 
        "type": "绝句", 
        "yun": "蒸"
    }, 
    {
        "author": "黎简", 
        "era": "清", 
        "subtype": "七言绝句", 
        "text": [
            "见柳犹思古朗宁，江边风絮搅离亭。", 
            "天西昨夜昆仑雨，绿得牂牁几点萍。"
        ], 
        "title": "春泛词", 
        "type": "绝句", 
        "yun": "青"
    }, 
    {
        "author": "黎简", 
        "era": "清", 
        "subtype": "五言律诗", 
        "text": [
            "老树秋落日，古墙风满原。", 
            "苍然眉睫动，谁以羽毛论。", 
            "有想终能去，无群亦忘尊。", 
            "他时燕雀上，酸目见飞翻。"
        ], 
        "title": "画鹰", 
        "type": "律诗", 
        "yun": "元"
    }, 
    {
        "author": "黎简", 
        "era": "清", 
        "subtype": "五言律诗", 
        "text": [
            "桃花藉芳草，白马出花嘶。", 
            "初鸟声犹涩，春人年并齐。", 
            "含思各深浅，同里异东西。", 
            "相见不相问，青山畏日低。"
        ], 
        "title": "春郊", 
        "type": "律诗", 
        "yun": "齐"
    }, 
    {
        "author": "黎简", 
        "era": "清", 
        "subtype": "五言律诗", 
        "text": [
            "向晓秋云飞，云飞人欲归。", 
            "黄叶夜来下，青山行处非。", 
            "新寒警薄袖，小怨托鸣机。", 
            "莫以风尘色，能污萝薜衣。"
        ], 
        "title": "秋寄", 
        "type": "律诗", 
        "yun": "微"
    }, 
    {
        "author": "黎简", 
        "era": "清", 
        "subtype": "五言律诗", 
        "text": [
            "暮色万物浅，海山秋遂深。", 
            "蛟寒依石窟，楼回出村林。", 
            "叹逝惊生意，蠲情费道心。", 
            "西风汝须惜，疏鬓讵能任。"
        ], 
        "title": "秋眺", 
        "type": "律诗", 
        "yun": "侵"
    }, 
    {
        "author": "黎简", 
        "era": "清", 
        "subtype": "五言律诗", 
        "text": [
            "树杪写金碧，远村收夕阳。", 
            "天青为岳色，沙白亦湖光。", 
            "他日兰台意，孤风梦泽凉。", 
            "东南皆水国，扬越一茫茫。"
        ], 
        "title": "夕望", 
        "type": "律诗", 
        "yun": "阳"
    }, 
    {
        "author": "黎简", 
        "era": "清", 
        "subtype": "七言律诗", 
        "text": [
            "在眼山川故国情，昆仑寒翠古邕城。", 
            "短长道路供离别，少壮交游半死生。", 
            "云色黄茅秋瘴尽，沙光碧玉暮江清。", 
            "平安郡邑南征后，偶问途人不说兵。"
        ], 
        "title": "望仙坡最高楼", 
        "type": "律诗", 
        "yun": "庚"
    }, 
    {
        "author": "黎简", 
        "era": "清", 
        "subtype": "七言律诗", 
        "text": [
            "归心东与急流争，又见飞帆西去程。", 
            "知有年华在前路，可教人事但长征。", 
            "云移日影流山色，风挟江涛入雨声。", 
            "此是吾乡好时节，水村茅屋罢春耕。"
        ], 
        "title": "邕州城楼", 
        "type": "律诗", 
        "yun": "庚"
    }, 
    {
        "author": "黎简", 
        "era": "清", 
        "subtype": "七言律诗", 
        "text": [
            "白下烟波画里船，朱方梅雪梦中天。", 
            "士龙实是鸾凰子，帝虎虚糜犬马年。", 
            "欹器周铭通叹识，追魂唐版藉煤毡。", 
            "何当远道储丹碧，风雨松陵对榻眠。"
        ], 
        "title": "寄陆徵君贯夫（绍曾）", 
        "type": "律诗", 
        "yun": "先"
    }, 
    {
        "author": "黎简", 
        "era": "清", 
        "subtype": "七言律诗", 
        "text": [
            "天供烟景地供花，笔有溪山生有涯。", 
            "随事诗篇作年谱，不知言语属公家。", 
            "笑看蛮触争蜗角，愁袅羲和走日车。", 
            "独立滔滔问江水，为谁东去积尘沙。"
        ], 
        "title": "生涯", 
        "type": "律诗", 
        "yun": "麻"
    }, 
    {
        "author": "黎简", 
        "era": "清", 
        "subtype": "七言律诗", 
        "text": [
            "示疾毗耶乞钵空，众香饥岁术须穷。", 
            "多文世有嘲扬子，三绝吾方笑郑公。", 
            "地篆藓云随意雨，衣香花露过情风。", 
            "梅三近日嫌欧九，故故称诗乃尔工。"
        ], 
        "title": "客舍", 
        "type": "律诗", 
        "yun": "东"
    }, 
    {
        "author": "黎简", 
        "era": "清", 
        "subtype": "七言律诗", 
        "text": [
            "狂简疏狂也自容，自矜柔翰劲于风。", 
            "一时脱帽传张旭，直以横刀揖董公。", 
            "甘制短衣看射虎，误操长技事雕虫。", 
            "不知骨相南天外，到得瀛洲北梦中。"
        ], 
        "title": "寄周编修（书仓）", 
        "type": "律诗", 
        "yun": "东"
    }, 
    {
        "author": "黎简", 
        "era": "清", 
        "subtype": "七言律诗", 
        "text": [
            "小楼苦节以诗昌，他日分羹有母尝。", 
            "士贵及时为孝子，我今垂老贡蛮乡。", 
            "一官齿漱冰壶冷，三峡眠浮雪梦凉。", 
            "更爱神山藐姑射，仙郎冰雪制衣裳。"
        ], 
        "title": "送刘明经香谷（世磬）教谕清远兼怀何明府数峰（青）", 
        "type": "律诗", 
        "yun": "阳"
    }, 
    {
        "author": "励廷仪", 
        "era": "清", 
        "subtype": null, 
        "text": [
            "风凄梧自脱，露滴鹤知警。", 
            "长空满秋思，高云寄孤永。", 
            "飞鸟倦斯还，退犹不失猛。", 
            "循涂乏善步，利用愧短绠。", 
            "置身材不材，焉知非天幸。", 
            "逍遥撰兹辰，烦嚣得暂屏。"
        ], 
        "title": "秋怀", 
        "type": "古风", 
        "yun": "梗"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "文章自有神，立言贵创获；", 
            "伧父浪结撰，视之如戏剧。", 
            "不惜涴屏嶂，兼嗜灾木石；", 
            "矢口任雌黄，名篇供指摘。", 
            "非关胆气粗，祗为眼界窄。", 
            "秦世吕不韦，阳翟大贾客；", 
            "悬书咸阳市，一字莫能易。", 
            "人岂不爱金，相国威自赫。", 
            "目前无定价，未是文章厄。"
        ], 
        "title": "文章", 
        "type": "古风", 
        "yun": "陌"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "吾儿学种松，不取长大干；", 
            "植之以盆缶，列之于几案。", 
            "手拟才如指，尺量尚歉半；", 
            "只此眇小姿，堪作希奇玩。", 
            "枝低不畏风，本固不忧旱；", 
            "触目翠且苍，会心幽而粲。", 
            "昨见移松者，百夫挥雨汗；", 
            "高株培厚土，朝夕勤溉灌。", 
            "惟恐根柢枯，况望凌霄汉；", 
            "用意殊勿忙，安在游泮奂。", 
            "儿趣较为优，老夫自赞叹。"
        ], 
        "title": "盆松", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "我生大乱际，不幸兼两累；", 
            "人识我姓名，我复识文字。", 
            "虽无金石词，亦或动痂嗜；", 
            "而皮裹阳秋，未免触猜忌。", 
            "耿耿王烈妇，从容死就义；", 
            "立碑表贞姱，叙述颇详备。", 
            "巍巍太武山，孕毓多瑰异；", 
            "警句颂山灵，标之山头寺。", 
            "我名署其后，今皆遭劓刖。", 
            "若笑文字劣，何不以名示？", 
            "姓名果不祥，何不并人弃？", 
            "阴阳避就间，毕竟同儿戏。", 
            "木伐迹且削，大圣有斯事；", 
            "似我今所遭，未须生忿恚。"
        ], 
        "title": "刊名", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "古树不计春，其中应有神；", 
            "傲兀立道傍，岂解媚富人。", 
            "富人侈游观，精舍结构新；", 
            "不重嘉宾集，惟羞花木贫。", 
            "于花爱美丽，于木爱轮囷；", 
            "古树遭物色，那能安其身。", 
            "百锸一时举，根柢离岸垠；", 
            "树神俄震怒，役夫压不呻。", 
            "二命易一树，道路悲且嗔；", 
            "移树人精舍，主人动笑嚬。", 
            "植之轩墀前，诧获琼琪珍；", 
            "哀乐与人殊，天道岂泯泯！"
        ], 
        "title": "古树 其一", 
        "type": "古风", 
        "yun": "真"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "移借岛中寓，移植岛中树；", 
            "跨城以为梯，撤屋以为路。", 
            "若道家在岛，忍招邻里怒；", 
            "若道岛非家，花木岂忍务！", 
            "念此弹丸地，颠危在旦暮；", 
            "一移此中来，再移何处住？", 
            "譬之群燕雀，屋下安相哺；", 
            "突决栋宇焚，懵然罔知惧。"
        ], 
        "title": "古树 其二", 
        "type": "古风", 
        "yun": "遇"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "颜渊食埃墨，子贡望见之；", 
            "岂非仁廉士，而以窃食疑。", 
            "同在大圣门，诖误犹若斯；", 
            "况于世人目，易为形迹移。", 
            "杯中弓蛇影，谁能辨毫釐！", 
            "君子自信心，礼义无欠亏；", 
            "虽有流俗谤，冁然付一嗤。"
        ], 
        "title": "感叹", 
        "type": "古风", 
        "yun": "支"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "凡识时务者，共称为俊杰；", 
            "瞻风而望气，则鄙其卑劣。", 
            "请问两种人，从何处分别？", 
            "时务重补叙，正道天所阅；", 
            "风气在好尚，邪运人所窃。", 
            "惟此天人界，辨之苦不晢。", 
            "一从人起见，何事不决裂；", 
            "繁华能几时，千秋污名节。", 
            "亦或骋巧慧，邪正皆缔结。", 
            "平居无事日，逢人美词说；", 
            "及其临利害，判然分两截。", 
            "独有耿介士，不肯灰心血。", 
            "念念与天知，谁能相毁缺！"
        ], 
        "title": "识务", 
        "type": "古风", 
        "yun": "屑"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "昔岁遇异人，嘻笑谈却病；", 
            "不必觅医药，不必劳祭禜。", 
            "外身而身存，此方用不竟；", 
            "夜睡先睡心，百念昼清净。", 
            "心睡梦不惊，念净物何竞；", 
            "水既能胜火，遂脱阴阳阱。", 
            "閒中时体验，良是养生镜；", 
            "揆之圣贤教，理未金中正。", 
            "有乐亦有忧，胞与在吾性；", 
            "神仙纵不死，不及吾孔、孟。"
        ], 
        "title": "却病", 
        "type": "古风", 
        "yun": "敬"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "去冬已立春，共喜春来早；", 
            "今春寒过冬，却疑冬未老。", 
            "寒风凄且烈，渔舟多翻倒；", 
            "不雨空阴晦，麰麦垂枯槁。", 
            "天意欲何如，恻恻伤怀抱！"
        ], 
        "title": "春寒", 
        "type": "古风", 
        "yun": "皓"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "桀犬惯吠尧，于尧何所伤；", 
            "假令不吠尧，于桀何所偿。", 
            "既饱桀刍豢，应喻桀心肠；", 
            "桀威日以炽，犬吠日以扬。", 
            "桀竟南巢去，犬亦丧家亡；", 
            "无复声如豹，祗觉胆似獐。", 
            "四顾乞人怜，摇尾在道傍。", 
            "叮咛世上犬，勿效主人狂！"
        ], 
        "title": "桀犬", 
        "type": "古风", 
        "yun": "阳"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "昨人刚见人，今日忽见鬼；", 
            "猛然悟我愚，迟矣知人匪。", 
            "人情深于渊，人貌厚于霼；", 
            "剧谈天下事，顾盼一何伟！", 
            "小小得丧间，便同慕膻蚁；", 
            "假令临死生，能无犯不韪。", 
            "须眉本丈夫，胡为畏首尾；", 
            "松柏独也青，岁寒今存几？"
        ], 
        "title": "见鬼", 
        "type": "古风", 
        "yun": "尾"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "君昔侍吾师，宦游入闽甸；", 
            "吾师蒙难时，举家危悬线。", 
            "君年未及壮，飘泊经百鍊；", 
            "岛栖十七载，苦泪挥霜霰。", 
            "谈尽岛中心，识尽岛中面；", 
            "人面皆如昨，人心半迁变。", 
            "经权惟所适，忠孝从其便；", 
            "况有佳题目，救民息争战。", 
            "天地瘖无声，是非任颠眩；", 
            "游子孤所望，决计归乡县。", 
            "吾师忠义骨，一纪羁浅竁；", 
            "于今遂首邱，远道将裧輤。", 
            "远道风景殊，腥臊币地遍；", 
            "死者而有知，岂忍须臾见。", 
            "君应体此志，去同离弦箭；", 
            "贞操众所钦，孝思谁能先。", 
            "我本狂戆人，多招流俗谴；", 
            "声气托君家，两世相慕恋。", 
            "忽忽忽别去，值我贫病荐；", 
            "无金馈君赆，无酒饮君饯。", 
            "赠君贫者言，言言心血溅；", 
            "行矣尚勉旃，勿以规为瑱！"
        ], 
        "title": "送曾则通扶榇归江右", 
        "type": "古风", 
        "yun": "霰"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "西山、东海几千里，精卫方殚心未死；", 
            "纵使千山木石空，目中忍见波涛起。", 
            "波惊涛乱蛟螭飞，苦雨凄风日夜吹；", 
            "洲岛晦冥满天愁，蓬莱复浅思悠悠。", 
            "呜呼！", 
            "脉脉此情谁共语，万年手眼归吾子；", 
            "应与思山修史人，一口吸尽东海水。"
        ], 
        "title": "寄答蔡仲修，时与其友洪阿士同避思山", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "老人年来爱看戏，看到三更不渴睡；", 
            "所喜离合与悲欢，末后半场可人意。", 
            "模糊世界谁忍真，满前脸花兼眉翠；", 
            "嗔喜之变在斯须，倏而狰狞倏妩媚。", 
            "抵掌谈论风生舌，慷慨悲歌泉涌泪；", 
            "岂有性情在其间，妆点习惯滋便利。", 
            "无数矮人场前观，优孟居然叔敖类；", 
            "插科打诨态转新，竟是收场成底事！", 
            "老人虽老眼未眊，见此面目增怒恚。", 
            "我欲逃之无何乡，云海茫茫乏羽翅；", 
            "我欲闭户学聋哑，百病交攻难久视。", 
            "祗应饱看梨园剧，潦倒数杯陶然醉。"
        ], 
        "title": "观剧偶作", 
        "type": "古风", 
        "yun": "寘"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "居无宿粮出无马，久安义命伏草野；", 
            "鼎沸乾坤未廓清，岂有短长争难舍。", 
            "霸陵道上故将军，醉尉呵止亭下宿；", 
            "将军与尉昧平生，夜行何以辨真假。", 
            "此尉执法良可嘉，后来杀之非罪也。", 
            "又如狱中中大夫，死灰欲然遭溺洒。", 
            "一旦起为二千石，岳吏就官不伤雅；", 
            "汉家狱吏故自贵，虐囚何妨任苟且。", 
            "如今薄俗殊不然，加大凌贵等土苴；", 
            "伯夷、盗蹠无定名，信口翻掀唇舌哆。", 
            "□□□□□□□，□□□□□□□；", 
            "□□□□□□□，□□□□□□□。", 
            "为小为贱何敢尔，发纵恃有大力者；", 
            "厥性既殊毒复阴，鼎不能铸图难写。", 
            "招群引类排所憎，鬼弹狐沙暗中打；", 
            "顷刻之间市虎成，欲令白璧同碎瓦。", 
            "瓦砾珠玉终自分，万目未眯口未哑。"
        ], 
        "title": "薄俗", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "嗟我村民居瘠土，生计强半在农圃；", 
            "连阡种莳因地宜，甘蔗之利敌黍稌。", 
            "年来旱魃狠为灾，自春徂冬暵不雨；", 
            "晨昏抱瓮争灌畦，辛勤救蔗如救父。", 
            "救得一蔗值一文，家家喜色见眉宇。", 
            "岂料悍卒百十群，嗜甘不恤他人苦。", 
            "拔剑砍蔗如刈草，主人有言更触怒；", 
            "翻加谗蔑恣株连，拘系搒掠命如缕。", 
            "主将重违士卒心，豢而纵之示鼓舞；", 
            "仍劝村民绝祸根，尔不莳蔗彼安取！", 
            "百姓忍饥兵自静，此法简便良可诩；", 
            "因笑古人拙治军，秋毫不犯何其腐！"
        ], 
        "title": "甘蔗谣", 
        "type": "古风", 
        "yun": "麌"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "读书万卷必读律，此语偶自坡公出；", 
            "其实二者匪殊观，治心救世理则一。", 
            "书之注疏多于书，律亦如是贵详悉。", 
            "后生聪明且轻薄，瞥眼看律如驰驿；", 
            "句可割裂字可删，顿令本文无完质。", 
            "律文尚遭刽子手，区区民命复何有！", 
            "民命纵为君所轻，舞文无乃露其丑；", 
            "君久自负读书人，只恐读书亦失真。"
        ], 
        "title": "听人解律", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "借屋复借屋，屋借恶客主人哭；", 
            "本言借半暂居停，转瞬主人被驱逐。", 
            "亦有不逐主人者，日爨主薪食主谷；", 
            "主人应役如奴婢，少不如意遭鞭扑。", 
            "或嫌湫隘再迁去，便将主屋向人鬻；", 
            "间逞豪兴构新居，在在隙地任卜筑。", 
            "东邻取土西邻瓦，南邻移石北邻木；", 
            "旬日之间庆落成，四邻旧巢皆倾覆。", 
            "加之警息朝夕传，土著尽编入册牍；", 
            "昼不得耕夜不眠，执殳荷戈走仆仆。", 
            "此地聚庐数百年，贫富相安无觳觫；", 
            "自从恶客逼此处，丁壮老稚泪盈目。", 
            "人言胡虏如长蛇，岂知恶客是短蝮！"
        ], 
        "title": "借屋", 
        "type": "古风", 
        "yun": "屋"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "发冢复发冢，无数白骨委荒茸；", 
            "高堂大厦密于鳞，更夺鬼区架柱栱。", 
            "轮奂构成歌舞喧，夜深却闻鬼声詾；", 
            "此屋主人皆壮士，闻之恬然稀怖恐。", 
            "壮士一去不复还，血溅原草无邱垄；", 
            "生存华屋几何时，俄见因果同一种。", 
            "新鬼归觅来故居，旧鬼揶揄笑且踊。"
        ], 
        "title": "发冢", 
        "type": "古风", 
        "yun": "肿"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "双眼欲穿乱未平，忽话别离转心惊；", 
            "岂无王粲登楼赋，谁有郑庄置驿情！", 
            "辙鱼望水只升斗，待激西江总不成；", 
            "我亦萧然多一身，肘见踵决甑生尘。", 
            "平时不减壮士色，此日送君始恨贫。", 
            "逃贫非难富亦易，美酒肥肉应能致。", 
            "虽饥未肯食嗟来，仍留瘦骨待君至。"
        ], 
        "title": "骆亦至将归锦田，以诗告别；次韵送之", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "恒叹世人眼孔小，一饭睚眦大分晓；", 
            "英雄眼孔如簸箕，感恩知己岂轻眇！", 
            "贫者一饭艰一金，富者一饭等一针；", 
            "若得一饭一般看，富儿容易买人心。", 
            "冯驩慷慨歌长铗，不使孟尝券盈箧；", 
            "假饶收得债钱多，安得齐、秦并震詟。", 
            "美人头谢躄者门，宾客从此归平原；", 
            "丈夫所重在意气，白璧黄金安足论。", 
            "财交恐与豕交埒，况复惜财如惜血；", 
            "豚蹄盂酒祝篝车，合祗淳于冠缨绝。"
        ], 
        "title": "眼孔篇", 
        "type": "古风", 
        "yun": null
    }, 
    {
        "author": "励廷仪", 
        "era": "清", 
        "subtype": "七言绝句", 
        "text": [
            "白云红叶动关愁，聊把清尊当卧游。", 
            "烂醉莫题明日事，黄花虽好是穷秋。"
        ], 
        "title": "重阳", 
        "type": "绝句", 
        "yun": "尤"
    }, 
    {
        "author": "励廷仪", 
        "era": "清", 
        "subtype": "五言律诗", 
        "text": [
            "淹留拟判年，言别各凄然。", 
            "苦雨黄花后，悲风落叶前。", 
            "萧斋悬客榻，匹马度寒烟。", 
            "属和知音少，相思欲辍弦。"
        ], 
        "title": "次答瞿云墀留别韵", 
        "type": "律诗", 
        "yun": "先"
    }, 
    {
        "author": "励廷仪", 
        "era": "清", 
        "subtype": "七言律诗", 
        "text": [
            "十载长安逼岁除，于今情味较迂疏。", 
            "童心只喜年光换，壮志偏惊岁月虚。", 
            "渐沥声催残腊雪，氤氲香绕紫宸居。", 
            "趋庭叨得天厨味，又拜新恩出直庐。"
        ], 
        "title": "除夕", 
        "type": "律诗", 
        "yun": "鱼"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "偶移游客屐，来过野僧寮；", 
            "山是旧清净，地多新赋徭。", 
            "战风千树叶，催雨五更潮；", 
            "无限感时绪，暂将杯酒浇。"
        ], 
        "title": "门人林寿侯、升甫昆仲招游大岩云塔院有赋", 
        "type": "律诗", 
        "yun": "萧"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "茅斋来胜友，如挹古人风；", 
            "苦节死生外，孤踪儒、释中。", 
            "无诗不爱国，有策足平戎；", 
            "知尔怀悲愤，逃空未得空。"
        ], 
        "title": "次韵答骆亦至", 
        "type": "律诗", 
        "yun": "东"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "契阔十年许，跫然到我旁；", 
            "话心犹未了，游兴一何忙。", 
            "赠卷留冰雪，驱车去草堂；", 
            "那堪遥订约，隔岁望来航。"
        ], 
        "title": "蔡生过我即别", 
        "type": "律诗", 
        "yun": "阳"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "相逢大乱际，顿觉话言新；", 
            "悲甚古兴废，耻随人笑嚬。", 
            "诗文穷愈富，气谊离偏亲；", 
            "未许渔樵辈，伴君去避秦。"
        ], 
        "title": "次韵答庄友", 
        "type": "律诗", 
        "yun": "真"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "耻作池中物，春风护去樯；", 
            "身原关治乱，迹不碍行藏。", 
            "碧水连云驶，丹心向日将；", 
            "翠华今渐近，攀附即飞翔。"
        ], 
        "title": "鲁王将入粤，赐诗留别；次韵奉和", 
        "type": "律诗", 
        "yun": "阳"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "石罅流涓涓，幽香自可怜；", 
            "未经尝七碗，几失第三泉。", 
            "迹古僧铭在，源深海眼传；", 
            "冷然逢夙契，欲去更流连。"
        ], 
        "title": "浯中佳泉，蟹眼、将军与华严而三耳；华严地僻名隐，偶过沦茗，赋以表之", 
        "type": "律诗", 
        "yun": "先"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "虎溪曾眺望，旱识此翁贤；", 
            "勒石岩栖迹，悬壶市隐年。", 
            "奇方能却老，好句或堪传。", 
            "茗碗静相对，烦襟一洒然。"
        ], 
        "title": "赠鹭门林烈宇，次徐闇公韵 其一", 
        "type": "律诗", 
        "yun": "先"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "际兹衰且乱，爱尔隐而贤；", 
            "藜杖收佳句，棠巢饮小年。", 
            "君公形影近，韩伯姓名传；", 
            "但得栖真意，市廛亦旷然。"
        ], 
        "title": "赠鹭门林烈宇，次徐闇公韵 其二", 
        "type": "律诗", 
        "yun": "先"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "别去经春夏，偶然过我门；", 
            "望中生急步，立久转悲喧。", 
            "不怨贫相失，长怀旧有恩；", 
            "人情多愧尔，惆怅更何言！"
        ], 
        "title": "旧马过门", 
        "type": "律诗", 
        "yun": "元"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "四序虽流转，旷观理自同；", 
            "金行露欲白，火德日犹红。", 
            "蛩韵喧阶下，萤光闪草中；", 
            "惟应松与柏，不肯畏秋风。"
        ], 
        "title": "秋日庚子答时人", 
        "type": "律诗", 
        "yun": "东"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "霜月太凄清，不闻风叶声；", 
            "愁多追浅梦，影瘦照寒檠。", 
            "青史信疑案，碧翁颠倒情；", 
            "驳翻殊未解，啁哳桀鸡鸣。"
        ], 
        "title": "夜寒", 
        "type": "律诗", 
        "yun": "庚"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "少妇登舟去，风涛不可支；", 
            "眩眸逢蝄蜽，艳质嫁蛟螭。", 
            "尽室为迁客，招魂复望谁；", 
            "化成精卫鸟，填海有馀悲。"
        ], 
        "title": "将士妻妾泛海，遇风不任眩呕，自溺死者数人；作（此诗收于《岛噫诗》，又载《留庵诗文集》。编者按：《留庵诗文集》题作〈哀溺海〉，诗序云：「将士妻妾汎海遇风，不任眩呕，自溺死者数人；作此哀之」）此哀之", 
        "type": "律诗", 
        "yun": "支"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "隐隐藏春坞，明明映水霞；", 
            "一声声语鸟，万朵朵飞花。", 
            "酒茗朝朝馆，笙歌夜夜衙；", 
            "谁知愁怨筑，户户又家家。"
        ], 
        "title": "戏效叠字体（其四）", 
        "type": "律诗", 
        "yun": "麻"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "云是何方物，任人说去留；", 
            "灵踪波共渺，静意石相犹。", 
            "世事棼难定，劳生老未休；", 
            "偶来空洞坐，寥廓得真游。"
        ], 
        "title": "留云洞，次前人刻石韵", 
        "type": "律诗", 
        "yun": "尤"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "台湾万里外，此际事纷纭。", 
            "物力耕渔裕，兵威战伐勤。", 
            "水低多见日，涯远欲无云。", 
            "指顾华夷合，归来动听闻。"
        ], 
        "title": "送人之台湾", 
        "type": "律诗", 
        "yun": "文"
    }, 
    {
        "author": "卢若腾", 
        "era": "清", 
        "subtype": "五言律诗", 
        "text": [
            "怜子经年别，远游良苦辛。", 
            "定交多侠客，流恨托波臣。", 
            "厌乱人情剧，亡胡天意新。", 
            "从戎旧有约，莫待鱼书频。"
        ], 
        "title": "寄门人戴某", 
        "type": "律诗", 
        "yun": "真"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "出师未捷事蹉跎，胡越舟中俄反戈；", 
            "为喜音跫鼪鼬径，终悲血洒鳄鲸窝。", 
            "刘琨误杀冤犹薄，孟玖谗成恨不磨；", 
            "剩得同山畏垒在，遗黎几度哭经过。"
        ], 
        "title": "哭熊雨殷老师", 
        "type": "律诗", 
        "yun": "歌"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "忧乱愁怀锁未开，偶携胜友上高台。", 
            "层层寺向云霄出，片片花从水石来。", 
            "身世寄将洞口棹，道心清似雪中梅；", 
            "何时便作太平逸，长此茗瓯又酒杯。"
        ], 
        "title": "同沈复斋、黄石庵、张希文游万石岩，次壁间韵", 
        "type": "律诗", 
        "yun": "灰"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "奇观十二岂虚哉，衰乱谁珍能赋才；", 
            "兴到狂歌频看剑，人来载酒且衔杯。", 
            "夜阑独伴鸡声舞，晓望何多蜃气台；", 
            "弧矢半生成底事，可堪白发鬓边催？"
        ], 
        "title": "仲秋初度登太武岩，次蔡发吾韵", 
        "type": "律诗", 
        "yun": "灰"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "崚嶒品望著朝端，一木独支颠厦难；", 
            "误倚田横栖海岛，忍看胡马渡江干。", 
            "何曾先去为民望，惟有舍生取义安。", 
            "惭愧不才蒙寄托，展观遗札涕汍澜。"
        ], 
        "title": "哭曾二云师相（阁部讳樱）", 
        "type": "律诗", 
        "yun": "寒"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "山灵应喜混沌开，绝顶新成缥缈台；", 
            "历落人烟堪指数，微茫海市欲飞来。", 
            "石峰竞簇参差笋，泉溜长溅不谢梅。", 
            "到此幽奇看未足，僧雏何事促传杯！"
        ], 
        "title": "重游万石岩，次旧韵", 
        "type": "律诗", 
        "yun": "灰"
    }, 
    {
        "author": "卢九围", 
        "era": "清", 
        "subtype": "五言排律", 
        "text": [
            "周道不复振，晋郑岂堪依。", 
            "剧来要荒外，聊思效采薇。", 
            "神圣膺天统，薄海播恩威。", 
            "楼船忽飞渡，原野蔽龙旂。", 
            "降藩知顺命，逝将安适归。", 
            "爱此数茎发，讴吟自叹欷。", 
            "苍天为之变，白日敛其晖。", 
            "哀哉殉主难，从容有五妃。"
        ], 
        "title": "宁靖王墓", 
        "type": "排律", 
        "yun": "微"
    }, 
    {
        "author": "卢九围", 
        "era": "清", 
        "subtype": "七言绝句", 
        "text": [
            "独有溪南一洞天，碧沙红树隐高贤。", 
            "客来欲觅桃源路，借问刘郎前度年。"
        ], 
        "title": "一洞天", 
        "type": "绝句", 
        "yun": "先"
    }, 
    {
        "author": "卢九围", 
        "era": "清", 
        "subtype": "七言绝句", 
        "text": [
            "翠巘青岚日影迟，行吟正好及春时。", 
            "看花人向层峦立，绝似王维画里诗。"
        ], 
        "title": "游冈山 其一", 
        "type": "绝句", 
        "yun": "支"
    }, 
    {
        "author": "卢九围", 
        "era": "清", 
        "subtype": "七言绝句", 
        "text": [
            "突兀寒岩翠作梯，暂从开士共幽栖。", 
            "夜夜落月疑天外，笑指银湾接海低。"
        ], 
        "title": "游冈山 其二", 
        "type": "绝句", 
        "yun": "齐"
    }, 
    {
        "author": "卢九围", 
        "era": "清", 
        "subtype": "七言绝句", 
        "text": [
            "荒林日暮欲栖鸦，独立苍茫数落霞。", 
            "归去不须愁路杳，隔溪秋月映芦花。"
        ], 
        "title": "秋林晚眺", 
        "type": "绝句", 
        "yun": "麻"
    }, 
    {
        "author": "卢九围", 
        "era": "清", 
        "subtype": "五言律诗", 
        "text": [
            "几度酿蛮烟，苍苍高树巅。", 
            "棕分千缕结，核破一瓜圆。", 
            "玉液真神异，苍匏出自然。", 
            "何须誇醴酒，直欲胜甘泉。"
        ], 
        "title": "椰酒", 
        "type": "律诗", 
        "yun": "先"
    }, 
    {
        "author": "卢九围", 
        "era": "清", 
        "subtype": "七言律诗", 
        "text": [
            "匡床未觉梦魂单，举案依稀奉伯鸾。", 
            "泪洒帘前春草赤，身随天外晓星残。", 
            "投缳已了三生债，没世长留一寸丹。", 
            "莫怪绿窗多感慨，枝头杜宇尚声酸。"
        ], 
        "title": "挽蔡烈妇", 
        "type": "律诗", 
        "yun": "寒"
    }, 
    {
        "author": "卢九围", 
        "era": "清", 
        "subtype": "七言律诗", 
        "text": [
            "何处韶光不可怜，底须花落惜花妍。", 
            "文章虽假知天意，色相皆空悟夙缘。", 
            "香爱扑衣沾露好，舞宜送酒趁风前。", 
            "残枝无计留春住，蜂蝶纷纷一惘然。"
        ], 
        "title": "落花", 
        "type": "律诗", 
        "yun": "先"
    }, 
    {
        "author": "卢九围", 
        "era": "清", 
        "subtype": "七言律诗", 
        "text": [
            "万里飘飘泛海天，才临鹿耳转迁□。", 
            "荡缨摇处分深浅，悬柁经时每接连。", 
            "帆带晚风随浪起，舟依曲港避沙漩。", 
            "须知奇险重洋外，锁钥东南障幅员。"
        ], 
        "title": "鹿耳连帆", 
        "type": "律诗", 
        "yun": "先"
    }, 
    {
        "author": "卢九围", 
        "era": "清", 
        "subtype": "七言律诗", 
        "text": [
            "千竿缘竹一湾溪，掩映禅房绕曲堤。", 
            "烟湿翠园花隐隐，云深碧涧草萋萋。", 
            "无营祇觉幽怀旷，自在惟闻好鸟啼。", 
            "清磬数声人去也，咏归还过画桥西。"
        ], 
        "title": "春游竹溪寺", 
        "type": "律诗", 
        "yun": "齐"
    }, 
    {
        "author": "卢九围", 
        "era": "清", 
        "subtype": "七言律诗", 
        "text": [
            "月户云扉半草莱，犹誇当日起楼台。", 
            "寒枝莫辨金环处，贝阙谁留玉带来。", 
            "织水真机鱼活泼，萦花幻梦蝶徘徊。", 
            "高僧自證无生诀，懒向他年论劫灰。"
        ], 
        "title": "海会寺", 
        "type": "律诗", 
        "yun": "灰"
    }, 
    {
        "author": "卢九围", 
        "era": "清", 
        "subtype": "七言律诗", 
        "text": [
            "罗汉苍茫锁洞门，鸿飞不到别乾坤。", 
            "烟迷绿霭山山隐，雨暗长空树树昏。", 
            "岂似潇湘秋弄色，空怀雁阵夜销魂。", 
            "拟同浮石湖中迹，候得时来报远村。"
        ], 
        "title": "雁门烟雨", 
        "type": "律诗", 
        "yun": "元"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "拗叟性拗好必天，天可必乎恐未然；", 
            "若道天终不可必，何以今年异去年。", 
            "去年争构连云宅，去年争置膏腴田；", 
            "去年二八娉婷女，明珠争买不论钱。", 
            "得陇望蜀意未足，营谋最巧祸最先；", 
            "良田广宅皆易主，娉婷伴宿阿谁边！", 
            "狐死兔悲亦何益，后视今犹今视前；", 
            "此翁留得记性在，虽无急性总无偏。", 
            "转祸为福固有道，惟应刻刻念好还；", 
            "人敢欺天天必怒，人解畏天天自怜。", 
            "听我长歌泄天秘，莫笑拗叟拗而颠！"
        ], 
        "title": "拗歌", 
        "type": "古风", 
        "yun": "先"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "哀矣乎！", 
            "哀妇烈；", 
            "烈妇之操霜比洁，烈妇之骨坚于铁。", 
            "烈妇之冤天地愁，鬼神环视皆泣血。", 
            "幼承闺训本儒风，长遵礼义无玷缺。", 
            "结发嫁得名家子，有志四方远离别；", 
            "别婿归宁依父母，晨夕女红忘疲苶。", 
            "世乱穷乡靡安居，豪家搀入争巢穴；", 
            "瞥见如花似玉人，多衒金珠买欢悦。", 
            "不成欢悦反成嗔，罗敷有夫词决绝；", 
            "夜深豪客强相逼，拒户骂贼声不辍。", 
            "一时喧哗邻里惊，客翻赖主勾盗窃；", 
            "举家拷掠无完肤，女呼父母从兹诀：我死必诉上帝知，莫患仇家怨不雪！", 
            "千箠万棓不乞怜，甘心玉碎花摧折。", 
            "哀矣乎！", 
            "哀妇烈；", 
            "夫婿归来讼妇冤，妇冤不白夫缧绁。", 
            "道路有口官不闻，半畏豪威半附热。", 
            "我欲伐下山头十丈石，表章正气勒碑碣；", 
            "我欲磨砺匣中三尺剑，反缚凶人细磔剟。", 
            "时当有待志未伸，慷慨歔欷歌一阕。", 
            "哀矣乎！", 
            "哀妇烈。"
        ], 
        "title": "哀烈歌，为许初娘作", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "番薯种自番邦来，功均粒食亦奇哉；", 
            "岛人充飧兼酿酒，奴视山药与芋魁。", 
            "根蔓茎叶皆可啖，岁凶直能救天灾；", 
            "奈何苦岁又苦兵，遍地薯空不留荄。", 
            "岛人泣诉主将前，反嗔细事浪喧豗；", 
            "加之责罚罄其财，万家饥死孰肯哀！", 
            "呜呼！万家饥死孰肯哀！"
        ], 
        "title": "番薯谣", 
        "type": "古风", 
        "yun": "灰"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "骄兵如骄子，虽养不可用。", 
            "古之名将善用兵，甘苦皆与士卒共。", 
            "假令识甘不识苦，将恩虽厚兵意纵；", 
            "兵心屡纵不复收，肺肠蛇蝎貌貔貅。", 
            "嚼我膏血堪醉饱，焉用舍死敌是求。"
        ], 
        "title": "骄兵", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "盟誓变为交质子，春秋战国风如此；", 
            "末世上下相疑猜，更质妻子防逃徙。", 
            "此法只可羁庸奴，若遇枭雄术穷矣；", 
            "妻可再娶子再育，安能长坐针毡里。", 
            "我赠一法君记存，推心置腹人知恩；", 
            "众人畜之众人报，几个国士在君门。"
        ], 
        "title": "疑猜", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "藏舟于壑夜半走，藏珠于腹珠在否？", 
            "大凡有藏必有亡，幸我身外毫无有。", 
            "我本海滨一腐儒，平生志与温饱殊；", 
            "蹇遭百六害气集，荏苒廿年国恩辜。", 
            "未忘报国栖荒岛，毖慎嫌疑不草草；", 
            "逢人休恨眼无青，览镜自怜发已皓。", 
            "发短心长欲问天，祖德宗功合绵延；", 
            "二十四郡有义士，普天率土岂寂然。", 
            "天定胜人良可必，孤臣梦夹虞渊日；", 
            "西山薇蕨采未空，夷、齐安忍躯命毕。"
        ], 
        "title": "腐儒吟", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "富贵之门市人多，贫贱之门雀可罗；", 
            "达人自觉心如水，贫贱富贵皆尔耳。", 
            "鸟雀兮何憎，市人兮何喜！", 
            "市人朝暮频往来，侧肩掉臂逐飞埃。", 
            "翟公若能早择客，安用署门谢客回。"
        ], 
        "title": "市人行", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "健卒径入民家住，鸡犬不存谁敢怒。", 
            "三岁幼儿夜啼饥，天明随翁采薯芋。", 
            "采未盈筐翁未归，儿先归来与卒遇；", 
            "抱儿将鬻远乡去，手持饼饵诱儿哺。", 
            "儿掷饼饵呼爹娘，大声哭泣泪如雨；", 
            "邻人见之摧肝肠，劝卒抱归还其妪。", 
            "妪具酒食为卒谢，食罢咆哮更索赂；", 
            "倘惜数金赎儿身，儿身难将铜铁锢。", 
            "此语传闻遍诸村，家家相戒谨晨昏；", 
            "骨肉难甘生别离，莫遣幼儿乱出门。"
        ], 
        "title": "抱儿行", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "海上聚兵岁月长，比来各各置妻房；", 
            "去年只苦兵丁暴，今年兼苦兵妇强。", 
            "兵妇群行掠蔬谷，田妇泣诉遭挞伤；", 
            "更诬田妇相剥夺，责偿簪珥及衣裳。", 
            "薄资估尽未肯去，趣具鸡黍通酒浆。", 
            "兵妇醉饱方出门，田妇泣对夫婿商：有田力耕不得食，不如弃去事戎行。"
        ], 
        "title": "田妇泣", 
        "type": "古风", 
        "yun": "阳"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "唾面拭之逆人意，不拭笑受人亦忌；", 
            "谓怒常情笑不测，曲曲揣我心中事。", 
            "当其揣我我已危，我心虚舟知者谁；", 
            "祗宜匿影深林里，莫将此面与人窥。", 
            "不见我面自不唾，感君此意频道破；", 
            "可怜骨肉都不关，单单躲下面一个。"
        ], 
        "title": "唾面", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "可恨南洋贼，尔在南、我在北，何事年年相侵逼，戕我商渔不休息！", 
            "天厌尔虐今为俘，骈首叠躯受诛殛。", 
            "贼亦哗不惭，尔在北、我在南，屡捣我巢饱尔贪，掳我妻女杀我男。", 
            "我呼尔贼尔不应，尔骂我贼我何堪。", 
            "噫嘻！", 
            "晚矣乎！", 
            "南洋之水衣带迩，防微杜渐疏于始；", 
            "为虺为蛇势既成，互相屠戮何时已。", 
            "我愿仁人大发好生心，招彼飞鸮食桑椹。"
        ], 
        "title": "南洋贼", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "乌鬼乌肉、乌骨骼，须发旋捲双眼碧；", 
            "惯没咸水啖鱼虾，腥臊直触人鼻嗌。", 
            "汎海商夷掠将来，逼令火食充厮役；", 
            "辗转鬻入中华土，得居时贵之肘腋。", 
            "出则驱辟道上人，入则谁何门前客；", 
            "济济衣冠误经过，翩翩车盖遭裂擘。", 
            "此辈殊无饶勇材，不任战斗挥戈戟；", 
            "独以狰狞鬼状貌，使人见之自辟易。", 
            "厚糈豢养作爪牙，威严遂与世人隔；", 
            "如此威严真可畏，弃人用鬼亦可惜！"
        ], 
        "title": "乌鬼", 
        "type": "古风", 
        "yun": "陌"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "故乡无粥饘，来垦海东田。", 
            "海东野牛未驯习，三人驱之两人牵；", 
            "驱之不前牵不直，偾辕破黎跳如织。", 
            "使我一锄翻一土，一尺、两尺已乏力；", 
            "那知草根数尺深，挥锄终日不得息。", 
            "除草一年草不荒，教牛一年牛不狂；", 
            "今年成田明年种，明年自不费官粮。", 
            "如今官粮不充腹，严令刻期食新谷；", 
            "新谷何曾种一茎，饥死海东无人哭。"
        ], 
        "title": "海东屯卒歌", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "士卒方閒暇，清野穷昼夜；", 
            "独有严令下，牧马禁伤稼。", 
            "均是百姓之膏脂，士饱欲死马偏饥；", 
            "民谓纵士枵我腹，马谓借我涂民目。", 
            "民声偯，马语诽；", 
            "谁解者，阳翁伟。"
        ], 
        "title": "马语", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "石尤风，吹捲海云如转蓬；", 
            "连艘载米一万石，巨浪打头不得东。", 
            "东征将士饥欲死，西望粮船来不驶；", 
            "再遭石尤阻几程，索我枯鱼之肆矣。", 
            "噫吁嚱！人生惨毒莫如饥；", 
            "沿海生灵惨毒遍，今日也教将士知。"
        ], 
        "title": "石尤风", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "闻道海东之蛇百寻长，阿谁曾向蛇身量；", 
            "蛇身伏藏不可见，来时但觉勃窣腥风飏。", 
            "人马不能盈其吻，牛车安足碍其肮！", 
            "铠甲剑矛诸铜铁，嚼之縻碎似兔獐。", 
            "遥传此语疑虚诞，取證前事亦寻常；", 
            "君不见巴蛇瘗骨成邱冈，岳阳羿迹未销亡。", 
            "当时洞庭已有此异物，况于万古闭塞之夷荒；", 
            "夷荒久作长蛇窟，技非神羿孰能伤。", 
            "天地不绝此种类，人来争之犯不祥；", 
            "往往活葬长蛇腹，何不翩然还故乡！"
        ], 
        "title": "长蛇篇", 
        "type": "古风", 
        "yun": "阳"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "妾为君家数月妇，君轻别妾出门走；", 
            "从军远涉大海东，向妾叮咛代将母。", 
            "妾事姑嫜如事君，操作承欢毫不苟。", 
            "惊闻海东水土恶，征人疾疫十而九；", 
            "犹望遥传事未真，岂意君讣播人口！", 
            "茫茫白浪拍天浮，谁为负骨归邱首？", 
            "君骨不归君衣存，揽衣招魂君知否？", 
            "妾惟一死堪报君，那能随姑长织罶。", 
            "死怨君骨不同埋，死愿君衣永相守；", 
            "骨可灰兮怨不灰，衣可朽兮愿不朽。", 
            "妾怨、妾愿只如此，节烈声名妾何有！"
        ], 
        "title": "殉衣篇，为许尔绳妻洪氏（此诗收于《岛噫诗》，又载林豪《澎湖厅志》〈艺文〉、连横《台湾诗乘》、《留庵诗文集》、陈汉光《台湾诗录》。编者按：《留庵诗文集》题作〈殉衣篇为许尔绳妻洪氏作〉。林豪《澎湖厅志》、连横《台湾诗乘》均题作〈殉节篇为烈妇洪和作〉，且无「妾事姑嫜如事君，操作承欢毫不苟。」及「妾惟一死堪）作", 
        "type": "古风", 
        "yun": "有"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "石丈、石丈！何不化形轻举便来往；", 
            "呼之即行叱即止，推之即下引即上。", 
            "为山、为坞、为亭台，豪家颐指给欣赏。", 
            "胡为月费千夫力，长途辇运飞尘坱。", 
            "金谷、平泉不让奢，役人岂惜千万镪；", 
            "可怜青青麰麦田，邪许声中成腐坏。", 
            "石丈过处田父哭，谁能闻之不痛痒！", 
            "方知此石真顽物，虚说为怪夔蝄蜽。"
        ], 
        "title": "石丈", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "哀哉渔父性命轻，扁舟似叶泛沧瀛。", 
            "钓丝垂下收未尽，飓风乍起浪纵横。", 
            "月落天昏迷南北，冲涛触石饱鲵鲸；", 
            "是时正值岁除夜，家家聚首酣酒炙。", 
            "惟有渔父去不归，妻子终宵忧且讶；", 
            "元旦江头问归舟，方知覆溺葬东流。", 
            "二十馀舟百馀命，妻靠谁养子谁收！", 
            "人言岛上希杀掠，隔断胡马赖海若。", 
            "那料海若渐不仁，一年几度风波恶。", 
            "风波之恶可奈何，岛上渔父已无多。"
        ], 
        "title": "哀渔父", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "鬼鸟、鬼鸟声何悲，非鸦、非鹏又非鸱；", 
            "何处飞来宿村树，晨昏噪聒不暂移。", 
            "忽复飞入病人屋，跳跃庭中啾啾哭；", 
            "病人扶向堂前看，张嘴直欲啄其肉。", 
            "群将矢石驱逐之，宛转回翔无觳觫；", 
            "假口神巫说冤情，举家惊呼故婢名。", 
            "鬼鸟应声前相讶，似诉胸中大不平；", 
            "病人惶恐对鸟祝：我愿戒杀尔超生。", 
            "鬼鸟飞去只三日，病人残喘奄奄毕；", 
            "知是冤魂怨恨深，拽赴冥司仔细质。", 
            "年来人命轻鸿毛，动遭磔剁如牲牢；", 
            "安得化成鬼鸟千万亿，声声叫止杀人刀！"
        ], 
        "title": "鬼鸟（有序）", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "人情太似石尤风，偏向急程阻去篷；", 
            "钟釜谁聆百步外，淄渑未辨一杯中。", 
            "云迷碧海鱼龙醉，国在华胥蝴蝶通。", 
            "时得同心相慰藉，满腔愁绪散空蒙。"
        ], 
        "title": "再赠林子濩，用前韵", 
        "type": "律诗", 
        "yun": "东"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "波中宝鼎棘中驼，风景令人感恨多；", 
            "须信天心能转换，可堪世事尚蹉跎。", 
            "怜君元豹深雾隐，老我白驹迅隙过；", 
            "一段襟期相领略，不虚聚首此山阿。"
        ], 
        "title": "次韵答卞生（其二）", 
        "type": "律诗", 
        "yun": "歌"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "何处稳栖一亩宫，腥膻末洗怒群雄；", 
            "纲常全赖好男子，名誉半归亡是公。", 
            "破屋琴书风瑟瑟，空山薇蕨雨濛濛；", 
            "知君不是耽枯寂，成败兴衰慧眼中。"
        ], 
        "title": "次韵答庄伏之", 
        "type": "律诗", 
        "yun": "东"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "侠气棱棱露笔端，十年不放愁肠宽；", 
            "谈来千古心逾壮，别去孤舟兴未阑。", 
            "车笠已盟新雉坫，鼎钟须忆旧渔竿。", 
            "太元新论并传世，难掩低昂杨与桓。"
        ], 
        "title": "林子濩别后见怀寄诗，次韵酬之，用相勉励「共保岁寒」 其一", 
        "type": "律诗", 
        "yun": "寒"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "依然碧水与青山，城郭人民改昔颜；", 
            "畏尔后生如鹤立，惭余疏拙伴鸥閒。", 
            "文章字字关伦理，寤寐时时可往还；", 
            "识得安身立命处，何妨辛苦寄人间。"
        ], 
        "title": "林子濩别后见怀寄诗，次韵酬之，用相勉励「共保岁寒」 其二", 
        "type": "律诗", 
        "yun": "删"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "高士逸栖烟与霞，我来幸接挂星槎。", 
            "钟山良玉炊难变，鲛室素绡染未加。", 
            "已识淡交心似水，兼饶佳句笔生花。", 
            "乱离怅尔音徽隔，频望飞鸿到海涯。"
        ], 
        "title": "庄伏之以诗赠别，次韵酬之", 
        "type": "律诗", 
        "yun": "麻"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "山烟海雾黮无边，久矣津梁望杳然；", 
            "髀肉复生悲我老，身名不辱忆君贤。", 
            "偏于幻梦存真契，更以长怀托短笺；", 
            "读罢新诗增慨恨，掀髯抵掌是何年。"
        ], 
        "title": "庄伏之梦余相过，作诗见寄；次韵答之", 
        "type": "律诗", 
        "yun": "先"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "忆昔龙蛇此蛰身，重来爽气拭秋旻；", 
            "涧泉曲绕新门户，山鸟争呼旧主人。", 
            "削玉石峰奇作丈，凌霜松树老为邻。", 
            "已闻逐鹿高才出，莫向桃源久避秦！"
        ], 
        "title": "过曷山旧隐，赠诸门人继隐其中者", 
        "type": "律诗", 
        "yun": "真"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "谁云异姓不同根，曾立君家深雪门；", 
            "节义文意神作合，死生患难道长存。", 
            "饥寒十口天边路，风雨孤坟海上村。", 
            "怜尔还乡仍旅寓，几人心事细相论！"
        ], 
        "title": "送曾屺望归豫章（二云师相长公）", 
        "type": "律诗", 
        "yun": "元"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "忆昔相逢臭味亲，谁分德士宰官身；", 
            "遭时翳景苍天醉，老我繁霜白发新。", 
            "丧乱伤心空有泪，凄凉说法向何人！", 
            "开椷喜接旧朋侣，偈语传来字字真。"
        ], 
        "title": "次韵答达宗上人", 
        "type": "律诗", 
        "yun": "真"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "一年旧绪梦中删，侵晓檐前新水潺；", 
            "旱魃潜踪随腊去，雨师洒道迓春还。", 
            "洗兵应识天心切，润稼渐纾民力艰；", 
            "童叟欢呼今岁好，三杯婪尾亦开颜。"
        ], 
        "title": "己亥元旦喜雨", 
        "type": "律诗", 
        "yun": "删"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "谩言报应事纷纭，皂白到头终自分；", 
            "每恨无人诛国贼，今知有腹负将军。", 
            "鬼神忏遍皆供案，牲币陈空总秽闻。", 
            "惊听奏章道士说，熊公诉帝怒如焚。"
        ], 
        "title": "太文岩贵人设醮", 
        "type": "律诗", 
        "yun": "文"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "瞻望寿星光陆离，岱宗祥霭亘天池；", 
            "神呵十斛丹砂鼎，客醉千年白玉卮。", 
            "鹤背吹笙来子晋，螭头献药集安期。", 
            "谩言好道非雄略，潜见跃飞贵及时。"
        ], 
        "title": "辛丑仲夏恭贺鲁王千秋", 
        "type": "律诗", 
        "yun": "支"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "庚子生来花甲匀，今朝庚子又回春；", 
            "轮翻岁月催人老，鼎沸乾坤值我贫。", 
            "清浊案中防别案，菀枯身外觅真身。", 
            "黄金青史都无用，惟有灵明足自珍。"
        ], 
        "title": "庚子元旦 其一", 
        "type": "律诗", 
        "yun": "真"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "鬓发星星白欲匀，懒随里社庆新春；", 
            "拙招俗摈终须拙，贫畏人知故未贫。", 
            "蜗角厌观蛮触国，蝶魂忘记牧君身；", 
            "老、庄、大易一般旨，羞学小儒席上珍。"
        ], 
        "title": "庚子元旦 其二", 
        "type": "律诗", 
        "yun": "真"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "不羡道家丹诀精，秋来剩得影衾清；", 
            "年华荏苒随流水，世态纷纭任沸羹。", 
            "未死犹期天寤醉，虽贫莫与命争衡；", 
            "昔人风月思元度，我亦怀君同此情。"
        ], 
        "title": "辛丑仲秋初度，王孟邻茂才以诗寄赠；次韵答之", 
        "type": "律诗", 
        "yun": "庚"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "胜赏虽迟犹小春，同游况复有芳邻；", 
            "不深花木枝枝秀，无大洞天曲曲新。", 
            "泉故喷香供茗客，石争呈面访诗人。", 
            "雨奇睛好都经眼，浇尽世间万斛尘。"
        ], 
        "title": "辛丑春，重建太武海印岩；其秋落成矣。冬闰，洪钟特姻丈招同王愧两、诸葛士年来游，次蔡清宪旧韵", 
        "type": "律诗", 
        "yun": "真"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "相识白头浑似新，识他谁假又谁真。", 
            "客歌下里宜居郢，渔爱桃源岂为秦。", 
            "争李道傍群小子，买瓜取大众贫人；", 
            "自怜丑拙天生定，羞效西施病里颦。"
        ], 
        "title": "相识", 
        "type": "律诗", 
        "yun": "真"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "海上三山未渺茫，竹湾花屿郁苍苍。", 
            "白沙赤嵌红毛地，绿苇黄鱼紫蟹庄。", 
            "仰首但瞻天咫尺，称名合在水中央。", 
            "古今多少沧桑劫，留得残云照夕阳。"
        ], 
        "title": "澎湖二首", 
        "type": "律诗", 
        "yun": "阳"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "六六沙湾小似舟，须弥大界一萍浮。", 
            "收罗日月狂澜里，零落云山古渡头。", 
            "春水涨时村撒网，晓星明处客停舟。", 
            "蓬瀛不信人间路，犹认仙源是梦游。"
        ], 
        "title": "澎湖二首", 
        "type": "律诗", 
        "yun": "尤"
    }, 
    {
        "author": "卢若腾", 
        "era": "清", 
        "subtype": "七言律诗", 
        "text": [
            "立石金鸡唱晓声，曙光红泛早潮平。", 
            "暖蒸春髓浮元气，小结仙壶幻赤城。", 
            "捧日天真瞻咫尺，应时海亦象文明。", 
            "晴霞五色涛千丈，稳载长更十二程。"
        ], 
        "title": "金鸡晓霞", 
        "type": "律诗", 
        "yun": "庚"
    }, 
    {
        "author": "黎恂", 
        "era": "清", 
        "subtype": null, 
        "text": [
            "雷雨涨蛮江，水急浪掀簸。", 
            "高没大石矶，例不容鼓柁。", 
            "篮舆已江边，复返陟嵬砢。", 
            "欲寻昨宿处，路长计或左。", 
            "峰腰有人家，种类尽夷猓。", 
            "男妇足蹒跚，儿童身袒裸。", 
            "土屋集臭秽，笆篱悬果窳。", 
            "此岂非吾民，寄宿亦聊可。", 
            "煮茶良浑浑，炊饭粟颗颗。", 
            "杂然同一宫，牛羊鸡豕我。", 
            "献芹者何人，缁布将头裹。", 
            "长跪前致辞，谓我为民爹。", 
            "慰勉摩之去，独对山月坐。", 
            "无膏油奈何，且爇松明火。"
        ], 
        "title": "戛寨江涨不得渡反宿夷寨", 
        "type": "古风", 
        "yun": null
    }, 
    {
        "author": "黎恂", 
        "era": "清", 
        "subtype": null, 
        "text": [
            "翳翳下斜阳，暧暧见村坞。", 
            "荒林老树边，聚落成三五。", 
            "门外放鸡豚，檐前坐翁姥。", 
            "秋禾既登场，冬菜亦生圃。", 
            "沽酒不用帘，猎兽或张弩。", 
            "地利本硗瘠，民俗复椎鲁。", 
            "生当太平时，居然称乐土。", 
            "惟闻静德僧，畏尔采樵斧。"
        ], 
        "title": "大把关", 
        "type": "古风", 
        "yun": "麌"
    }, 
    {
        "author": "黎恂", 
        "era": "清", 
        "subtype": null, 
        "text": [
            "郑子有才不可羁，卓立天骨矜权奇。", 
            "郑子能文苦不遇，即今三十已虚度。", 
            "少年曾读等身书，寻常咳唾皆成珠。", 
            "饥来一字不堪煮，吁嗟吾道其非欤。", 
            "小住京华歇行脚，依旧归心殊落落。", 
            "如入宝山空手回，江湖与我同飘泊。", 
            "买鱼沽酒向沙津，一醉东风桃李春。", 
            "英雄未必无知己，相尔岂是蓬蒿人。"
        ], 
        "title": "郑子尹婿生日作长句示之", 
        "type": "古风", 
        "yun": null
    }, 
    {
        "author": "黎恂", 
        "era": "清", 
        "subtype": null, 
        "text": [
            "不羡钓台鱼，不羡西门柳。", 
            "但愿青鞋布袜一枝藤，踏遍寒溪西山与樊口。", 
            "樊口佳绝临江天，松竹蔚茂鸣风泉。", 
            "漫翁家处石臼在，东坡先生留五年。", 
            "名贤流寓亦偶尔，至今草木犹清妍。", 
            "我来二月风涛壮，叶叶蒲帆破春浪。", 
            "如此山川不少留，惊闻猿鹤空惆怅。", 
            "万松岭，九曲亭，意想幽景无人行。", 
            "何时飞步蹑云峤，一听黄州鼓角声。"
        ], 
        "title": "舟过武昌县遥望西山樊口松桧参天林壑隐秀以不得游览为憾", 
        "type": "古风", 
        "yun": null
    }, 
    {
        "author": "黎恂", 
        "era": "清", 
        "subtype": null, 
        "text": [
            "冻云胶合天梦梦，田水结作冰玲珑。", 
            "啄枝乾鹊嘂声哑，野梅千树无春容。", 
            "老夫经旬不出户，呻吟有类号寒虫。", 
            "岂知岁朝忽澄霁，六合晃朗光冲融。", 
            "里邻纷纷贺新岁，花幡爆竹喧儿童。", 
            "天运穷极固心反，否复还泰理则同。", 
            "行将策杖寻樵踪，往听百舌呼春风。", 
            "不然放艇随溪翁，间窥锦鲤跳波红。", 
            "俯仰乾坤亦自得，无为龌龊嗟龙钟。"
        ], 
        "title": "残腊积冻连旬癸丑元朝倏尔开霁喜赋", 
        "type": "古风", 
        "yun": null
    }, 
    {
        "author": "黎复典", 
        "era": "清", 
        "subtype": "五言绝句", 
        "text": [
            "妾心如垂杨，不系羁人梦。", 
            "昨日东风生，丝丝为君动。"
        ], 
        "title": "春辞", 
        "type": "绝句", 
        "yun": "送"
    }, 
    {
        "author": "黎承忠", 
        "era": "清", 
        "subtype": null, 
        "text": [
            "荒城斗大山之陬，健儿十万横戈矛。", 
            "三更传谕徵马草，里胥持符下乡堡。", 
            "排户输草行给钱，小民汗血官犹怜。", 
            "眼看刍草如山积，城中载运夜不眠。", 
            "谁知刍草散满野，竞刈新麦来秣马。", 
            "可怜麦熟未登场，马病肥死人逃亡。"
        ], 
        "title": "马草行", 
        "type": "古风", 
        "yun": null
    }, 
    {
        "author": "黎承忠", 
        "era": "清", 
        "subtype": null, 
        "text": [
            "理屐趁兴晨，行舆向山路。", 
            "石磴碍流泉，阴云翳深树。", 
            "初历樵径纡，俄转奔崖露。", 
            "修藤蛇蝮蟠，长松猿猱附。", 
            "势诡赏正延，步窘魂已怖。", 
            "防仆前舁危，贾勇后从赴。", 
            "险峭履渐夷，风壑号犹怒。", 
            "苍翠密竹交，向背列屋错。", 
            "烟际遥闻钟，僧庐向何处。"
        ], 
        "title": "偕秋原刺史游香岩寺晚宿李官桥 其一", 
        "type": "古风", 
        "yun": null
    }, 
    {
        "author": "黎承忠", 
        "era": "清", 
        "subtype": null, 
        "text": [
            "丛篁蔽群木，万山围一寺。", 
            "出险天忽开，入宇势顿异。", 
            "朴野见雏僧，庨豁登初地。", 
            "开创肇有唐，兵气毁近代。", 
            "缅维一行高，迥留千偈秘。", 
            "乍炊松肪腴，旋饱香积饵。", 
            "频眷顾客偕，空啸叶鸾吹。", 
            "回瞩展苍莽，云迷失丹翠。"
        ], 
        "title": "偕秋原刺史游香岩寺晚宿李官桥 其二", 
        "type": "古风", 
        "yun": null
    }, 
    {
        "author": "黎承忠", 
        "era": "清", 
        "subtype": null, 
        "text": [
            "将冗成名易，恩宽受病深。", 
            "烟氛何莽苍，雾雨且浸淫。", 
            "竖子忧方大，畸人迹漫寻。", 
            "何时开笑口，城郭避尘簪。"
        ], 
        "title": "大梁杂感 其三", 
        "type": "古风", 
        "yun": "侵"
    }, 
    {
        "author": "黎宗练", 
        "era": "清", 
        "subtype": null, 
        "text": [
            "云气空濛落照迟，鸣鸠谷谷雨如丝。", 
            "重来被酒东门路，又是风花扑面时。", 
            "溪山曲曲掩云岩，溪水粼粼落照衔。", 
            "好是湘江船未泊，绿杨影里见风帆。"
        ], 
        "title": "暮春东郊晚眺", 
        "type": "古风", 
        "yun": null
    }, 
    {
        "author": "黎学渊", 
        "era": "清", 
        "subtype": "七言律诗", 
        "text": [
            "凉云漠漠雨潇潇，无那秋窗坐寂寥。", 
            "此夜不堪闻络纬，有人深悔种芭蕉。", 
            "关河布被惊寒拥，镫火金闺带泪挑。", 
            "莫唱吴娘旧词曲，怜他青鬓已曾凋。"
        ], 
        "title": "秋雨", 
        "type": "律诗", 
        "yun": "萧"
    }, 
    {
        "author": "黎学渊", 
        "era": "清", 
        "subtype": "七言律诗", 
        "text": [
            "守贞得道岂腾空，娘子军来竟死忠。", 
            "雷甲木兰违膝下，星辰苏蕙了胸中。", 
            "妖氛匝地屯黄雾，雌霓经天变白虹。", 
            "已奉瑶池金母敕，迎归笙鹤易迁宫。"
        ], 
        "title": "题奇女李奉贞传", 
        "type": "律诗", 
        "yun": "东"
    }, 
    {
        "author": "黎志远", 
        "era": "清", 
        "subtype": null, 
        "text": [
            "离群剧调饥，晤言暂濡沫。", 
            "方快鄂城游，倏有潇湘别。", 
            "论文期摘瑕，求友惟攻阙。", 
            "古风不可回，时颇笑迂阔。", 
            "长江撼坤浮，舲窗敝天豁。", 
            "晚月升虚无，夕霞烂披列。", 
            "低昂渔子舟，参差渡人筏。", 
            "顾我自夷犹，啸歌为谁发？", 
            "征夫出王城，九玩团团月。", 
            "人事俄是非，宦途遽得失。", 
            "夙怀经世心，讵可违前辙。", 
            "飞鸿向长沙，沙渚何当歇。", 
            "吾爱武昌山，迟君理布袜。", 
            "载收玉与珉，慧珠照澄澈。"
        ], 
        "title": "礼执客鄂城用和巨来韵见贻事牵未报汉阳舟次次韵寄答", 
        "type": "古风", 
        "yun": null
    }, 
    {
        "author": "黎志远", 
        "era": "清", 
        "subtype": null, 
        "text": [
            "殷殷红树村，漫漫白沙堰。", 
            "深丛切秋禽，修竹翳长阪。", 
            "奇境在幽遐，神工启关楗。", 
            "泛滟鲸波摇，跳跃龙游宛。", 
            "玲珑变绳墨，叠皱若违反。", 
            "兰舟不即来，临渊奚缱绻。", 
            "薄暮迟客心，篷窗聊息偃。", 
            "侵宵杖策行，焉得穷其阃。", 
            "云寒月色深，渔静江光远。", 
            "嗟予事行役，徒尔登眺晚。"
        ], 
        "title": "泊陈家湾睹山石奇秀迟客舟同登不至日暝独游未穷其胜", 
        "type": "古风", 
        "yun": "阮"
    }, 
    {
        "author": "黎汝谦", 
        "era": "清", 
        "subtype": "七言律诗", 
        "text": [
            "忽堕南滇月四圆，蛮花犵鸟剧堪怜。", 
            "恰才去国一千里，已胜投荒十九年。", 
            "励治正羞张赵酷，安危未信孔桑贤。", 
            "平生结习狂游在，北固西湖订夙缘。"
        ], 
        "title": "过平彝所", 
        "type": "律诗", 
        "yun": "先"
    }, 
    {
        "author": "黎光地", 
        "era": "清", 
        "subtype": "七言律诗", 
        "text": [
            "轻衫短策趁春间，草长平芜绿满湾。", 
            "恰有桥通烟外店，更无云掩雨余山。", 
            "谁家新燕同人语，一任流莺笑我顽。", 
            "如此风光浑领得，不妨著向画图间。"
        ], 
        "title": "溪上", 
        "type": "律诗", 
        "yun": "删"
    }, 
    {
        "author": "黎兆熙", 
        "era": "清", 
        "subtype": null, 
        "text": [
            "腊日辞家长作客，高歌独对寒天碧。", 
            "猎猎江风吹破裘，愁共波高一千尺。", 
            "牛口滩头霜月明，秋风亭下暮涛生。", 
            "危樯夜泊巴东县，听尽哀猿冷雁声。"
        ], 
        "title": "巴东夜泊", 
        "type": "古风", 
        "yun": null
    }, 
    {
        "author": "黎兆勋", 
        "era": "清", 
        "subtype": null, 
        "text": [
            "乌鸦喧远林，晓柝山城歇。", 
            "行人出树杪，笠影带残月。", 
            "微茫驿西树，明灭岩际雪。", 
            "人语生斥堠，钟声散林樾。", 
            "晓行旅梦醒，古道冰泉咽。", 
            "山川方丛复，人物两清绝。"
        ], 
        "title": "晓发绥阳至黄鱼桥", 
        "type": "古风", 
        "yun": null
    }, 
    {
        "author": "黎兆勋", 
        "era": "清", 
        "subtype": null, 
        "text": [
            "密云洒冻雨，芳草绿满径。", 
            "谁欤庐此间，岩窦发清磬。", 
            "飕飕松下宅，霭霭松间磴。", 
            "客程倦行役，小憩心且定。", 
            "回溪青濛濛，石濑入虚听。"
        ], 
        "title": "西山人家幽僻处", 
        "type": "古风", 
        "yun": "径"
    }, 
    {
        "author": "黎兆勋", 
        "era": "清", 
        "subtype": null, 
        "text": [
            "浮浮五色虹，避日下山霭。", 
            "倏焉化为马，腾踔入溪内。", 
            "南逾百丈梁，架空走湍濑。", 
            "疑从天上来，活活泻清快。", 
            "山中乏粮食，饮水亦堪爱。", 
            "松云不濡衣，结揽在襟带。", 
            "客程腊月余，此景日相对。", 
            "我马亦已劳，我仆倦行迈。", 
            "聊为逍遥游，凌风听天籁。"
        ], 
        "title": "新化州山中", 
        "type": "古风", 
        "yun": null
    }, 
    {
        "author": "黎兆勋", 
        "era": "清", 
        "subtype": null, 
        "text": [
            "百丈插水岩，壁上迸飞瀑。", 
            "我舟行瀑下，琤琤鸣碎玉。", 
            "槎丫大滩来，篙师气先肃。", 
            "扁舟刷风雨，眩眼雷电速。", 
            "抛梭出浮澜，冰雹乱追逐。", 
            "回头一顾间，已下前山麓。", 
            "谁为性命忧，山气清两目。"
        ], 
        "title": "途中杂诗", 
        "type": "古风", 
        "yun": null
    }, 
    {
        "author": "黎兆勋", 
        "era": "清", 
        "subtype": null, 
        "text": [
            "篷背声潇潇，湿云堕江浒。", 
            "扁舟钧鱼城，一夜巴山雨。", 
            "酒醒离忧集，江空暮涛聚。", 
            "细数柝声残，天明渡沙浦。"
        ], 
        "title": "夜泊", 
        "type": "古风", 
        "yun": "麌"
    }, 
    {
        "author": "黎兆勋", 
        "era": "清", 
        "subtype": null, 
        "text": [
            "精思窥洪濛，力抉天地根。", 
            "大哉杜韩业，俎豆百世孙。", 
            "若人生要荒，束发歌兰荪。", 
            "中道厌浮薄，冠佩朝厥尊。", 
            "鲸牙未能拔，此舌焉可扪。", 
            "斩斩百翻纸，滔滔江汉源。", 
            "泗渊揽百怪，古鬼生烦冤。", 
            "正苦太料理，结墙陈黄门。", 
            "迩来格一变，海波掀日翻。", 
            "截然提法律，万马腾中原。", 
            "曩者人所宝，百不十一存。", 
            "我欲全其碎，披沙拣更番。", 
            "嗒焉若自失，仰首鹍鹏骞。", 
            "乃知达神化，不与形色论。", 
            "会看晞汝发，长啸登昆仑。"
        ], 
        "title": "书郘亭诗后", 
        "type": "古风", 
        "yun": null
    }, 
    {
        "author": "黎兆勋", 
        "era": "清", 
        "subtype": null, 
        "text": [
            "少壮寡朋友，席砚一子尹。", 
            "文字劣追攀，学问见绳准。", 
            "丛山气惨郁，足茧知步窘。", 
            "纡回待旁通，峭崿谢推引。", 
            "我师古人意，百困效一忍。", 
            "断彼径寸带，续此三绝纼。", 
            "兢兢三十年，微尚孰能泯。", 
            "萧条共迟暮，相贶以无尽。"
        ], 
        "title": "送子尹署古州训导", 
        "type": "古风", 
        "yun": "轸"
    }, 
    {
        "author": "黎兆勋", 
        "era": "清", 
        "subtype": null, 
        "text": [
            "黄华老人腕是铁，画出松枝劲无敌。", 
            "一株横卧一株立，枝枝皆带风云色。", 
            "云南万岭松成林，高岩下壑苍龙吟。", 
            "西山数株更奇绝，蛟龙窟宅阴沈沈。", 
            "此图仿佛得其真，毋乃画师摄魂来寒岑。", 
            "昔人画松石作土，松气成龙石作虎。", 
            "此松写干石即根，飒飒寒枝战风雨。", 
            "滇人画松我未见，仰订往往留长绢。", 
            "人言瘦硬已通神，我觉离奇无直干。", 
            "李侯笔法翁能变。"
        ], 
        "title": "黄华老人画松歌", 
        "type": "古风", 
        "yun": null
    }, 
    {
        "author": "黎兆勋", 
        "era": "清", 
        "subtype": null, 
        "text": [
            "岷山远夹双江流，奇秀直到江阳收。", 
            "岂无扁舟溯江上，凌云载酒思一游。", 
            "治平寺中塔铃语，风雨夜合南山头。", 
            "闭门一月病难出，更有人事催归舟。", 
            "思奇好异要有数，天不假汝空强求。", 
            "吾生去留缘作主，不必水有蛟龙山有虎。", 
            "故园得归姑早归，莫恋寒镫卧秋雨。", 
            "舟人鸣钲呼晓发，汉嘉西望重云结。", 
            "空江濛濛鸡一鸣，好在峨眉半轮月。"
        ], 
        "title": "自沪州东归", 
        "type": "古风", 
        "yun": null
    }, 
    {
        "author": "黎兆勋", 
        "era": "清", 
        "subtype": null, 
        "text": [
            "山川何处息戎马，儒冠不必谈风雅。", 
            "驼天台下表难成，念我头颅非壮者。", 
            "天末劳人怜汝才，慷慨挺出风尘下。", 
            "十年浪走我真痴，季也能贤心自写。", 
            "皖公山色清黄埃，李侯莫叟当世才。", 
            "与我交游招不去，片帆看汝西南来。", 
            "吾弟行踪不寂寞，我且为之歌徘徊。", 
            "不见云中两鸣雁，分飞千里流音哀。", 
            "男儿当为济世用，胆气不雄何异众。", 
            "中兴诸将岂从容，所嗟悲愤缠云梦。", 
            "相公襟抱真王佐，不日秣陵贼当破。", 
            "汝今名隶相公军，举酒堪为行子贺。", 
            "拨乱扶危须古豪，况今言路收刍荛。", 
            "孔璋行矣莫自失，爱吾剑气凌斗杓。", 
            "行逢故人问吟客，为道堪赋《平蛮谣》。"
        ], 
        "title": "送从弟莼斋从军", 
        "type": "古风", 
        "yun": null
    }, 
    {
        "author": "黎兆勋", 
        "era": "清", 
        "subtype": null, 
        "text": [
            "丛山虎豹走斑斑，石砦柴门昼亦关。", 
            "旧俗敲残铜铸鼓，南风吹瘦月成环。", 
            "诗情渐冗能为崇，海色无多莫洗颜。", 
            "紫蝎金蚕愁蛊毒，故乡惟冀得生还。"
        ], 
        "title": "赠中杂感", 
        "type": "古风", 
        "yun": "删"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "泰山高，群岳之长帝所褒；", 
            "眷来烟雾相亏蔽，丛薄时闻狐虎嗥。", 
            "风景一至朱明盛，碧空澄霁妖兽逃；", 
            "五十馀盘天孙座，俯临万象见秋毫。", 
            "十洲三岛在咫尺，召集仙人奏云璈；", 
            "仙人手酌流霞杯，荐以三千度索桃。", 
            "桃花桃子开又结，泰山之高高莫埒。"
        ], 
        "title": "泰山高", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "叶茂林，报主颈血怨主心，心心爱主翻成怨，为主不死辱更深；", 
            "慷慨刎喉先主死，焉能视主汤火燖。", 
            "嗟哉累累若若辈，身濡鲜血献黄金；", 
            "缓死须臾竟死矣，遗臭万年讵可任。", 
            "惟有茂林终不死，长使忠义发哀吟。"
        ], 
        "title": "叶茂林（有序）", 
        "type": "古风", 
        "yun": "侵"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "青灯荧荧照读书，暴客惠然入吾庐。", 
            "吾庐萧索何所有，两簏敝衣尽赠渠；", 
            "主人不怒客不喜，一场得失仅尔耳。", 
            "人言廉士只虚声，今日幸有君知己；", 
            "按剑相盼戏耶真，我本非君之仇人。"
        ], 
        "title": "暴客行", 
        "type": "古风", 
        "yun": null
    }, 
    {
        "author": "卢若腾", 
        "era": "清", 
        "subtype": null, 
        "text": [
            "海东有巨岛，华人旧不争。", 
            "南对惠潮境，北尽温麻程。", 
            "红夷浮大舶，来筑数雉城。", 
            "稍有中国人，互市集经营。", 
            "虏乱十馀载，中原事变更。", 
            "豪杰规速效，拥众涉沧瀛。", 
            "于此辟天荒，标立东都名。", 
            "或自东都来，备说东都情。", 
            "官司严督趣，令人垦且耕。", 
            "土壤非不腴，区画非不平。", 
            "灌木蔽人视，蔓草𥥾人行。", 
            "木杪悬蛇虺，草根穴狸鼪。", 
            "毒虫同寝处，瘴泉供饪烹。", 
            "病者十四五，聒耳呻吟声。", 
            "况皆苦枵腹，锹锸孰能擎。", 
            "自夏而徂秋，尺土垦未成。", 
            "红夷怯战斗，独恃火器精。", 
            "城中一炮发，城下百尸横。", 
            "林箐深密处，土夷更狰狞。", 
            "射人每命中，竹箭铁镖并。", 
            "相期适乐土，受廛各为氓。", 
            "而今战血溅，空山燐火盈。", 
            "浯岛老杞人，听此忧茕茕。", 
            "到处逢杀运，何时见息兵。", 
            "天意虽难测，人谋自匪轻。", 
            "苟能图匡复，岂必务远征。"
        ], 
        "title": "东都行", 
        "type": "古风", 
        "yun": "庚"
    }, 
    {
        "author": "卢若腾", 
        "era": "清", 
        "subtype": null, 
        "text": [
            "茫茫元气虚空鼓，长波汗漫蛟龙舞。", 
            "忽然蓬莱失左股，幻结澎湖护仙府。", 
            "秀灵磅礡孕扶舆，沧桑阅历成今古。", 
            "遂有宝气摩青苍，知是奎星堕沙渚。", 
            "雷电追取敕神丁，冰霜雕锼运鬼斧。", 
            "合则成璧分如圭，圆成应规方就矩。", 
            "藓斑隐跃渍璘璘，螺文屈曲旋楚楚。", 
            "或如端溪鸲鹆眼，或如炎州翡翠羽。", 
            "苍然古色露精坚，秀绝清姿工媚妩。", 
            "几案有时烟云供，光怪犹作蛟龙吐。", 
            "底用珊瑚采铁网，那复夜光誇悬圃。", 
            "我来海外搜奇材，谁料眼中尽尘土。", 
            "尘土尘土何足数，此石莫共匣剑处。", 
            "惟恐神物不自主，夜半飞腾作风雨。"
        ], 
        "title": "澎湖文石歌", 
        "type": "古风", 
        "yun": null
    }, 
    {
        "author": "黎世序", 
        "era": "清", 
        "subtype": null, 
        "text": [
            "虎符催赴海东隅，疏瀹宁须一腐儒。", 
            "治水无才师伯禹，扬尘何处问麻姑。", 
            "招徕掾吏应鸿雁，卜筑衙斋指荻芦。", 
            "回首江南春正好，缘杨红杏雨始酥。"
        ], 
        "title": "赴淮海道任留别镇江士绅 其二", 
        "type": "古风", 
        "yun": "虞"
    }, 
    {
        "author": "黎士弘", 
        "era": "清", 
        "subtype": null, 
        "text": [
            "双钟峙中流，高低互相位。", 
            "微风吹水波，万窍各鸣嘒。", 
            "仰观造化心，雕镂亦为罪。", 
            "濯濯苏眉山，捉笔工点缀。", 
            "放舟绝壁下，领意得奇最。", 
            "子弟与山川，韵事足图绘。", 
            "夷考作记年，送子德兴尉。", 
            "余来涉江涛，别弟趋吴会。", 
            "古人今不殊，事迹偶相类。", 
            "离怀虽黯然，妙得山水对。", 
            "西风泥行舟，遂谋三日醉。"
        ], 
        "title": "石钟山", 
        "type": "古风", 
        "yun": null
    }, 
    {
        "author": "黎士弘", 
        "era": "清", 
        "subtype": null, 
        "text": [
            "亦何累累，亦何辈辈。", 
            "大者丞相尚书御史大夫章，细琐参军丞簿尉。", 
            "大笥小簏声琅琅，还想当时尽朝贵。", 
            "书生白面朝典铨，夕卷黄河拥高旆。", 
            "豪奴千指坐索人，巨室高门闲过醉。", 
            "一丸已堕睥睨墙，烧烛侯家方嫁妹。", 
            "楚猴虽沐冠常裂，《春秋》大义应书贼。", 
            "岂有中心事主为国恩，日日雕铜分暴客。", 
            "生不足怜死不惜，阴风吹满秋灯湿。", 
            "狼籍头颅杂土飞，独余废印高屋脊。"
        ], 
        "title": "印无数", 
        "type": "古风", 
        "yun": null
    }, 
    {
        "author": "黎士弘", 
        "era": "清", 
        "subtype": null, 
        "text": [
            "小心事贵人，眉睫博意气。", 
            "巢由拜马首，士亦各有志。", 
            "呼来坐堂下，微筦烦顾视。", 
            "环指座上客，是子觉稍异。", 
            "三公间九卿，勉矣行自致。", 
            "驰归语细君，此是亲传示。"
        ], 
        "title": "大言 其一", 
        "type": "古风", 
        "yun": null
    }, 
    {
        "author": "黎士弘", 
        "era": "清", 
        "subtype": null, 
        "text": [
            "庄生未闻道，李耳故疏脱。", 
            "干将不示人，铅刀称善割。", 
            "古来青冢上，谁为表清浊。", 
            "彼哉柴桑君，耽诗诡寂寞。", 
            "公田忍不收，乞食徒取薄。"
        ], 
        "title": "大言 其二", 
        "type": "古风", 
        "yun": null
    }, 
    {
        "author": "黎士弘", 
        "era": "清", 
        "subtype": null, 
        "text": [
            "马安称巧仕，潘生嗟宦拙。", 
            "万物各枯菀，造化何区别。", 
            "达士贱权奇，名花厌高格。", 
            "蟋蟀知风寒，鸿雁知霜冽。", 
            "泛泛水中凫，稻粱谋亦得。"
        ], 
        "title": "大言 其三", 
        "type": "古风", 
        "yun": null
    }, 
    {
        "author": "黎士弘", 
        "era": "清", 
        "subtype": null, 
        "text": [
            "花发大堤西，花发大堤东。", 
            "策马谁家子，蹀躞凌春风。", 
            "行道各借问，名父忝上公。", 
            "郁郁守贫贱，执鞭甘所从。"
        ], 
        "title": "大言 其四", 
        "type": "古风", 
        "yun": null
    }, 
    {
        "author": "黎士弘", 
        "era": "清", 
        "subtype": null, 
        "text": [
            "南塘小儿弄兵戏，抹额红巾等山魅。", 
            "夜切人肝作脯甘，对裂轻缯如破絮。", 
            "杀人不死还等闲，随上军门求补吏。", 
            "山中日日报揭竿，百道军书勒簿尉。", 
            "簿尉何能令请行，牙兵几队趋山际。", 
            "昨日书来珍重看，云已破贼数十辈。", 
            "留之不可诛不胜，细作爰书别党类。", 
            "我闻此语心独欢，贤者宁不当如是。", 
            "呜呼作贼不死死者冤，民不作贼将徒然。"
        ], 
        "title": "书来家弟遂已破贼大桥为志数语", 
        "type": "古风", 
        "yun": null
    }, 
    {
        "author": "黎士弘", 
        "era": "清", 
        "subtype": null, 
        "text": [
            "河水细如线，峰峰见兀硉。", 
            "散石亘中流，奔雷喧日夕。", 
            "山寒鸟不飞，微雨洒衣湿。", 
            "牵缆百尺高，隔树明人迹。", 
            "薪烟望目劳，群虎见跳掷。", 
            "长吏本凉德，敢怪尔充斥。", 
            "四顾井邑荒，吁嗟悼行役。"
        ], 
        "title": "永新道中即事 其一", 
        "type": "古风", 
        "yun": null
    }, 
    {
        "author": "黎士弘", 
        "era": "清", 
        "subtype": null, 
        "text": [
            "下水苦逆风，上水苦冻雨。", 
            "雨冻手足僵，竟日行十里。", 
            "岸花歇众芳，磷磷见水底。", 
            "勉力事宵征，众声合邪许。", 
            "孰知舟中人，心更劳胼胝。", 
            "一官不自爱，致身等腐鼠。", 
            "空歌《行路难》，艰辛用自取。"
        ], 
        "title": "永新道中即事 其二", 
        "type": "古风", 
        "yun": null
    }, 
    {
        "author": "黎士弘", 
        "era": "清", 
        "subtype": null, 
        "text": [
            "一山一山过，细雨鸣嘐嘐。", 
            "西风号四野，壮士安能豪。", 
            "嵯峨望城郭，中多蓬与蒿。", 
            "鸡犬不闻声，灯焰空寂寥。", 
            "老母隔江城，儿心中夜劳。", 
            "仲弟陷文法，意外生波涛。", 
            "日遣两儿去，急难京华路。", 
            "会与少弟见，有泪如河注。", 
            "念之摧心肝，焉得生羽翼。", 
            "不如颠倒卧，庶几忘百虑。", 
            "未明起披衣，残月犹在树。"
        ], 
        "title": "永新道中即事 其三", 
        "type": "古风", 
        "yun": null
    }, 
    {
        "author": "黎士弘", 
        "era": "清", 
        "subtype": null, 
        "text": [
            "不见吾子十年矣，子来远渡西江水。", 
            "拜子颜色为子欢，遂能解脱了生死。", 
            "忆昔追随全盛日，破壁短檠同吮笔。", 
            "规模贾董公孙书，指点云烟酣六籍。", 
            "其时吾师杨长公俱劲敌。", 
            "与叔胡生三十强，摩空作赋徐庾匹。", 
            "各各心矜吾子贤，退让不敢齿行立。", 
            "子家簪缨床满笏，群从诸郎庙廊属。", 
            "子独游迹扫朱门，沧桑弹指逃空谷。", 
            "贤者所为不可测，学孔学释非两截。", 
            "大地应须截铁人，能穿虎豹探龙穴。", 
            "往事陈言空浩浩，选佛归来年尚少。", 
            "老大还念嫁时裳，我为子语子应笑。", 
            "三生石上灵岩山，欲得从君觅领要。"
        ], 
        "title": "己亥小寒走笔赠古林和尚", 
        "type": "古风", 
        "yun": null
    }, 
    {
        "author": "黎士弘", 
        "era": "清", 
        "subtype": null, 
        "text": [
            "前年曾见壁上山，去年又看卷中树。", 
            "道人丘壑自胸中，水水石石纷无数。", 
            "使见所梦忆所历，叹者得息迷者悟。", 
            "青原山上山如簇，何岭何峰是其族。", 
            "我未入山见道人，欲向此山先礼足。", 
            "譬如问鲭诣五侯，才过屠门已果腹。", 
            "春音居士殊高致，抗首风尘仙作吏。", 
            "前身要是白社人，乘闲便入青原寺。", 
            "又乞五岳留真形，道人泼墨供游戏。", 
            "我欲问君假齿图，沿溪处处咸相志。", 
            "他日入山或不迷，不止盘礴领其意。"
        ], 
        "title": "题于慧男集药地老人画帧", 
        "type": "古风", 
        "yun": null
    }, 
    {
        "author": "黎士弘", 
        "era": "清", 
        "subtype": null, 
        "text": [
            "万里黄河飞一线，五州棋错东西面。", 
            "大旗日落照孤城，画角声低迷故县。", 
            "秦人百二夸山河，明驼騣马羌唱歌。", 
            "硖水淙淙石齿齿，祁连千仞高嵯峨。", 
            "白头父老说前事，举边还指战场地。", 
            "射残铁镞半段枪，得来换酒谋朝醉。", 
            "马兰苜蓿生沙州，荒邮短驿连古沟。", 
            "四月寒山催种麦，风高六月犹披裘。", 
            "夹道鳞鳞见番族，放马满山羊满谷。", 
            "天巴岁岁说防秋，未必饮河能果腹。", 
            "河西僧人著黄衣，蚁蜉经卷银字肥。", 
            "吞针罗什不长见，斗室维摩仍有妻。", 
            "或云此辈便其俗，要使羁縻压荒服。", 
            "时平不问燕雀安，防微深恐鼠蛇伏。", 
            "前生草地纷请求，闭关却谢诚良筹。", 
            "岂可鸿沟割项羽，宁容子敬分荆州。", 
            "庙堂胜策坚壁垒，得使澄澜安弱水。", 
            "曾无佛骨与仙才，来束单车结双轨。", 
            "书生落落真自豪，一斗伊凉笑尔曹。", 
            "朝来起看雪山雪，夜卧贪窥星汉高。", 
            "甘州四山积雪，经夏不消。", 
            "金瓶新摘“青粿，”万颗匀圆荐红玉。", 
            "长枪江米压囊香，听尽甘州《垂手》曲。", 
            "曲中何曲最断肠，银笙吹月出半衔。", 
            "尊前铁石顽司马，肯教闲泪浇青衫。", 
            "经年此处似差乐，土房煤瓮倾羊酪。", 
            "譬如生长作边人，那识金齑开碧阁。", 
            "衙散清斋一事无，还能忆我前读书。", 
            "凿空博望出下策，欲将缯币联康居。", 
            "缯币东来千万轴，单于城畔高粱肉。", 
            "单于城去镇百里。", 
            "纵使贰师出渥洼，何如八骏追周穆。", 
            "还想子公破月支，当时壮节称魁奇。", 
            "而我不烦折一矢，谈笑欲狭前人规。", 
            "几人称王几人帝，槐柯蚁蛭真儿戏。", 
            "重华空上建业疏，蒙逊解乞《搜神记》。", 
            "不知何代何王宫，阴房鬼火遮路红。", 
            "彩虹已逐瓜蔓水，尺碣挂壁夸奇功。", 
            "看乌西飞兔东走，功名富贵亦何有。", 
            "巧鹳当径啄新蒲，跛羊卧路啮残柳。", 
            "监仓公子无乃愚，不算升斗量锱铢。", 
            "作诗索句如追逋，胡为嘐嘐嗤古徒。", 
            "我不敢效我友逸，粗了簿书吟抱膝。", 
            "虎头燕颌百不须，坐享清时懒投笔。"
        ], 
        "title": "来甘州一载矣尚未纪其风物夙昔交游问贻杂至特作六百字写怀用柬知我", 
        "type": "古风", 
        "yun": null
    }, 
    {
        "author": "黎士弘", 
        "era": "清", 
        "subtype": null, 
        "text": [
            "细数平交真尔尔，我记汪子与倪子。", 
            "倪子恢奇磊落人，驱毫使墨如烟雨。", 
            "万卷读破龙威篇，廿年久贵长安纸，晚交汪子章江上，珠光剑气䁥相向。", 
            "我宰山县苦低眉，君临溪阁时微叹。", 
            "三日两日走尺书，赖手清篇情肮脏。", 
            "契阔经年限南北，不见故人好颜色。", 
            "前秋我始渡江归，一读除书屐齿折。", 
            "岂因王贡侈弹冠，祇爱枚贾车连辙。", 
            "大液池头清似玉，圣人宏网收鸿鹄。", 
            "耐饥且索东方米，时清肯费景文烛。", 
            "昌黎好在续长编，未要柳州书屡促。", 
            "忽忽怀今转念昔，天寒雪大酸风急。", 
            "睛鹤久看沙苑飞，顾曲亭荒新燕入。", 
            "何不早贵十年前，见君并辔传呼曰。", 
            "短章写就特寄君，知君执卷挑灯立。"
        ], 
        "title": "寄倪闇公汪舟次两翰林", 
        "type": "古风", 
        "yun": null
    }, 
    {
        "author": "黎士弘", 
        "era": "清", 
        "subtype": "五言律诗", 
        "text": [
            "登临缘分事，吾自偶然来。", 
            "孤远荡闻见，高危验胆才。", 
            "长风牵璧立，众树领江回。", 
            "烟积山如幕，晴吹次第开。"
        ], 
        "title": "登虔州塔顶同朱具臣南昌游云生", 
        "type": "律诗", 
        "yun": "灰"
    }, 
    {
        "author": "黎士弘", 
        "era": "清", 
        "subtype": "五言律诗", 
        "text": [
            "不住因风好，能争半日程。", 
            "船灯敲石火，人语渡河声。", 
            "月上千峰立，霜深一雁鸣。", 
            "经年南北路，多半是宵征。"
        ], 
        "title": "舟过建武夜行", 
        "type": "律诗", 
        "yun": "庚"
    }, 
    {
        "author": "黎士弘", 
        "era": "清", 
        "subtype": "五言律诗", 
        "text": [
            "出郭无多路，斯山遂觉深。", 
            "四时全雨色，长夏逼秋心。", 
            "野馔分僧供，残碑与客寻。", 
            "谁能容小隐，弭节愧登临。"
        ], 
        "title": "贵溪小隐岩", 
        "type": "律诗", 
        "yun": "侵"
    }, 
    {
        "author": "黎士弘", 
        "era": "清", 
        "subtype": "七言律诗", 
        "text": [
            "错绣诸峰夜色安，烟光树气积高寒。", 
            "苍茫星汉容人立，喧寂林峦共佛看。", 
            "凉月有怀成独笑，清宵无累况登山。", 
            "纸屏细坐幽如梦，何处幽香满一栏。"
        ], 
        "title": "佛祖峰山寺坐月", 
        "type": "律诗", 
        "yun": null
    }, 
    {
        "author": "黎士弘", 
        "era": "清", 
        "subtype": "七言律诗", 
        "text": [
            "绝胜亭台见远岗，相将高处待重阳。", 
            "几行浊酒浇槐冷，尽启疏帘让菊香。", 
            "人在他乡知友重，客当佳序附官忙。", 
            "朅来脱帽狂从事，手划银河数漏长。"
        ], 
        "title": "九月同集蔡翼皇太守来青亭", 
        "type": "律诗", 
        "yun": "阳"
    }, 
    {
        "author": "黎士弘", 
        "era": "清", 
        "subtype": "七言律诗", 
        "text": [
            "是曾经到还如乍，置我真宜丘壑间。", 
            "马上得全看树色，月中记两入秋山。", 
            "快游尽兴怀才满，尘事经心侮欲删。", 
            "勾漏沙床他日约，一峰一石与回环。"
        ], 
        "title": "九日晦再至南崖", 
        "type": "律诗", 
        "yun": "删"
    }, 
    {
        "author": "黎士弘", 
        "era": "清", 
        "subtype": "七言律诗", 
        "text": [
            "先生七载湖西住，到处人能说使君。", 
            "酌水自编良吏传，扶风新散讲堂文。", 
            "半江烟雨催归棹，一日星辰涣小群。", 
            "同在他乡仍惜别，相思嘱寄敬亭云。"
        ], 
        "title": "送别施愚山先生", 
        "type": "律诗", 
        "yun": "文"
    }, 
    {
        "author": "黎士弘", 
        "era": "清", 
        "subtype": "七言律诗", 
        "text": [
            "他乡惊喜君还在，痛定开函泪更流。", 
            "万死才回明主顾，孤儿犹属故人收。", 
            "众中薄命谁能惜，意外微生荷独留。", 
            "误尽闽南碑下客，无端北望哭西州。"
        ], 
        "title": "至西昌知周栎园先生无恙且得手书", 
        "type": "律诗", 
        "yun": "尤"
    }, 
    {
        "author": "鲁蕡", 
        "era": "清", 
        "subtype": null, 
        "text": [
            "长绳系落日，潜从根九渊。", 
            "如何将微丝，至意深缠绵。", 
            "忆君不相识，见君情转戚。", 
            "十年抱夙悃，涕泗横君膝。", 
            "谁谓南山鸟，枉就北山罗。", 
            "梦眼凄心魂，蝴蝶相经过。", 
            "殷勤托芳素，赠君合欢褥。", 
            "合欢那所量，团扇洁如玉。", 
            "岂期浮萍草，转作杨花飞。", 
            "嫦娥窃无药，三五愁云欺。", 
            "宛转复宛转，春风吹发短。", 
            "忍复摧烧之，留此明人眼。", 
            "金刀莫剪爪，剪爪爪痕枯。", 
            "出门莫振衣，振衣绝衣裾。", 
            "衣带日以宽，离怀日以永。", 
            "当户疑有人，愁见庭树影。", 
            "肃肃西征鸿，洋洋东逝鱼。", 
            "为君前致词，努力筹良图。", 
            "良图诚所愿，长夜何时旦。", 
            "愿将身化石，从此填银汉。"
        ], 
        "title": "古曾赠今人", 
        "type": "古风", 
        "yun": null
    }, 
    {
        "author": "鲁蕡", 
        "era": "清", 
        "subtype": null, 
        "text": [
            "岁晏朔风百忧集，步出东门西门入。", 
            "桁上无衣囊无钱，妻孥何用苦煎急。", 
            "自从师兴官帑虚，公私坐困枯鱼泣。", 
            "水衡少府仰屋愁，变通改铸聊取给。", 
            "法权轻重递减半，重者当百轻当十。", 
            "一当百十官与民，民转输官官怒嗔。", 
            "通风哑板目色新，官局沙汰何其频。", 
            "且如南河币用楮，吏俸兵粮皆赐予。", 
            "龙文宝印空镂错，一纸千钱谁给汝。", 
            "乌乎四海愁风尘，朝法暮制徒纷纷。", 
            "长沙谏铸流千载，谁是当今痛哭人？"
        ], 
        "title": "岁晏行", 
        "type": "古风", 
        "yun": null
    }, 
    {
        "author": "鲁曾煜", 
        "era": "清", 
        "subtype": null, 
        "text": [
            "问妾何人妇，商家执巾■。", 
            "枯杨生其梯，亦自称连理。", 
            "前年贩洞庭，今岁粜吴市。", 
            "妾尝处空闺，独宿鲜娣姒。", 
            "妾貌苕之荣，妾心水之止。", 
            "东邻何少年，自矜冠玉美。", 
            "妮词致黄金，新声挑绿绮。", 
            "为妾谢少年，越礼禽行耳。", 
            "庭前雪皑皑，江上石齿齿。", 
            "石坚不可泐，雪净不可滓。", 
            "付命朱丝绳，妄念君休矣。"
        ], 
        "title": "商妇篇记汝阳事", 
        "type": "古风", 
        "yun": "纸"
    }, 
    {
        "author": "鲁鸿", 
        "era": "清", 
        "subtype": "五言律诗", 
        "text": [
            "竹径高台出，层轩四面开。", 
            "千秋亭上酒，五月笛中梅。", 
            "远水环山尽，晴云带雨来。", 
            "苍茫烟柳积，琐屑乱莓苔。"
        ], 
        "title": "题似山五云山房 其一", 
        "type": "律诗", 
        "yun": "灰"
    }, 
    {
        "author": "鲁鸿", 
        "era": "清", 
        "subtype": "五言律诗", 
        "text": [
            "步屟春风里，闲花到处香。", 
            "轻云过水湿，残月下山凉。", 
            "路失遗樵辨，林深古寺藏。", 
            "扶筇能济胜，潘岳鬓毛苍。"
        ], 
        "title": "题似山五云山房 其二", 
        "type": "律诗", 
        "yun": "阳"
    }, 
    {
        "author": "鲁蕡", 
        "era": "清", 
        "subtype": "五言律诗", 
        "text": [
            "独坐愁无赖，苍天不肯晴。", 
            "邻鸡都一哭，尊酒且三更。", 
            "太息庭芳烂，生憎檐溜倾。", 
            "蹉跎兵甲外，伏枕泪交横。"
        ], 
        "title": "独坐", 
        "type": "律诗", 
        "yun": "庚"
    }, 
    {
        "author": "黎世序", 
        "era": "清", 
        "subtype": "七言律诗", 
        "text": [
            "梅华驿路送征骖，诗思离情两不堪。", 
            "宦迹几曾经海畔，花时何忍别江南。", 
            "生徒染翰邀人住，父老持觞劝客酣。", 
            "一种消魂南浦意，江淹作赋未曾谙。"
        ], 
        "title": "赴淮海道任留别镇江士绅 其一", 
        "type": "律诗", 
        "yun": "覃"
    }, 
    {
        "author": "黎世序", 
        "era": "清", 
        "subtype": "七言律诗", 
        "text": [
            "新开学舍枕江干，白袷青衿玉佩珊。", 
            "问字我惭一日长，研经君耐九秋寒。", 
            "南徐文物推人薮，北固江声走笔澜。", 
            "一语临歧须记取，科名容易立身难。"
        ], 
        "title": "赴淮海道任留别镇江士绅 其三", 
        "type": "律诗", 
        "yun": "寒"
    }, 
    {
        "author": "黎世序", 
        "era": "清", 
        "subtype": "七言律诗", 
        "text": [
            "群山壁立水安流，风俗敦庞爱润州。", 
            "比户诗书研午夜，万家机杼织新秋。", 
            "烟花不染维扬习，金粉终为白下羞。", 
            "此去清河三百里，岁民无恙有传邮。"
        ], 
        "title": "赴淮海道任留别镇江士绅 其四", 
        "type": "律诗", 
        "yun": "尤"
    }, 
    {
        "author": "黎兆勋", 
        "era": "清", 
        "subtype": "五言律诗", 
        "text": [
            "昔人游剑外，蜀道在青天。", 
            "回首三坡路，开荒几百年。", 
            "地偏曾置驿，山尽即乘船。", 
            "秦栈知何似，愁生落照边。"
        ], 
        "title": "夜郎三坡", 
        "type": "律诗", 
        "yun": "先"
    }, 
    {
        "author": "黎兆勋", 
        "era": "清", 
        "subtype": "五言律诗", 
        "text": [
            "夜气清无虑，浮凉近水村。", 
            "竹扶云过坞，山抱月当门。", 
            "鱼鸟依泉响，入天浴露痕。", 
            "数星低望晓，细吐未全吞。"
        ], 
        "title": "水村", 
        "type": "律诗", 
        "yun": "元"
    }, 
    {
        "author": "黎兆勋", 
        "era": "清", 
        "subtype": "五言律诗", 
        "text": [
            "翠壁缘岩转，长林上碧空。", 
            "泉飞龙硐雪，人坐鹤巢风。", 
            "佛火诸天迥，香云大壑通。", 
            "非非真想处，还拟问灵宫。"
        ], 
        "title": "南泉山", 
        "type": "律诗", 
        "yun": "东"
    }, 
    {
        "author": "黎兆勋", 
        "era": "清", 
        "subtype": "五言律诗", 
        "text": [
            "腻寒喧白昼，作势警深宵。", 
            "云雨深于梦，风霆悄不骄。", 
            "角声催客枕，屋漏搅心潮。", 
            "毋寐疑龙战，孤镫几次挑。"
        ], 
        "title": "积雨", 
        "type": "律诗", 
        "yun": "萧"
    }, 
    {
        "author": "黎兆勋", 
        "era": "清", 
        "subtype": "五言律诗", 
        "text": [
            "黄叶溪流急，东岑一径斜。", 
            "洗心寻碧涧，归梦溯苍葭。", 
            "读史诚多事，悲秋尚有家。", 
            "未须愁六凿，守黑是生涯。"
        ], 
        "title": "归梦", 
        "type": "律诗", 
        "yun": "麻"
    }, 
    {
        "author": "黎兆勋", 
        "era": "清", 
        "subtype": "七言律诗", 
        "text": [
            "此地清吟亦费才，凭栏眺远暮云开。", 
            "凉风天末才过雁，明月楼头独举杯。", 
            "秋渐有声宜小集，客如无事可常来。", 
            "夜郎旧论皆荒渺，一度登临醉一回。"
        ], 
        "title": "谪仙楼柬郑子尹莫郘亭两孝廉", 
        "type": "律诗", 
        "yun": "灰"
    }, 
    {
        "author": "黎兆勋", 
        "era": "清", 
        "subtype": "七言律诗", 
        "text": [
            "藻米溪清漫溯洄，女媭移住白云隈。", 
            "幽人无事或孤往，寒气今秋更早来。", 
            "零露萧疏乌桕落，当阶烂漫蜀葵开。", 
            "晓风燮燮蝉声静，正要先生说饼来。"
        ], 
        "title": "子尹乌桕轩小集", 
        "type": "律诗", 
        "yun": "灰"
    }, 
    {
        "author": "黎兆勋", 
        "era": "清", 
        "subtype": "七言律诗", 
        "text": [
            "朝来山雨暗平皋，间倚岑楼思郁陶。", 
            "龙虎气蒸云雾峡，马牛风截石江涛。", 
            "秋生衾枕诗怀瘦，路绕峰峦箐戍高。", 
            "自信防身双宝剑，不须持赠吕虔刀。"
        ], 
        "title": "罗里阻雨旅馆书壁", 
        "type": "律诗", 
        "yun": "豪"
    }, 
    {
        "author": "黎兆勋", 
        "era": "清", 
        "subtype": "七言律诗", 
        "text": [
            "黄叶溪头两板扉，十年计与素心违。", 
            "谈兵客厌残棋局，被褐吾惭老布衣。", 
            "水阔鱼龙腾浪早，天长鸿雁拂云稀。", 
            "江神识我应相惜，微禄何求久不归。"
        ], 
        "title": "出汉阳门渡江感怀", 
        "type": "律诗", 
        "yun": "微"
    }, 
    {
        "author": "黎兆熙", 
        "era": "清", 
        "subtype": "七言绝句", 
        "text": [
            "秣陵三月路如何，料峭东风卷白波。", 
            "早趁寒潮别君去，过江烟柳雨丝多。"
        ], 
        "title": "金陵别方仲坚", 
        "type": "绝句", 
        "yun": "歌"
    }, 
    {
        "author": "黎承忠", 
        "era": "清", 
        "subtype": "五言排律", 
        "text": [
            "虽探香岩奇，未历白崖妙。", 
            "远瀑散惊响，长林霭余照。", 
            "入冬石骨青，向晚江云烧。", 
            "人家背岭居，炊烟出屋筱。", 
            "牛羊见墟里，鸡豚聚古庙。", 
            "憩访野人名，归屏长官导。", 
            "眷兹畎亩间，慨予行役劳。", 
            "沽酒慰尘踪，濯缨聊强笑。"
        ], 
        "title": "偕秋原刺史游香岩寺晚宿李官桥 其三", 
        "type": "排律", 
        "yun": null
    }, 
    {
        "author": "黎承忠", 
        "era": "清", 
        "subtype": "五言律诗", 
        "text": [
            "兵甲三春满，经年海上归。", 
            "未依新画栋，还认旧柴扉。", 
            "雨细窥帘入，泥融掠水飞。", 
            "营巢吾愧汝，飘泊寸心违。"
        ], 
        "title": "初见燕", 
        "type": "律诗", 
        "yun": "微"
    }, 
    {
        "author": "黎承忠", 
        "era": "清", 
        "subtype": "五言律诗", 
        "text": [
            "孤塔平悬郭，危楼上切云。", 
            "谁过朱亥市，复祀信陵君。", 
            "北檄传鸡羽，南天阻雁群。", 
            "杞忧吾曷敢，时事未应闻。"
        ], 
        "title": "大梁杂感 其一", 
        "type": "律诗", 
        "yun": "文"
    }, 
    {
        "author": "黎承忠", 
        "era": "清", 
        "subtype": "五言律诗", 
        "text": [
            "屡下勤王诏，诸军自养痈。", 
            "犒师劫行旅，积庾困输供。", 
            "张镐援何后，思明计已穷。", 
            "空传裘带略，息甲久山东。"
        ], 
        "title": "大梁杂感 其二", 
        "type": "律诗", 
        "yun": null
    }, 
    {
        "author": "黎承忠", 
        "era": "清", 
        "subtype": "七言律诗", 
        "text": [
            "岳气河声接槛来，遥凭秋色一衔杯。", 
            "平台会散当年客，公人思一代才。", 
            "世治交游名自贵，途穷怀抱向谁开。", 
            "凭君莫洒登高泪，斯地重阳得几回。"
        ], 
        "title": "九日偕虞裳登吹台", 
        "type": "律诗", 
        "yun": "灰"
    }, 
    {
        "author": "黎承忠", 
        "era": "清", 
        "subtype": "七言律诗", 
        "text": [
            "秋深数枉山中讯，劳汝殷勤问卜居。", 
            "岂意尧年逢水患，独陈贾策著河渠。", 
            "白龙上诉愁穷羿，衰凤行歌比接舆。", 
            "我自湛冥君矫翼，未妨同量测拘墟。"
        ], 
        "title": "酬镐仲比部", 
        "type": "律诗", 
        "yun": "鱼"
    }, 
    {
        "author": "黎恂", 
        "era": "清", 
        "subtype": "七言绝句", 
        "text": [
            "曲曲斜斜坡路危，黄茅冈上晚风吹。", 
            "仆夫短笠入林去，野果分尝山荔枝。"
        ], 
        "title": "山行即目", 
        "type": "绝句", 
        "yun": "支"
    }, 
    {
        "author": "黎恂", 
        "era": "清", 
        "subtype": "五言律诗", 
        "text": [
            "百感此交集，小窗明月阴。", 
            "梧桐支老干，蟋蟀诉秋心。", 
            "忧患梦如昨，蹉跎人到今。", 
            "生涯三亩在，不必问升沈。"
        ], 
        "title": "秋夕", 
        "type": "律诗", 
        "yun": "侵"
    }, 
    {
        "author": "黎恂", 
        "era": "清", 
        "subtype": "七言律诗", 
        "text": [
            "征雁飞飞塔上头，深藏兰若地清幽。", 
            "半林落叶荒山路，一杵疏钟冷寺秋。", 
            "僧杖乍归云满钵，佛镫初上月当楼。", 
            "行将看菊来禅榻，静诵《楞严》学比丘。"
        ], 
        "title": "秋寺", 
        "type": "律诗", 
        "yun": "尤"
    }, 
    {
        "author": "鲁绍连", 
        "era": "清", 
        "subtype": "七言律诗", 
        "text": [
            "孤城如斗酌溪滨，极望茫茫一黯神。", 
            "废垒烟空栖白骨，寒芜日落吊青磷。", 
            "何来越子三千甲，只负田横五百人。", 
            "岂有桃源堪避世，几村烟水尚迷春。"
        ], 
        "title": "芗城", 
        "type": "律诗", 
        "yun": "真"
    }, 
    {
        "author": "鲁武茂", 
        "era": "清", 
        "subtype": "七言律诗", 
        "text": [
            "一笠空亭我独登，关山四望绕层层。", 
            "浮云蔽日迷三楚，黄叶吟风下二陵。", 
            "心事不堪嗤狡兔，世情只可问青蝇。", 
            "平芜毛血都凡鸟，拟化临虚侧目鹰。"
        ], 
        "title": "临虚亭感作", 
        "type": "律诗", 
        "yun": "蒸"
    }, 
    {
        "author": "鲁克恭", 
        "era": "清", 
        "subtype": null, 
        "text": [
            "隔山山不高，隔水水不深。", 
            "山水自渺渺，怀君空有心。", 
            "亭间阒无人，明月挂高林。", 
            "仿佛见美髯，履綦不可寻。", 
            "斗酒有异香，孤桐有好音。", 
            "不见玉山颓，谁复理瑶琴。"
        ], 
        "title": "寄潘伟修孝廉", 
        "type": "古风", 
        "yun": "侵"
    }, 
    {
        "author": "鲁兰仙", 
        "era": "清", 
        "subtype": null, 
        "text": [
            "春风习习，春雨丝丝。", 
            "出门四顾，小草离离。", 
            "风雨无情，草尚随时。", 
            "人生有志，而不相知。", 
            "嗟尔君子，何其多疑。", 
            "非君子疑，世路易迷。", 
            "岂如草木，萋萋无私。", 
            "感此之故，令我心悲。", 
            "白云渺渺，志在崇山。", 
            "非如流水，回环人间。", 
            "泉流胡择，云意难攀。"
        ], 
        "title": "风雨篇", 
        "type": "四言诗", 
        "yun": null
    }, 
    {
        "author": "鲁仕骥", 
        "era": "清", 
        "subtype": null, 
        "text": [
            "人生远离苦，最苦秋夜阑。", 
            "况我孱弱息，终年背乡关。", 
            "悠悠日复日，会当何时还。", 
            "时至气候变，得毋衣裳单。", 
            "衣单固足念，所期日加餐。", 
            "皓月照庭隅，徙倚生感叹。"
        ], 
        "title": "秋夜客怀 其一", 
        "type": "古风", 
        "yun": null
    }, 
    {
        "author": "鲁仕骥", 
        "era": "清", 
        "subtype": null, 
        "text": [
            "寒蝉号高树，蟋蟀吟罗帏。", 
            "此时凉风起，萧萧入深闺。", 
            "君子远行役，悠悠我心思。", 
            "容华不足念，但感久别离。", 
            "舟行愿无波，车行愿无泥。", 
            "驱车望乡邑，岁晏当来归。"
        ], 
        "title": "秋夜客怀 其二", 
        "type": "古风", 
        "yun": null
    }, 
    {
        "author": "鲁之裕", 
        "era": "清", 
        "subtype": null, 
        "text": [
            "洪濛惨竭青黄力，削凿嵚岩簇鳌极。", 
            "芙渠攒矗厚坤心，王子磨针开道域。", 
            "明皇奉教靡黄金，范像镕宫冠绝岑。", 
            "斗垣峻级仞十万，磴道钩绳凌井参。", 
            "足底云缨亘辟阖，岳渎畿圻纷𦆻飒。", 
            "太和元气郁氤氲，拱揖飞仙承问答。", 
            "振衣一啸雷崩轰，冉冉梯霞达玉京。", 
            "八宫二观遍游历，三十六庵群送迎。", 
            "胜朝金碧贱于土，陬澨琳宫不胜数。", 
            "武当美丽甲寰中，如林丰碣丛荒宇。", 
            "从来不朽唯曰三，德功今属琪园龛。", 
            "块间名业露晞日，布金匹士隆高谈。", 
            "巘原陟降别有以，不向曹溪掬香水。", 
            "质成虞芮尊片言，乃亩乃宣乃疆理。", 
            "瞪目沧桑指一弹，铦锋待截情渊澜。", 
            "松下鼋蛇轻绿骨，真人那在层霄巅。"
        ], 
        "title": "武当篇", 
        "type": "古风", 
        "yun": null
    }, 
    {
        "author": "鲁一同", 
        "era": "清", 
        "subtype": null, 
        "text": [
            "东方犹冥冥，禽声在高树。", 
            "却看檐际白，已照屏间素。", 
            "群动尚未作，微梦忽已去。", 
            "因悟人生初，淡然无百虑。", 
            "起看庭中条，零落满朝露。", 
            "青春若可留，吾与尔同趣。"
        ], 
        "title": "春晓斋中作", 
        "type": "古风", 
        "yun": null
    }, 
    {
        "author": "鲁一同", 
        "era": "清", 
        "subtype": null, 
        "text": [
            "南宗平远穷纤秾，北宗莽苍堆高空。", 
            "营丘华源不复作，江山万古谁清雄。", 
            "国初萧生声隆隆，近来独数徐髯工。", 
            "髯也十二弃雕虫，十五十六远从戎。", 
            "南极沈黎西甘松，宝刀杀贼不快意。", 
            "一官手版今在钟，雁门马邑连云中，翁昔佐郡骖花骢。", 
            "蔚州官舍簿领少，但餐山绿扶孤筇。", 
            "日斜吏散坐小阁，千山万水来心我。", 
            "吴缣百端墨百挺，突兀四壁生华崧。", 
            "三年归卧建陵月，倏忽骑马摩苍穹。", 
            "幽州四月天多风，九门翠幰骄游龙。", 
            "宣南小邸日扃鐍，冰槃堆案樱桃红。", 
            "我来窥户正磅礴，十指幻出千芙蓉。", 
            "今之二图尤惨淡，其一似仿山樵翁。", 
            "溪山垂钓大不易，扁舟忽送江流东。", 
            "四十年来鸟过目，却忆快马弯长弓。", 
            "狐关雪岭几万里，晚看镜水磨青铜。", 
            "思君不见愁枯桐，片帆欲动蛟龙宫。", 
            "梅梁禹穴今何在，渺渺青山一去鸿。"
        ], 
        "title": "题徐子容少府溪山垂钓长卷", 
        "type": "古风", 
        "yun": null
    }, 
    {
        "author": "鲁一同", 
        "era": "清", 
        "subtype": null, 
        "text": [
            "马陵一小山，远势有千里。", 
            "横略大东来，下饮昆仑水。", 
            "三月山气发，青天镜无滓。", 
            "擂鼓拜玉皇，阊阖焕丹紫。", 
            "百神俨冠佩，群龙翊阶戺。", 
            "上陈霸王略，下诉斯民否。", 
            "昏昏楚汉来，红尘闹白蚁。", 
            "呜呼粪土臣，清泪泻如驶。", 
            "古井塞海眠，修鳞蜕精髓。", 
            "万事合变化，浑沌何年死。", 
            "道人骨皮乾，微茫记甲子。", 
            "苦说唐年树，安知今谁是。", 
            "登高迫暮景，乾坤有高视。", 
            "不从赤松游，腥膻徒为尔。"
        ], 
        "title": "登马陵", 
        "type": "古风", 
        "yun": "纸"
    }, 
    {
        "author": "鲁一同", 
        "era": "清", 
        "subtype": null, 
        "text": [
            "袑衣谁家郎，银鞍骑大马。", 
            "新从河朔来，血战太行下。", 
            "主帅丹旐归，脱身就里社。", 
            "妖氛缠牛斗，江介无片瓦。", 
            "将母岂不遑，豺狼嗥中野。", 
            "怪子何淹留，清泪堕杯斝。", 
            "欢场易荒忽，扁舟实潇洒。", 
            "落日照行营，长淮哀湍泻。", 
            "赠言尚慎旃，古道今已寡。"
        ], 
        "title": "赠周生", 
        "type": "古风", 
        "yun": "马"
    }, 
    {
        "author": "鲁一同", 
        "era": "清", 
        "subtype": null, 
        "text": [
            "周子才如马脱羁，指挥百怪风雨驰。", 
            "奇文巨册弃满簏，长枪硬箭森陆离。", 
            "有时作画爱雕刻，十日一水五日石。", 
            "大穷元气细秋豪，写罢茫茫自嗟惜。", 
            "学书颇重包慎伯，端已而外画无敌。", 
            "记挥老泪托生平，梦里伤心汉水声。", 
            "十五年中事反掌，包老亦作辞家行。", 
            "幽冥万古负两友，戎马余生恋升斗。", 
            "即看一发是青山，那得扁舟同白首。", 
            "湘潭文孙颇爱奇，扬州肆市偶得之。", 
            "朅来云台中，昂首赋新诗。", 
            "三磊吞混茫，九龙拖威夷。", 
            "金牛玉女望不极，别峰幽岩森蔽亏。", 
            "玩弄丈人松，颠倒翠屏姿。", 
            "画悬在壁诗在口，以画配诗左合右。", 
            "天生神物有同归，包老大字妙奇魗。", 
            "夜深星月下中庭，山鬼入户秋镫青。", 
            "琼花梅岭事荒忽，断缣遗墨嗟飘零。", 
            "乃知二老真精灵，往事独说无人听。", 
            "来朝高挂云帆去，海天无际穷追寻。"
        ], 
        "title": "周止安画册为周莲亭大令赋", 
        "type": "古风", 
        "yun": null
    }, 
    {
        "author": "鲁一同", 
        "era": "清", 
        "subtype": null, 
        "text": [
            "朝曦苏万峰，绛气横百里。", 
            "海色动衣裾，松风半天水。", 
            "天路初坦夷，地脉闇隆起。", 
            "安识置身高，俯首城郭是。", 
            "微茫汶阳田，历落明堂址。", 
            "麻鞋登封路，万古吾身始。", 
            "徘徊出阊阖，龙虎宛夷俟。", 
            "云知开辟年，树识汉唐祀。", 
            "百岁纷旦暮，九霄方尺咫。", 
            "发轫历华嵩，浩荡何穷已。"
        ], 
        "title": "登岱至一天门作", 
        "type": "古风", 
        "yun": "纸"
    }, 
    {
        "author": "鲁一同", 
        "era": "清", 
        "subtype": null, 
        "text": [
            "万松争一门，石角走磕磕。", 
            "阴飙中呺嘑，翔阳避在外。", 
            "巉岩栗虎豹，天光忽破碎。", 
            "亭午山气合，尊灵万方会。", 
            "低偃张幕帟，高褰树旌旝。", 
            "仿像绛节临，家历鸾声哕。", 
            "混合青冥中，风涛一世界。", 
            "旁径缘萦纡，红墙宛襟带。", 
            "未必飞仙驻，去鸟入已隘。", 
            "拊膺起叹嗟，圣有垂堂戒。"
        ], 
        "title": "万松岭", 
        "type": "古风", 
        "yun": null
    }, 
    {
        "author": "巩年", 
        "era": "清", 
        "subtype": "七言绝句", 
        "text": [
            "愁入肝肠赖酒除，何如遣闷有诗书。", 
            "圣贤无限安心法，酌尽醇醪恐不如。"
        ], 
        "title": "厌酒", 
        "type": "绝句", 
        "yun": "鱼"
    }, 
    {
        "author": "巩年", 
        "era": "清", 
        "subtype": "七言绝句", 
        "text": [
            "多病惜花花黯然，才人幽恨到蛮笺。", 
            "愁来毕竟憎诗卷，风雨青山叫杜鹃。"
        ], 
        "title": "题邵飞飞诗卷", 
        "type": "绝句", 
        "yun": "先"
    }, 
    {
        "author": "诺岷", 
        "era": "清", 
        "subtype": "五言律诗", 
        "text": [
            "高以天为限，名标日观雄。", 
            "尊崇首五岳，典秩目三公。", 
            "刹影云端见，钟声海上通。", 
            "何当凌绝顶，怀抱一为空。"
        ], 
        "title": "登岱", 
        "type": "律诗", 
        "yun": "东"
    }, 
    {
        "author": "诸葛钊", 
        "era": "清", 
        "subtype": "七言律诗", 
        "text": [
            "人道诗豪与酒豪，问心我敢托风骚。", 
            "三年客路空怀剑，一笑屠门欲放刀。", 
            "愿得拈花参正果，悔曾食菜到邪蒿。", 
            "即今一病犹能起，禅悦非关醉学逃。"
        ], 
        "title": "病起感兴", 
        "type": "律诗", 
        "yun": "豪"
    }, 
    {
        "author": "诸豫", 
        "era": "清", 
        "subtype": null, 
        "text": [
            "盈盈弄杅者，复此渡河梁。", 
            "雾縠暂容与，龙軿倏回翔。", 
            "愿赊理必违，欢吝事可常。", 
            "风波静银汉，云雨失巫阳。"
        ], 
        "title": "七夕", 
        "type": "古风", 
        "yun": "阳"
    }, 
    {
        "author": "诸锦", 
        "era": "清", 
        "subtype": null, 
        "text": [
            "东野穷不彻，五十得一官。", 
            "行吟狎簿书，出郭不整冠。", 
            "咸池三百篇，风景擢古肝。", 
            "或言层冰清，亦谓万松乾。", 
            "我疑苍龙精，飒飒照匣寒。"
        ], 
        "title": "读孟郊诗", 
        "type": "古风", 
        "yun": "寒"
    }, 
    {
        "author": "诸锦", 
        "era": "清", 
        "subtype": null, 
        "text": [
            "谷口郑氏书何奇，以心喻手手自随。", 
            "天机所到忘蚿夔，虿尾薤叶飘云旗。", 
            "有龙矫矫掀之而，高堂昼寒嘘风雷。", 
            "山头鹳鹤奋欲飞，堕下仙翮纷皑皑。"
        ], 
        "title": "郑谷口八分书", 
        "type": "古风", 
        "yun": null
    }, 
    {
        "author": "诸锦", 
        "era": "清", 
        "subtype": null, 
        "text": [
            "几日不行小径微，墙上绿遍莓苔衣。", 
            "已凉枕簟坐无寐，瞥见草中萤火飞。"
        ], 
        "title": "积雨 其一", 
        "type": "古风", 
        "yun": "微"
    }, 
    {
        "author": "诸锦", 
        "era": "清", 
        "subtype": null, 
        "text": [
            "京城高言言，首善惟太学。", 
            "雍正二年冬，循例初释屩。", 
            "陈君三百辈，奠币森有恪。", 
            "祭酒王先生，端拱容毋怍。", 
            "纡绸冠峨峨，逢掖谢表襮。", 
            "堵墙桥门列，观听动飞跃。", 
            "文翁图礼殿，方此犹寂寞。", 
            "朝旭射棠梨，清光荫松柏。", 
            "稽古观车服，遗迹怀履舄。", 
            "琬琰堂涂碑，肉好宗庙璧。", 
            "瑚簋笾豆登，尊罍彝洗濯。", 
            "洒离鼖馨巢，簥篞篎筊箹。", 
            "爪目鳞之而，牙羽笋虡业。", 
            "摩挲鼐鼎鼒，淳古镂金错。", 
            "忽于重檐下，十鼓焕丹雘。", 
            "其形像古础，其色类深墨。", 
            "其围倍肤寸，其修崇二尺。", 
            "其一刳中央，半体不覆幕。", 
            "有如无足锜。", 
            "左右曾采芼。", 
            "其九互行列，耦俱善标格。", 
            "有如瞿容客，贯坐尉离索。", 
            "宛虹尾卷舒，琼树柯连属。", 
            "鸾凤骞复留，虎駮怒欲脱。", 
            "铁丝妙萦盘，莼菜垂络绎。", 
            "活师戏食水，肥遗出浑夕。", 
            "疏如屯千骑，密不容一发。", 
            "不可意减增，诸天方丈室。", 
            "不能评肥瘦，丰肌细腰匹。", 
            "长短本自然，足凫与胫鹤。", 
            "东西两得势，越阡兼度陌。", 
            "百幅百砗磲，一字一缣帛。", 
            "治水已沦胥，吉日付飘泊。", 
            "卫州铜盘倾，延陵墓碣剥。", 
            "《诅楚》复何有，宣和空宝惜。", 
            "独此表中兴，大蒐深刻石。", 
            "环玮谁铸辞，传是史籀作。", 
            "尚想周宣王，功德南海薄。", 
            "《江汉》《常武》诗，《车攻》《六月》什。", 
            "仲山以衮补，方叔以乱拨，张仲善孝友，吉甫诗孔硕。", 
            "程伯整六师，召公洽四国。", 
            "载诵《鸿雁》篇，度比金玉式。", 
            "勋劳宜有颂，贞珉代典籍。", 
            "不有秦峄山，野火焚石阙。", 
            "德薄其文惭，合为天所扑。", 
            "谁夫证斤权，殹丞太穿凿。", 
            "荠堂断宇文，如以瞽手摸。", 
            "叩槃扪烛见，考据都未确。", 
            "词严不可删，风味加质悫。", 
            "转注潘郑薛，其书愈噩噩。", 
            "区区君庶柳，何足穷状貌。", 
            "表之自苏勖，得韩乃煜爚。", 
            "宛陵倍雷硠，眉山益恢廓。", 
            "我思昌黎翁，所见仅纸拓。", 
            "阑风长雨夜，丰草深榛藉。", 
            "疲行人坐居，掉尾牛砺角。", 
            "蜗涎腥点点，原燎炎熇米高。", 
            "鼓兮独无恙，倘有神物护。", 
            "凤翔收余庆，五代更流落。", 
            "赖有司马池，太庙十驼橐。", 
            "南渡委草菅，钩金弃若若。", 
            "道园端好古，收拾丝缠珏。", 
            "大厦广与庇，石阑周与络。", 
            "椎拓所不到，讲切手磨琢。", 
            "入门探古物，疑义发先觉。", 
            "鼓兮何凄凉，显晦亦凡数。", 
            "譬如清流济，洑见至绵邈。", 
            "譬如延平剑，会合固如昨。", 
            "星霜更几劫，静正抱蹇谔。", 
            "颠蹶任嬴刘，聚散无主客。", 
            "菁英不销亡，著述欣有托。", 
            "名世五百年，皇帝亿万朔。", 
            "河鼓正吐芒，九鼎飞出洛。", 
            "天苞与地符，诸福休徵各。", 
            "岂止翙翙鸣，岐山一鸑鷟。", 
            "风云际时会，喜起升平乐。", 
            "文德书钟彝，武事镌钲镯。", 
            "征伐表钺旌，蒐狝树山岳。", 
            "文章称尔雅，训词汰糟粕。", 
            "深厚追典诰，诘曲妙咀嚼。", 
            "莫以鼓不鸣，试取蜀桐斫。", 
            "叩之定有声，渊渊配《韶》《濩》。", 
            "我衰笔力退，分量不自度。", 
            "画墁愧平生，镂冰笑一握。", 
            "生涯甘冷淡，委顺忘美恶。", 
            "行书类蛇蚓，喜愠付鸦鹊。", 
            "夙昔慕韩苏，两诗比琼玉。", 
            "韩如受降城，高坚绝绳削。", 
            "锐师一昔至，唾手鹅鹳捉。", 
            "投盖悬布勇，匹马只轮掠。", 
            "依方立硬寨，健笔谁敢搦。", 
            "苏如大洋海，溟渤犹瀺灂。", 
            "回澜吹紫气，坐见蓬瀛卓。", 
            "钜若蛟龙吞，眇若虾蟹擉。", 
            "不害其洪流，盛气不可轹。", 
            "捧心粗效颦，快意过猎较。", 
            "谁云宝燕石，祇可自娱乐。", 
            "刘寀作封事，三日雪漠漠。", 
            "微时逊才壮，寄语李百药。", 
            "斗转才三更，瞻仰云汉倬。"
        ], 
        "title": "大学释褐观石鼓因读韩苏二诗同同年李巨州作一百韵", 
        "type": "古风", 
        "yun": null
    }, 
    {
        "author": "诸锦", 
        "era": "清", 
        "subtype": null, 
        "text": [
            "羲农巢燧几蘧时，结绳粗设民恬熙。", 
            "爰有苍颉字以孳，蝌薤籀篆开邈斯。", 
            "偏旁点画濡淋漓，象形转注随时施。", 
            "离者使合合者离，奇者使耦耦者奇。", 
            "邻里配合各有宜，插以齿作以之而。", 
            "或喜而笑愁而悲，上薄云汉下泉逵。", 
            "内自宫壶达四夷，保氏掸人象胥司。", 
            "连缀以文属以辞，六经不敝为世持。", 
            "鸿濛九天云下垂，佐以志史公无私。", 
            "日月所烛无蔽亏，外则子集精华摛。", 
            "如江淮河有析支，名山金匮柱下披。", 
            "天府圣域琳宫碑，金银珠玉漆隃麋。", 
            "光明相好无瑕疵，威如彤庭肃冠仪。", 
            "铿如孔壁鸣金丝，雄如百兽慑神狮。", 
            "丽如春花逞媚姿，健如游龙来委蛇。", 
            "凝如帝释天人师，伟哉正正兼奇奇。", 
            "一或失所逢百罹，虫鼠剥齧刀笔遗。", 
            "水火木石金销治，离析身首噆肤肌。", 
            "臧获苞苴孩稚嬉，错莫销蚀无光曦。", 
            "遇非其耦灾枣梨，一唱百和交相嗤。", 
            "幽光閟遏人莫知，眼明未及沙鸬鹚。", 
            "有声夜中泪涟洏，激为电雹风雷驰。", 
            "光怪闪烁飘云旗。", 
            "叩虚责有如嗟咨。", 
            "我为敷衽前陈词，造物培覆功不尸。", 
            "佹成佹毁喜愠谁，魂气惝恍无不之。", 
            "硕儒良史实在兹，背而驰之悔莫追。", 
            "鄙倍谄佞不可为，亟旋面目扬须眉。", 
            "群分类聚无磷缁，高坟三尺体魄绥。", 
            "我作汝诔涕交颐，骨肉归复生有滋。", 
            "斗魁戴筐连尾箕，烂为星辰拱帝墀。"
        ], 
        "title": "诔字", 
        "type": "古风", 
        "yun": "支"
    }, 
    {
        "author": "诸锦", 
        "era": "清", 
        "subtype": null, 
        "text": [
            "华阳宫成狄难起，寿山艮岳沟中委。", 
            "海棠龙柏摧为薪，绛桃垂杨半成杞。", 
            "二蔡二惇未厌乱，厉阶谁生勔父子。", 
            "崩腾靖康互络绎，凄凉南渡开基址。", 
            "伤心细柳与新蒲，满眼残山兼剩水。", 
            "六百余年过故宫，尚存一片青芙蓉。", 
            "梅花蚀尽空余影，劫残晓月凌霜冬。", 
            "零星石柱见古础，槎丫枯树含悲风。", 
            "冥冥黑水青枫道，杜鹃啼兮山鬼笑。", 
            "青城寥廓雪窖深，一枝冰玉同谁照。", 
            "冬青陵攒已无树，苍梧路长不知处。", 
            "惟有长编纂辑余，一抔义士怀终古。", 
            "瑛乎瑛乎吾语汝，所南之兰已无土，石不能言花解语。"
        ], 
        "title": "宋故宫梅石歌", 
        "type": "古风", 
        "yun": null
    }, 
    {
        "author": "诸锦", 
        "era": "清", 
        "subtype": null, 
        "text": [
            "沧师子定窣堵波，并此菩萨称峨峨。", 
            "七十三尺躯不矬，层桄杰阁俯委蛇。", 
            "横睇三晋并两河，仿佛匆岭来蓬婆。", 
            "此寺经自开皇驮，周显德毁像亦蹉。", 
            "龙兴龙藏知无他，隋张公礼书不磨。", 
            "我朝圣祖挥天戈，大书隆兴抵擘窠。", 
            "上覆栋宇下蟠鼍，丰碑御制乾隆哦。", 
            "维佛之国金挼莎，四八之相高峨嵯。", 
            "曾闻梵夹毗舍㜑，由旬二十五更过。", 
            "汉嘉弥勒夫如何，凿山千尺信可托。", 
            "新昌吴越崇释迦，万家膏血助无那。", 
            "哀哉下民夭枉瘥，药叉鬼母鸯崛魔。", 
            "毒灼臛劓刖挛瘸，有臆难对张口呿。", 
            "离生别死哭鬓皤，鲍出不遇人为牺。", 
            "啖人之贼虎牙劘，至圣中国生人痾。", 
            "雉离兔脱寐无吪，坤德何故钟幺么。", 
            "仁哉太守勇番番，谓即墨郭公廷翥。", 
            "绣衣侍御立谏坡。", 
            "天子可奏驰传騧，汝臂六七母陀罗。", 
            "大威神力抉象驼，彼吞黄小如虾蠃。", 
            "孰提孰出孰抚摩，孰取弊人捣锸䑘。", 
            "孰取赤子完锡䋪，孰穷溺恶焚艑艖。", 
            "孰披寨穴清江沱，神狮一吼毛脱鹅。", 
            "木夫土伯强于难，驱囚系度索山阿。", 
            "苍苍薄薄平不颇，天下有道由庚歌。", 
            "北极祝栗南牂牁，远行不烦吉日睋。", 
            "手中不劳持斧柯，熙哺作息言无讹。", 
            "慈悲大雄同一科，不尔便合薶身薖。", 
            "颠踣死丧亦孔多，香烟熏染唯媕娿，天寒烧取不用诃。"
        ], 
        "title": "隆兴寺大佛长歌", 
        "type": "古风", 
        "yun": null
    }, 
    {
        "author": "诸嗣郢", 
        "era": "清", 
        "subtype": "七言绝句", 
        "text": [
            "春风随意柳条新，采药摊书寄此身。", 
            "休怪白云封不住，桃花原是惹渔人。"
        ], 
        "title": "春日徐松之以诗见赠次韵奉答并订山游", 
        "type": "绝句", 
        "yun": "真"
    }, 
    {
        "author": "诸嗣郢", 
        "era": "清", 
        "subtype": "七言绝句", 
        "text": [
            "名花美酒共婆娑，月落乌啼奈晓何。", 
            "为遇浔阳旧供奉，殷勤重唱《渭城》歌。"
        ], 
        "title": "九峰草堂同吴梅村先生夜话", 
        "type": "绝句", 
        "yun": "歌"
    }, 
    {
        "author": "诸重光", 
        "era": "清", 
        "subtype": "七言律诗", 
        "text": [
            "茶灶粗成一室宽，虎坊桥北旧层栏。", 
            "庭空差可容嘉树，花好还疑笑冷官。", 
            "上巳风光春未老，中年丝竹感无端。", 
            "枝头又照纤纤月，香雾迷濛觉晚寒。"
        ], 
        "title": "上巳日饮平瑶海确斋桃花下", 
        "type": "律诗", 
        "yun": "寒"
    }, 
    {
        "author": "诸重光", 
        "era": "清", 
        "subtype": "七言律诗", 
        "text": [
            "闲坊老屋记平泉，占断城南尺五天。", 
            "卜宅难于田二顷，徙家竟似岁三迁。", 
            "何妨渴示马卿病，莫笑贫无赵壹钱。", 
            "载酒门生来问字，可容丝竹列彭宣。"
        ], 
        "title": "赵云崧同年移寓裘家街即海昌陈文勤公邸第也三年前予曾寓此赋赠", 
        "type": "律诗", 
        "yun": "先"
    }, 
    {
        "author": "诸保宥", 
        "era": "清", 
        "subtype": "七言律诗", 
        "text": [
            "沧浪一卧十余春，忽听晨钟唤醒人。", 
            "萧寺依稀残月落，景阳遮莫晓妆匀。", 
            "不才未入君王梦，戮力思捐社稷身。", 
            "今夜得因惊蹴起，刘琨先我舞鸡频。"
        ], 
        "title": "晓钟", 
        "type": "律诗", 
        "yun": "真"
    }, 
    {
        "author": "诸枚", 
        "era": "清", 
        "subtype": null, 
        "text": [
            "人在梁溪，家在西溪，绿荫浓、紫燕黄鹂。", 
            "宜晴宜雨，楼阁参差。", 
            "有静时琴，闲时史，闷时棋。", 
            "城与山齐，树与楼齐。", 
            "喜春来，花影迷离。", 
            "夕阳人语，难画难题。", 
            "正鸟声和，茶声沸，笑声低。"
        ], 
        "title": "行香子（见词综补六）", 
        "type": "词", 
        "yun": null
    }, 
    {
        "author": "诸定远", 
        "era": "清", 
        "subtype": null, 
        "text": [
            "拯物藉仁人，资治惟神君。", 
            "神君天所赉，于以康斯民。", 
            "我公席世胄，荆玉早嶙峋。", 
            "藜光起声价，御笔垂丝纶。", 
            "发轫首秋曹，晋秩辉华绅。", 
            "心为明光烛，化雨沾无垠。", 
            "学邃若观海，交深如饮醇。", 
            "下车轸民疾，敷教俗乃敦。", 
            "煦煦就冬日，霭霭披青云。", 
            "困者渐以苏，休祯鬯群伦。", 
            "叩天呼借冠，情至童叟均。", 
            "我从弦歌里，爱颂堂阴新。", 
            "皖江古名郡，千里遍阳春。"
        ], 
        "title": "刘怀翁郡伯自松移治皖江一时共为诗歌余亦有作", 
        "type": "古风", 
        "yun": null
    }, 
    {
        "author": "诸枚", 
        "era": "清", 
        "subtype": "七言律诗", 
        "text": [
            "饮水心期只自知，清风应不数胡威。", 
            "五株柳色摇骢马，千树芙蓉照锦衣。", 
            "鼛鼓昼闲鸿自远，朱弦夜静鹤还飞。", 
            "使君更是饶文彩，铜钵催诗咏翠微。"
        ], 
        "title": "颂邑侯曾公", 
        "type": "律诗", 
        "yun": "微"
    }, 
    {
        "author": "诸嗣郢", 
        "era": "清", 
        "subtype": "七言律诗", 
        "text": [
            "短屐高筇破寂寥，危楼曲圃望迢遥。", 
            "三春草色埋双俊，一夜钟声换六朝。", 
            "神虎啸风常习习，乱篁翻雨故潇潇。", 
            "年来莫话封侯事，流水行云意尽消。"
        ], 
        "title": "过第九峰怀古", 
        "type": "律诗", 
        "yun": "萧"
    }, 
    {
        "author": "诸锦", 
        "era": "清", 
        "subtype": "七言绝句", 
        "text": [
            "吴侬结宅临江滨，买鱼论斗酒论斤。", 
            "昨夜水添刚一尺，网鱼沽酒请比邻。"
        ], 
        "title": "积雨 其二", 
        "type": "绝句", 
        "yun": null
    }, 
    {
        "author": "诸锦", 
        "era": "清", 
        "subtype": "七言绝句", 
        "text": [
            "水中阁阁私虾蟆，巢底翻翻饥老鸦。", 
            "高荷大芋听来厌，愁滴芭蕉烛影斜。"
        ], 
        "title": "积雨 其三", 
        "type": "绝句", 
        "yun": "麻"
    }, 
    {
        "author": "诸锦", 
        "era": "清", 
        "subtype": "七言绝句", 
        "text": [
            "火龙杳不知何处，遗却颔间一颗珠。", 
            "挂向碧虚探不得，老夫胸次在冰壶。"
        ], 
        "title": "暑退坐月", 
        "type": "绝句", 
        "yun": "虞"
    }, 
    {
        "author": "诸锦", 
        "era": "清", 
        "subtype": "七言绝句", 
        "text": [
            "联吟官廨劈罗笺，十月分司寄惠泉。", 
            "身后幽宫原得所，当时采地鲍家田。"
        ], 
        "title": "青芝坞吊鲍西冈墓 其一", 
        "type": "绝句", 
        "yun": "先"
    }, 
    {
        "author": "诸锦", 
        "era": "清", 
        "subtype": "七言绝句", 
        "text": [
            "叫群孤雁嗷嗷北，拂面清风习习南。", 
            "谁写诗人循吏墓，巉岩一片表无惭。"
        ], 
        "title": "青芝坞吊鲍西冈墓 其二", 
        "type": "绝句", 
        "yun": "覃"
    }, 
    {
        "author": "诸锦", 
        "era": "清", 
        "subtype": "五言律诗", 
        "text": [
            "疏竹雨添翠，远峰秋更青。", 
            "来寻石门涧，未识香材亭。", 
            "白日午不到，清斋人独醒。", 
            "葛洪有丹井，乞取问修龄。"
        ], 
        "title": "南天竺三生石", 
        "type": "律诗", 
        "yun": "青"
    }, 
    {
        "author": "诸锦", 
        "era": "清", 
        "subtype": "七言律诗", 
        "text": [
            "白苎村中处士庐，梅花绕屋最扶疏。", 
            "襄阳耆旧曾偕隐，元晏先生但贮书。", 
            "早韭晚菘谁料理，悲风宿草动欷歔。", 
            "鹿门题跋华亭赞，画像惟留孙雪居。"
        ], 
        "title": "周梅墟墓", 
        "type": "律诗", 
        "yun": "鱼"
    }, 
    {
        "author": "诸锦", 
        "era": "清", 
        "subtype": "七言律诗", 
        "text": [
            "天开地辟郁鸿濛，作镇河山大小东。", 
            "绝顶抟风须九万，崇朝出雨遍虚空。", 
            "高标衡华嵩恒上，世阅齐秦汉魏雄。", 
            "南望群峰争络绎，一如江汉识朝宗。"
        ], 
        "title": "望岳", 
        "type": "律诗", 
        "yun": null
    }, 
    {
        "author": "诸锦", 
        "era": "清", 
        "subtype": "七言律诗", 
        "text": [
            "传说篯铿王子骞，宾云遗构落人间。", 
            "乾鱼汉祀何年始，遗蜕岩阿不可攀。", 
            "棹转菜瓜葵六曲，径无蛇虎雉三斑。", 
            "只应借我虹桥板，左摘星辰右控鸾。"
        ], 
        "title": "听客谈武夷山之胜", 
        "type": "律诗", 
        "yun": null
    }, 
    {
        "author": "诸豫", 
        "era": "清", 
        "subtype": "五言律诗", 
        "text": [
            "谪后犹仙籍，银州第一春。", 
            "南风时感旧，西圃日谋新。", 
            "露气寒芜变，阳光冻雀驯。", 
            "青盘招友共，异域倍相亲。"
        ], 
        "title": "立春", 
        "type": "律诗", 
        "yun": "真"
    }, 
    {
        "author": "鲁一同", 
        "era": "清", 
        "subtype": "七言绝句", 
        "text": [
            "左掖门边垂柳枝，金河桥上影离离。", 
            "晚来风起千官散，正是宫莺欲下时。"
        ], 
        "title": "忆长安旧游 其一", 
        "type": "绝句", 
        "yun": "支"
    }, 
    {
        "author": "鲁一同", 
        "era": "清", 
        "subtype": "七言绝句", 
        "text": [
            "酒楼高敞傍仙寰，虎观龙膏指顾间。", 
            "谁识青袍一年少，满斟金爵看西山。"
        ], 
        "title": "忆长安旧游 其二", 
        "type": "绝句", 
        "yun": "删"
    }, 
    {
        "author": "鲁一同", 
        "era": "清", 
        "subtype": "五言律诗", 
        "text": [
            "昔游莽迢递，今望独苍茫。", 
            "落日见孤隼，惊风吹大荒。", 
            "蛟龙秋改窟，鸿雁夜违霜。", 
            "搔首歌《哀郢》，鲸波万里长。"
        ], 
        "title": "昔游", 
        "type": "律诗", 
        "yun": "阳"
    }, 
    {
        "author": "鲁一同", 
        "era": "清", 
        "subtype": "五言律诗", 
        "text": [
            "泉是中泠好，楼从北固分。", 
            "送君风瑟瑟，相忆水沄沄。", 
            "僧腊逢残雪，江晴见断云。", 
            "远公如借问，为诵《北山文》。"
        ], 
        "title": "送人南游寄题金山寺", 
        "type": "律诗", 
        "yun": "文"
    }, 
    {
        "author": "鲁一同", 
        "era": "清", 
        "subtype": "五言律诗", 
        "text": [
            "明月非春水，如何满地流。", 
            "离离出海峤，盎盎注金沟。", 
            "花露时翻鹊，风江有去舟。", 
            "移愁拌看汝，扶影傍南楼。"
        ], 
        "title": "明月", 
        "type": "律诗", 
        "yun": "尤"
    }, 
    {
        "author": "鲁一同", 
        "era": "清", 
        "subtype": "五言律诗", 
        "text": [
            "岂有声难定，缘知听未真。", 
            "苦将阶下意，说与梦中人。", 
            "风露初侵夜，星河欲向晨。", 
            "玉墀他日好，亦未称间身。"
        ], 
        "title": "蟋蟀", 
        "type": "律诗", 
        "yun": "真"
    }, 
    {
        "author": "鲁之裕", 
        "era": "清", 
        "subtype": "五言绝句", 
        "text": [
            "彩羽争鸾凤，雕笼饫稻粱。", 
            "见珍翻见困，语语怨文章。"
        ], 
        "title": "咏锦鸡", 
        "type": "绝句", 
        "yun": "阳"
    }, 
    {
        "author": "鲁之裕", 
        "era": "清", 
        "subtype": "七言律诗", 
        "text": [
            "赐金园里百花深，独客支筇可意寻。", 
            "露竹半含春晓泪，雪蕉孤卷岁寒心。", 
            "双溪印月思持鉴，一径飞泉想沛霖。", 
            "尤惜老梅生远谷，未随桃李艳芳林。"
        ], 
        "title": "赐金园感赋", 
        "type": "律诗", 
        "yun": "侵"
    }, 
    {
        "author": "鲁之裕", 
        "era": "清", 
        "subtype": "七言律诗", 
        "text": [
            "朝餐洪港开林笋，午酌黔阳出土芹。", 
            "一部宫商泉灌石，千层图画岫栖云。", 
            "酒帘晚带江烟动，渔火遥将夜色分。", 
            "屈宋不逢山水寂，教人空自挹灵芬。"
        ], 
        "title": "五溪吟", 
        "type": "律诗", 
        "yun": "文"
    }, 
    {
        "author": "鲁兰仙", 
        "era": "清", 
        "subtype": null, 
        "text": [
            "溪头日落寒鸦悲，往来溪上攀杨枝。", 
            "溪小无声杨枝堕，游鱼穿波花满舸。", 
            "回首东山月半竿，水天苍茫一色寒。", 
            "但见暝色千里来，随人直上高楼端。", 
            "芦荻萧萧风又起，夜深落叶落不止。"
        ], 
        "title": "溪上曲", 
        "type": "古风", 
        "yun": null
    }, 
    {
        "author": "鲁兰仙", 
        "era": "清", 
        "subtype": null, 
        "text": [
            "出门怅何适，满目尽芳草。", 
            "不见故人来，惟见春花老。", 
            "春花几度藏月多，别时容颜今如何。", 
            "忆昔香车驾初枉，握手中庭秋月朗。", 
            "幽蛩啼歇寒霜飞，野风四起群木响。", 
            "我心此时悲蹉跎，君未知之呼我歌。", 
            "我歌一曲君戚戚，徘徊为之三叹息。", 
            "自从君归长别离，春秋燕雁更代飞。", 
            "几折垂杨无所赠，倚遍碧桃总相思。", 
            "相思出向清溪头，溪上飞花逐水流。"
        ], 
        "title": "小娥别余三载矣近颇不见消息再寄长句", 
        "type": "古风", 
        "yun": null
    }, 
    {
        "author": "鲁兰仙", 
        "era": "清", 
        "subtype": null, 
        "text": [
            "独夜隐几卧，梦落湘江浦。", 
            "湘水去悠悠，伫立浑无语。", 
            "忽闻波涛声，疑是洞庭渚。", 
            "仿佛黄陵庙，明妆俨二女。", 
            "江水东流深，君山自终古。", 
            "临风启《九辩》，清泪落如雨。", 
            "梦魂忽归来，卷上湿几许。"
        ], 
        "title": "述梦", 
        "type": "古风", 
        "yun": null
    }, 
    {
        "author": "鲁兰仙", 
        "era": "清", 
        "subtype": null, 
        "text": [
            "盈盈高山草，寂寂幽壑兰。", 
            "春风非有异，地卑长岁寒。", 
            "我来采薇蕨，对此空吁叹。", 
            "安得有仙术，移之向层峦。", 
            "日夕游园中，有鸟西北来。", 
            "飞飞林木间，欲栖久徘徊。", 
            "鸟栖尚徘徊，人情岂无猜。", 
            "所以富春翁，不共汉尘灰。"
        ], 
        "title": "咏怀", 
        "type": "古风", 
        "yun": null
    }, 
    {
        "author": "鲁兰仙", 
        "era": "清", 
        "subtype": "五言律诗", 
        "text": [
            "荒村何所见，茅屋两三椽。", 
            "人语白云外，秋来黄叶边。", 
            "野光吹落日，海气接长天。", 
            "仰首飞鸿度，凄凄亦可怜。"
        ], 
        "title": "荒村", 
        "type": "律诗", 
        "yun": "先"
    }, 
    {
        "author": "鲁兰仙", 
        "era": "清", 
        "subtype": "五言律诗", 
        "text": [
            "天末风初起，苍茫落日时。", 
            "海云翻大壑，山木堕寒枝。", 
            "穷野归鸦急，高原去马嘶。", 
            "那堪当暮景，黄叶更离离。"
        ], 
        "title": "野望", 
        "type": "律诗", 
        "yun": null
    }, 
    {
        "author": "鲁兰仙", 
        "era": "清", 
        "subtype": "七言律诗", 
        "text": [
            "四望浮云蔽远山，一身惆怅荻芦间。", 
            "洪流尚未安徐甸，宛马何由入汉关。", 
            "万里风烟人去远，三秋明月鸟飞还。", 
            "思亲况是兼忧国，知道愁多鬓易斑。"
        ], 
        "title": "和兰岑客中感怀 其一", 
        "type": "律诗", 
        "yun": "删"
    }, 
    {
        "author": "鲁兰仙", 
        "era": "清", 
        "subtype": "七言律诗", 
        "text": [
            "独夜楼头怅成华，秋来无处不堪嗟。", 
            "雁惊远浦离人梦，霜落孤村处士家。", 
            "曲院风寒人尽散，虚堂帘卷月初斜。", 
            "凭栏更惜篱前菊，枝叶萧疏尚有花。"
        ], 
        "title": "和兰岑客中感怀 其二", 
        "type": "律诗", 
        "yun": "麻"
    }, 
    {
        "author": "鲁克恭", 
        "era": "清", 
        "subtype": "五言律诗", 
        "text": [
            "垂钓自严濑，高风属后来。", 
            "假王空自大，真主岂无猜。", 
            "走狗论功业，藏弓失将才。", 
            "涕零滩上士，匪直为君哀。"
        ], 
        "title": "韩信钓台", 
        "type": "律诗", 
        "yun": "灰"
    }, 
    {
        "author": "诸廷槐", 
        "era": "清", 
        "subtype": "五言律诗", 
        "text": [
            "高阁倚徘徊，相思桂树开。", 
            "人从吴下别，书自日边来。", 
            "异地谁知己，清时独爱才。", 
            "怜君明月夜，寂寞上金台。"
        ], 
        "title": "得王叔华都中书却寄", 
        "type": "律诗", 
        "yun": "灰"
    }, 
    {
        "author": "诸廷槐", 
        "era": "清", 
        "subtype": "七言律诗", 
        "text": [
            "金殿凄凉化劫灰，梦粱往事重徘徊。", 
            "一声白雁临江下，五月黄衣入塞来。", 
            "崖岭云深龙驭杳，兰亭月落翠旗回。", 
            "行人莫问冬青树，忍听年年杜宇哀。"
        ], 
        "title": "吴山怀古", 
        "type": "律诗", 
        "yun": "灰"
    }, 
    {
        "author": "诸廷槐", 
        "era": "清", 
        "subtype": "七言律诗", 
        "text": [
            "水殿风清玉漏迟，微明点点度罘罳。", 
            "返魂有恨青芜老，却扇无声碧露滋。", 
            "铜雀夜深流独影，长门镫暗照相思。", 
            "娟娟怜尔纷飞候，多半云昏月堕时。"
        ], 
        "title": "咏萤", 
        "type": "律诗", 
        "yun": "支"
    }, 
    {
        "author": "诸可宝", 
        "era": "清", 
        "subtype": null, 
        "text": [
            "青华镂笔红丝砚，澄心堂纸白于练。", 
            "宫中保仪女掌书，江山如笑排鸾燕。", 
            "姊妹承恩侍李皇，提鞋刬袜事荒唐。", 
            "通天一帖题昭后，初月双趺创窅娘。", 
            "烧槽琵琶暖玉柱，君王小令歌行路。", 
            "别翻曲子念家山，弹绝冰弦愁日暮。", 
            "瓦官阁下黄花波，啼鸟声声帝奈何。", 
            "最笑仓皇辞庙日，听来犹有教坊歌。", 
            "君不见官家恨不作词史，金粉南朝悉如此。"
        ], 
        "title": "澄心堂歌", 
        "type": "古风", 
        "yun": null
    }, 
    {
        "author": "诸可宝", 
        "era": "清", 
        "subtype": null, 
        "text": [
            "泰山何巍峨，支尾直北走。", 
            "百里一起伏，阴阳自分剖。", 
            "众峰罗儿孙，峻岭试培塿。", 
            "兹山特权奇，崛然拱岳后。", 
            "踞形若置箕，圆顶如覆瓿。", 
            "树燥泉源微，草丰土力厚。", 
            "苍翠岚色妍，凸凹石骨丑。", 
            "当阳具二孔，洞达左与右。", 
            "摩挲至正碑，苔藓蚀螭首。", 
            "所言山穴中，光明绝昏黝。", 
            "堕月辉东流，杲日景西受。", 
            "行云时出入，飘风历前后。", 
            "谁凿混沌窍，傥辟仙灵牖。", 
            "为想鸿濛初，造出天地手。", 
            "徂徕及新甫，平揖与之友。", 
            "虚中乃生白，秀外或非偶。", 
            "责实名必循，妙理寓陵阜。", 
            "荡荡尘翳空，吾以师无垢。"
        ], 
        "title": "通明山", 
        "type": "古风", 
        "yun": "有"
    }, 
    {
        "author": "诸可宝", 
        "era": "清", 
        "subtype": null, 
        "text": [
            "东发紫竹林，南下黑水洋。", 
            "当其初放船，海水皆浑黄。", 
            "沙净黄渐灭，清彻若油碧。", 
            "绿极成青蓝，蓝深转为黑。", 
            "水面往往生云烟，风吹云开月上弦。", 
            "仰观素魄俯黑水，水月长与船盘旋。", 
            "水上指天天下水，波涛叠叠星累累。", 
            "蜃气嘘翕蛟涎腥，景物中宵益荒诡。", 
            "波光映月月夺色，明月到此不能白。", 
            "晴霄闇澹入睡乡，软浪千重限南北。", 
            "远水愈黑天愈青，骊龙弄珠辉入溟。", 
            "雄奇不可言语形，古来此景何人经。", 
            "江湖既明瑟，关山亦寒慄。", 
            "或照思妇楼，傥邀酒人室。", 
            "圆灵赋后有遗迹，彼但清华此横逸，谁合元虚希逸笔。", 
            "四更未已榑桑红，再上舵楼看日出。"
        ], 
        "title": "黑水洋看月", 
        "type": "古风", 
        "yun": null
    }, 
    {
        "author": "诸可宝", 
        "era": "清", 
        "subtype": null, 
        "text": [
            "昔来岱庙观汉柏，平台屹对榑桑石。", 
            "威仪侠陛犹郎官，意气去天将咫尺。", 
            "圣门端楷匹灵奇，别院唐槐同慨惜。", 
            "飞来一凤毛羽青，结就六龙甲鳞白。", 
            "昨来听鼓东吴东，馆娃访古无梧官。", 
            "旧闻北宋沧浪在，胜地南园树石空。", 
            "独留双柏忘年岁，几历三冬耐雪风。", 
            "大德不孤必有偶，托身得所谁为功。", 
            "此材何待充梁栋，泮山灵岳等珍重。", 
            "葆我天真赖表章，阅他人世成迎送。", 
            "要知错节更盘根，也视祥麟与威凤。", 
            "吁嗟乎！", 
            "吾乡尚有向南枝，太息精忠未酬用。"
        ], 
        "title": "泮山双柏行用少陵古柏行韵和金山吴教谕同年山在郡庠之西北隅", 
        "type": "古风", 
        "yun": null
    }, 
    {
        "author": "谈经正", 
        "era": "清", 
        "subtype": null, 
        "text": [
            "平生兴在酒，往往欢相持。", 
            "所遇辄成醉，劝酬两不辞。", 
            "划然天地开，六合照心脾。", 
            "荣辱共誉毁，纷纷久所遗。", 
            "古人亦已死，来者知为谁。", 
            "悠悠万古心，峥嵘并须眉。"
        ], 
        "title": "饮酒作", 
        "type": "古风", 
        "yun": "支"
    }, 
    {
        "author": "谈印梅", 
        "era": "清", 
        "subtype": null, 
        "text": [
            "梧桐院静，把琼箫吹彻，声声流水。", 
            "乐府新翻金缕曲，谁道唾壶敲碎。", 
            "翠黛轻颦，烟鬟斜亸，犹是裙钗辈。", 
            "高烧银烛，海棠花恐惊睡。", 
            "何意飘入青云，银河倒泻，乱见天花坠。", 
            "风透罗衣如纸薄，遮莫凝成红泪。", 
            "树底啼莺，花梢弄月，非梦兼非醉。", 
            "明朝窥镜，玉容添得憔悴。"
        ], 
        "title": "百字令 题秋院填词图", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "花与人同瘦。", 
            "记无聊、栖香弄影，芳心微逗。", 
            "数点眉峰横远黛，早被东风吹皱。", 
            "薄中了、恹恹病酒。", 
            "已过踏青寒食节，问江南、双燕归来否。", 
            "思往事，碑衔口。", 
            "柔情曲曲肠回九。", 
            "数不尽、寻消问息，几番辜负。", 
            "一寸心头愁万斛，凭尔春浓如绣。", 
            "干甚事、青袍淹透。", 
            "深巷梨花门半掩，耐凄凉、小雨黄昏后。", 
            "云路迥，但搔首。"
        ], 
        "title": "金缕曲 “落花人独立，微雨燕双飞”小影", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "甚时到。", 
            "看楼外春深，莺花正闹。", 
            "奈一丝牵处，蜂蝶鬓云绕。", 
            "平分北地胭脂色，定比江南好。", 
            "倩东风、暗入疏窗，篆烟徐袅。", 
            "千里绿杨道。", 
            "恨树也无情，重关遮了。", 
            "咫尺红墙，如隔玉山杳。", 
            "嬉春响屧村村遍，曾忆帘栊悄。", 
            "付周郎、唱彻芳游短调。"
        ], 
        "title": "探芳信 春访玉楼图", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "囊如锦绣，句成陔唾。", 
            "喜闺中、入室升堂早。", 
            "抱病呻吟，问愈得、风头多少。", 
            "乞题词、幸垂梨枣。", 
            "卿当独秀，我渐学步。", 
            "叹年来、尽成腔调。", 
            "偶和新吟，似貂尾、空贻人笑。", 
            "学君苗、不如焚了。"
        ], 
        "title": "解佩令 题女兄诗稿", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "笛里梅花三弄。", 
            "灯下吟肩双耸。", 
            "倦倚绣屏寒，卸却钗头幺凤。", 
            "珍重。", 
            "珍重。", 
            "惊破一帘春梦。"
        ], 
        "title": "如梦令", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "惜分飞、燕支塞远，十年征戍凄绝。", 
            "乌丝累幅盘中寄，锦字织来难灭。", 
            "生死别。", 
            "问底事、天公铸错人间铁。", 
            "芳心百结。", 
            "便放得金鸡，重圆破镜，对影恐华发。", 
            "枫亭路，流水声声似咽。", 
            "吟魂何处飞越。", 
            "春莺多事频饶舌，惊散梦中胡蝶。", 
            "千百折。", 
            "算此恨、逢人怎便分明说。", 
            "书藏莫泄。", 
            "有无限愁衷，银笺渍透，字与泪成血。"
        ], 
        "title": "买陂塘 题林云贞女史寄外书后，为林小桐上舍作", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "指中流、绿波生处，芦花枫叶千顷。", 
            "浮家大好乘槎去，不似断蓬飞梗。", 
            "重记省。", 
            "只可惜、鸥边短梦防惊醒。", 
            "惟容蚱蜢。", 
            "乘酒熟茶香，咿呀柔橹，催动五湖兴。", 
            "潇湘意，合让词家管领。", 
            "逼人秋气新冷。", 
            "醉来稳卧蓬窗底，瑟瑟野风吹鬓。", 
            "天欲暝。", 
            "有无数、山光水色藏孤艇。", 
            "做成闲景。", 
            "正两岸湖宽，一溪烟敛，片月逐帆影。"
        ], 
        "title": "买陂塘 题苇村秋泛图", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "一丝缠茧，尽沉沉抽绪，长篇小令。", 
            "多少花间肠断句，恼煞江南春信。", 
            "滴粉搓酥，偷声减字，莫是张三影。", 
            "金荃怨曲，骚人此际愁听。", 
            "休学刻意伤春，词人红豆，近渐飘零尽。", 
            "吟瘦晓风残月下，柳七名心应冷。", 
            "惨绿年华，苏黄才调，传写空中恨。", 
            "词坛拔帜，封侯谁道无分。"
        ], 
        "title": "大江东去 题严茂才徐卿词稿", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "暖气饧箫透。", 
            "乍披图、裁红晕碧，艳阳如绣。", 
            "记得灞桥携手处，摇曳风前杨柳。", 
            "千万绪、向谁分剖。", 
            "楼上晚妆帘半捲，料个人、定为伤春瘦。", 
            "人不见，漫回首。", 
            "盈盈鸭绿空江皱。", 
            "望参差、浓阴蘸影，小窗低覆。", 
            "两岸夭桃红未了，已被云迷洞口。", 
            "但隐约、轻罗衣袖。", 
            "春色撩人无赖甚，向前村、且醉如淮酒。", 
            "风景好，忍辜负。"
        ], 
        "title": "貂裘换酒 题“杨柳晚风深巷酒，桃花春水隔帘人”小影", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "秋掩重门里。", 
            "坐西窗、联床剪烛，良宵能几。", 
            "去日匆匆苍狗幻，尝尽愁中滋味。", 
            "恨四壁、埋忧无地。", 
            "蓦念光威分手日，到那时、忆著归宁未。", 
            "人一别，便千里。", 
            "名山著述成何计。", 
            "叹年来、东涂西抹，半供游戏。", 
            "女伴过从元不少，眼底纷纷弱绮。", 
            "算谁是、闺中知己。", 
            "我有吟情抛未得，更怜卿、骨相都寒矣。", 
            "一灯灺，浩歌起。"
        ], 
        "title": "貂裘换酒 与女兄夜话", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "珊珊环佩，果伊人来也，惊疑才定。", 
            "一自香车归去后，望断大雷芳信。", 
            "尘榻空悬，金钱屡卜，倚楼灯前影。", 
            "竹梢风过，打窗落叶成阵。", 
            "回忆绮阁论心，弹棋击钵，茜幔搓肩并。", 
            "雨散云飞刚一霎，往事从头休问。", 
            "入梦寻诗，临流结屋，我欲偕君隐。", 
            "楝花萍水，隔溪先买吟艇。"
        ], 
        "title": "壶中天 喜女兄至自平洛", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "一行雁影分飞骤，匆匆又催归棹。", 
            "画里看山，溪边得句，此去秋光应好。", 
            "离多会少。", 
            "将怨雨愁云，做成怀抱。", 
            "小住为佳，北堂双鬓已垂老。", 
            "刀环归计尚杳。", 
            "对花开姊妹，离梦频绕。", 
            "集号联珠，诗工咏絮，料理浮名须早。", 
            "牵衣未了。", 
            "但泪湿罗襟，我心如捣。", 
            "蓦地回头，夕阳迷古道。"
        ], 
        "title": "台城路 送女兄归平洛", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "两肩疏影和烟雨，春光载将多少。", 
            "负耒携锄，披云带月，竹外斜枝更好。", 
            "狂来脱帽。", 
            "似花底秦宫，愿随花老。", 
            "曲曲屏山，个人独倚罢香抱。", 
            "催花应喜信早。", 
            "惹枝头几许，蜂蝶争闹。", 
            "画阁湘帘，轻车宝马，定有寻芳人到。", 
            "安排草草。", 
            "便无数香魂，夕阳凭吊。", 
            "待唤园丁，更添栽翠蓧。"
        ], 
        "title": "台城路 题种花图", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "望中朵朵芙蓉，凭栏遥指匡庐阜。", 
            "须眉照水，烟鬟小立，依然消瘦。", 
            "问讯山灵，香炉日暖，玉渊云逗。", 
            "记浔阳夜泊，青衫司马，千嶂月、一杯酒。", 
            "吴质病愁都有。", 
            "正来游、豫章秋柳。", 
            "云烟梦绕，登临心往，当前肯负。", 
            "隔浦招邀，未窥半面，竟成疑窦。", 
            "叹人间、铸错看花雾里，十当馀九。"
        ], 
        "title": "水龙吟 题庐山真面图", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "雾里凝眸，遥指点、青攒红簇。", 
            "浑不识、匡山远近，庐山面目。", 
            "峡口双龙波底吼，峰前五老云中矗。", 
            "羡此间、风景异人间，康王谷。", 
            "停游屐，溪桥熟。", 
            "漾帆影，春江绿。", 
            "爱莲花岭下，堪留信宿。", 
            "王粲新添怀古句，步兵不作穷途哭。", 
            "待船头、冷月向东升，吹黄竹。"
        ], 
        "title": "满江红 前题", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "五载支离，病榻馀生，瘦到几分。", 
            "忆清才浓福，争推绝世，问形顾影，知是何人。", 
            "證去来缘，谈今古事，比似生还入玉门。", 
            "踌躇久，笑梦中说梦，春梦无痕。", 
            "红尘淡若浮云。", 
            "漫远逐、渔郎去问津。", 
            "叹诙谐曼倩，还留片舌，莺花子野，认取前身。", 
            "药饵相随，头颅如许，游戏人间更几春。", 
            "休辜负、好暗中拔剑、斩断情根。"
        ], 
        "title": "沁园春 题再生图", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "几番遐想，便天荒地老，春蚕难死。", 
            "一点灵犀凭往复，半在无何乡里。", 
            "妙手空空，馀怀渺渺，领略闲中味。", 
            "苍茫独立，少陵诗癖成矣。", 
            "赢得十斛闲愁，回肠转尽，风月消无计。", 
            "骏马名姬多变幻，只算文章游戏。", 
            "顾影徘徊，凝眸怅望，情竟深如此。", 
            "江南大好，寻春莫恨无地。"
        ], 
        "title": "念奴娇 题若有所思图", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "六萌未驾，忽琼枝摧折，夭桃零落。", 
            "留得崔徽风貌在，相见丰姿如昨。", 
            "十载天涯，浮萍风絮，苦恨郎情薄。", 
            "深宵篝火，书成谁付鸾鹤。", 
            "从此天上人间，生离死别，一样情怀恶。", 
            "子夜歌成肠已断，休唱丁娘十索。", 
            "最苦金闺，年年压线，都为他人作。", 
            "埋香何处，白杨衰草城郭。"
        ], 
        "title": "念奴娇 丁女史昙花图，为吴茂才颖其作", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "片帆才到西泠路，无端湿云低扫。", 
            "雨带龙腥，风行鹢退，却被角张相扰。", 
            "山灵应笑。", 
            "叹薄命生成，冶游难料。", 
            "碎墨零笺，扣舷打个断魂稿。", 
            "游踪休恨草草。", 
            "待小红历乱，沙棠重到。", 
            "姊妹花娇，湖山境靓，任我坐吟行啸。", 
            "前缘未了。", 
            "也留得天涯，雪泥鸿爪。", 
            "只恐登临，六桥秋又老。"
        ], 
        "title": "齐天乐 女兄自临平至武林，拟泛西湖，雨阻不果，谱词志怅，遂和其韵", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "西泠曾到，怅风流裙屐，当年孙楚。", 
            "一缕香魂何处觅，楼外落红无数。", 
            "谁与凌波，自饶戏水，两两闲鸥鹭。", 
            "重寻门巷，绿阴遮断归路。", 
            "愁甚别后刘郎，桃花人面，放眼非前度。", 
            "赢得六桥烟柳在，认取秋娘眉妩。", 
            "画舫初停，酒樽低唱，此味从头悟。", 
            "不如归去，杜宇声声如诉。"
        ], 
        "title": "念奴娇 题湖楼感旧图", 
        "type": "词", 
        "yun": null
    }, 
    {
        "author": "谈九乾", 
        "era": "清", 
        "subtype": null, 
        "text": [
            "黑云如幄罩江口，狂风怒卷潜蛟吼。", 
            "垂垂天阔孤鸟断，腾腾浪掀万马蹂。", 
            "岸东岸西好山色，一时惨淡渺何有。", 
            "人见青山江上蹲，不知江挟群山走。", 
            "江中之人狎于江，拽帆捩柁夸能手。", 
            "只怕盘涡一道斜，溜若沸汤势更陡。", 
            "归船急渡岂得已，平生忠信殊不苟。", 
            "建州小饼沦中泠，且呼山童展茶臼。"
        ], 
        "title": "渡江", 
        "type": "古风", 
        "yun": "有"
    }, 
    {
        "author": "谈九乾", 
        "era": "清", 
        "subtype": null, 
        "text": [
            "子从虞山来，衣带虞山雨。", 
            "山色近如何，苍烟横碧缕。", 
            "苔斑封剑石，绿阴滴桐乳。", 
            "胡为忽抛却，郁郁首欲俯。", 
            "黄金台已空，易水风犹古。", 
            "旧时屠狗人，晨星朗三五。", 
            "此行定有合，未必无小补。", 
            "而我不自聊，生乃与哙伍。", 
            "去程无计留，回期可预数。", 
            "岂不怀高堂，亦将念眉怃。", 
            "故山枫叶红，归作秋树主。", 
            "旸谷轩名秋树。"
        ], 
        "title": "送许旸谷", 
        "type": "古风", 
        "yun": "麌"
    }, 
    {
        "author": "谈迁", 
        "era": "清", 
        "subtype": null, 
        "text": [
            "狞龙蜿蜒几千尺，下挟风雷喷四壁。", 
            "天公激怒醒长梦，左耳割入华阳洞。", 
            "怨血流腥涌墨云，枯鳞脱尽三江冻。", 
            "苍髯笔笔皴莓苔，寒冰尽裂横飞来。", 
            "长风万里吹不落，羌笛关山易萧索。"
        ], 
        "title": "题徐道力壁上墨梅", 
        "type": "古风", 
        "yun": null
    }, 
    {
        "author": "谈迁", 
        "era": "清", 
        "subtype": null, 
        "text": [
            "雁陈寒，马蹄苦，长安梨花半飞舞。", 
            "帝京空有黄金台，平津东阁何时开。", 
            "绿杨依旧江南路，秣陵草色袍如故。", 
            "春风吹送木兰舟，秋色犹怜桃叶渡。", 
            "疏髯短鬓不解愁，黑貂时欲换羊裘。", 
            "会将对策董内史，博取乘车马少游。"
        ], 
        "title": "徐旷侯先辈北上", 
        "type": "古风", 
        "yun": null
    }, 
    {
        "author": "卫既齐", 
        "era": "清", 
        "subtype": "七言律诗", 
        "text": [
            "隋堤官柳无多路，杜牧风流正壮年。", 
            "两岸酒旗临水店，半窗书卷过江船。", 
            "寒潮断处家山近，梅雨晴时客梦悬。", 
            "燕市风光还忆否，雄谈清夜烛花圆。"
        ], 
        "title": "送朱锡鬯", 
        "type": "律诗", 
        "yun": "先"
    }, 
    {
        "author": "卫既齐", 
        "era": "清", 
        "subtype": "七言律诗", 
        "text": [
            "白云连塞树苍苍，矫首西山揽大荒。", 
            "画角宵吹城上月，羽林寒带殿前霜。", 
            "柱标马援功名薄，书著虞卿岁月长。", 
            "尚忆黄金收骏骨，高台徙倚向残阳。"
        ], 
        "title": "登宣武门楼有感", 
        "type": "律诗", 
        "yun": "阳"
    }, 
    {
        "author": "卫京", 
        "era": "清", 
        "subtype": "五言律诗", 
        "text": [
            "数日不一见，便生离别心。", 
            "况兼寥阔久，更值暮寒深。", 
            "剡雪徒相忆，江春不可寻。", 
            "所怀成落落，言念苦长吟。"
        ], 
        "title": "冬日怀石孟坚", 
        "type": "律诗", 
        "yun": "侵"
    }, 
    {
        "author": "卫克堉", 
        "era": "清", 
        "subtype": "七言律诗", 
        "text": [
            "东宁开辟著繁难，泽被番黎磐石安。", 
            "勉步后尘惭政拙，回思前日罄交欢。", 
            "无穷别意萦衷曲，不朽勋名在简端。", 
            "父老扳辕欲借寇，棠阴夹道姓名刊。"
        ], 
        "title": "次韵送夏宝成 其一", 
        "type": "律诗", 
        "yun": "寒"
    }, 
    {
        "author": "卫克堉", 
        "era": "清", 
        "subtype": "七言律诗", 
        "text": [
            "相形遂尔判媸妍，共绾铜符海外天。", 
            "赤嵌山南看豹变，武峦城北望蝉联。", 
            "登龙谬许称同谱，附骥还思策短鞭。", 
            "漫诵西湖留别句，岩疆未易驻三年。"
        ], 
        "title": "次韵送夏宝成 其二", 
        "type": "律诗", 
        "yun": "先"
    }, 
    {
        "author": "潭溥", 
        "era": "清", 
        "subtype": null, 
        "text": [
            "罗镜墟头暮色黄，小丑负隅腾毒光。", 
            "深山大泽不敢入，鼓角动地妖风猖。", 
            "主将屯兵不肯动，佯畏贼群戈戟勇。", 
            "两月藏锋坚避战，十里移营遥隔陇。", 
            "那知立计宽贼防，五路早伏千军强。", 
            "义勇分途截贼粮，贼惊欲窜逃无方。", 
            "主将登台鸣战鼓，群戎听令肃貔虎。", 
            "军门高敞海暾红，征马静依牙纛舞。", 
            "指挥号令如有神，五路埋兵一齐举。", 
            "缚贼搜巢特地烧，火光烛天天色骄。", 
            "残尸昼丛野狼食，势血夜染胥口潮。", 
            "君不见奇功自古归奇策，书生戎马今谁敌。", 
            "杀贼归来血未乾，宝刀红洗霜锋白。"
        ], 
        "title": "罗镜墟杀贼歌为叶昆臣作", 
        "type": "古风", 
        "yun": null
    }, 
    {
        "author": "潭溥", 
        "era": "清", 
        "subtype": null, 
        "text": [
            "黑云压天天欲崩，奇气郁狱忠魂青。", 
            "精灵千古托片石，碧血黯淡波痕腥。", 
            "身后流传代能守，钱李递藏非一手。", 
            "文人珍赏到吾师，出处相依得其偶。", 
            "朅来呼朋拓作图，墨气冉冉飞襟裾。", 
            "挑镫把玩不释手，阴霾惨淡沈精庐。", 
            "夜残狐哭瓦镫死，月黑鬼啸荒坟孤。", 
            "乾坤正气入激烈，屋瓦欲震冤风粗。", 
            "想见圜扉闭寥寂，血泪模糊洒胸臆。", 
            "荷校苔榜法何酷，恩重身轻甘一掷。", 
            "此心难转同坚贞，尔石无言深惨戚。", 
            "七十九字留遗铭，饥鹰饿虎长哀鸣。", 
            "曹郎有胆蚺蛇屈，宰相无心铁石轻。", 
            "我行濡毫重呜咽，泪珠红洗鸲晴血。", 
            "题罢天风震窗纸，铿然如听石头裂。"
        ], 
        "title": "杨忠悯公狱中遗砚图为艾至堂师题", 
        "type": "古风", 
        "yun": null
    }, 
    {
        "author": "潭溥", 
        "era": "清", 
        "subtype": null, 
        "text": [
            "江州耕凿少生事，田园坐废生悲风。", 
            "遗黎日久入坎窞，发长心短千村同。", 
            "畏贼私含畏官泣，热泪暗洒浔阳红。", 
            "水师熊熊尽英烈，计扫寇逆知谁工。", 
            "千家槁饿饭豆绝，三载贡税资粮空。", 
            "主帅筹饷胜筹战，捐输各国资军供。", 
            "所司藉端每自利，锥末之小尤伤农。", 
            "幕府旦晚按民事，咫尺不得掀群蒙。", 
            "大钱小钱不足论，乡曲早已无青铜。", 
            "吴楚安危各有虑，财物一洗民间穷。", 
            "重熙有象表斯世，劫运所值由苍穹。", 
            "何时英雄起屠钓，太古元气回神功。", 
            "吾侪坐叹自怀愧，识字终当输挽弓。", 
            "衰草残阳岁聿暮，江潮满地闻哀鸿。"
        ], 
        "title": "岁晏行用杜工部韵同王壬秋作", 
        "type": "古风", 
        "yun": null
    }, 
    {
        "author": "潭溥", 
        "era": "清", 
        "subtype": null, 
        "text": [
            "道长须眉尊，清勤拥书读。", 
            "朅来弄湘月，宦海谢驰逐。", 
            "与世忘嚣尘，濂溪问高躅。", 
            "自种菖蒲花，仙根已盈掬。"
        ], 
        "title": "赠何子贞太史", 
        "type": "古风", 
        "yun": null
    }, 
    {
        "author": "潜江张氏", 
        "era": "清", 
        "subtype": "七言绝句", 
        "text": [
            "病废机丝老废蚕，牙签缃帙兴犹耽。", 
            "唐诗汉赋都收卷，日向明窗诵《二南》。"
        ], 
        "title": "绝句", 
        "type": "绝句", 
        "yun": "覃"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "江亭酒醒，听西风一笛，离愁吹起。", 
            "已拚乡心抛撇去，禁得桥阑重倚。", 
            "戴笠前盟，诛茅后约，洒尽平生泪。", 
            "丝丝疏柳，向人还更憔悴。", 
            "早分万里关山，吴箫燕筑，萍梗看身世。", 
            "何况西溟风雪路，多恐敝裘难理。", 
            "潮打裘来，海浮天去，归梦知何际。", 
            "苍茫云水，挂帆吾又行矣。"
        ], 
        "title": "大江西上曲·丁亥七月十三日余远游西溟，舟发杨椒坪，谢梧山、居古泉、黄绮云、黄日坡、杨湘舲、胡敬之、曾式如、杨崙西、伍意庄、居秋海送至珠江，率赋留别。仓皇行色，不复按谱求工也", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "天涯听雨无人夜，点滴分明。", 
            "点滴分明。", 
            "不是家园一样声。", 
            "乡心拚被风吹碎，梦又难成。", 
            "梦又难成。", 
            "蓦忆家园一样情。"
        ], 
        "title": "采桑子·雨夜", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "一曲倚铜琶。", 
            "浊酒能赊。", 
            "醉来才卷绿窗纱。", 
            "不听秋声吹落叶，忘却天涯。", 
            "琴剑负年华。", 
            "鬓影空嗟。", 
            "思量佳节近黄花。", 
            "海燕别人何处去，一样无家。"
        ], 
        "title": "浪淘沙·酒后感秋", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "日煖河干残雪消。", 
            "新绿悠悠。", 
            "浸满阑桥。", 
            "有人桥下驻兰桡。", 
            "照影惊鸿，个个纤腰。", 
            "绝代蛮娘花外招。", 
            "一曲洋歌，水远云飘。", 
            "待侬低和按红箫。", 
            "吹出羁愁，荡入春潮。"
        ], 
        "title": "一剪梅·斯布列河春泛", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "山眉轻抹一奁烟。", 
            "湖平花满天。", 
            "罗裙香影漾红船。", 
            "凌波人是仙。", 
            "风絮外，醉魂边。", 
            "层楼镫又然。", 
            "画筵歌舞系归舷。", 
            "鸳鸯眠不眠。"
        ], 
        "title": "碧桃春·夏鳞湖在柏林西数里。松山低环，绿水如镜，细腰佳人，夏日多游冶于此", 
        "type": "词", 
        "yun": "先"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "镫市沽春，冰街踏月，天涯又度元宵。", 
            "花外才风，云萍一样飘萧。", 
            "蛮娘眉黛能传语，捧瑶觞、劝洗无憀。", 
            "尽孤他、悄掩晶屏，银烛偷烧。", 
            "频年游客伤春懒，算销磨琴剑，鸾镜都抛。", 
            "收拾狂名，题词休按红箫。", 
            "分明一刻还疑梦，只襟痕、薄酒难消。", 
            "记閒缘、万一重来，留认鲛绡。"
        ], 
        "title": "高阳台·戊子元夜酒座中赠洋妓安那", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "买陂塘、绿荷添种，平铺浅浅明镜。", 
            "隔花新筑玻璃馆，帘卷碧云千顷。", 
            "鸥未醒。", 
            "听两岸蝉声，吹堕斜阳暝。", 
            "赤阑独凭。", 
            "唤点烛调筝，焚香展画，花外有人应。", 
            "湾头好，几处红芳翠净。", 
            "年时曾共游兴。", 
            "西风吹老菰浦叶，遮断江湖尘影。", 
            "秋枕冷。", 
            "可忆我连宵，梦落横塘艇。", 
            "烦君且等。", 
            "约再熟离支，荷衣归换，诗教玉奴咏。"
        ], 
        "title": "买陂塘·何蘧盦书来，谓移居荔湾，筑馆池荷之上。属为制词，预题廊壁。余倦游海外，久轸乡情，一片归心，已在菱香芰影中矣", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "铁阑桥、夜深风雪，忍寒相待如许。", 
            "天涯久悔狂游倦，那肯更沾风絮。", 
            "凭听取。", 
            "也未要酬珠，事事依分付。", 
            "几番暗诉。", 
            "愿海角追随，灵心侠骨，冷煖仗郎护。", 
            "伤心事，我正风尘羁旅。", 
            "萍踪飘泊无据。", 
            "柏陵花月非侬宅，剩可五湖归去。", 
            "卿莫误。", 
            "祝恨海填平，奇福天应与。", 
            "相怜最苦。", 
            "怕未老樊川，寻春较晚，佳约又迟汝。"
        ], 
        "title": "买陂塘·女郎有字莺丽姒者，屡订五湖之约。赋此宠之", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "省识仙模样，芳龄问破瓜。", 
            "可怜生小是贫家。", 
            "多愁看落花。", 
            "今夜酒醒何处。", 
            "默默眉梢无语。", 
            "欢场转眼又相思。", 
            "春情休更痴。"
        ], 
        "title": "巫山一段云", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "绣鸳鸯线停金剪。", 
            "莲靴怯踏桃花软。", 
            "锦巢清冷不成栖，忍深杯私劝。", 
            "销魂禁未得，休被鹦哥偷眼。", 
            "落红如雨送香车，最苦春宵短。"
        ], 
        "title": "阳台梦", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "罗云弄巧，银河泻恨，楼外露零金凤。", 
            "花阴孤悄掩屏山，算可有、佳期入梦。", 
            "丁香空结，海棠未嫁，还怕莺欺蝶弄。", 
            "相思同此柏城寒，定忆我、鸾衾独拥。"
        ], 
        "title": "鹊桥仙·夜悄有忆", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "春寒香信尚怯。", 
            "已有花如雪。", 
            "紫玉填街，乱沾裙百摺。", 
            "交枝未忍暗折。", 
            "谩替与、罗襟偷缀。", 
            "要等相思，纤纤穿作结。"
        ], 
        "title": "伤情怨·德意志柏林城泉甘土沃，花事极盛。四月紫丁香、八月秋海棠，人家园林，随地皆是。游览所及，写以小词。又以见羁人幽绪，随感而伤也", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "无语向东墙，脉脉檀心逗。", 
            "夜悄风寒蝶懒栖，禁得秋僝僽。", 
            "颜色妒佳人，命似佳人否。", 
            "慰汝相思替汝愁，花下销魂久。"
        ], 
        "title": "卜算子", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "阑腰过酒，帘额遮香，窗开八面珑玲。", 
            "节近重阳，楼高飞上秋声。", 
            "无多几株松竹，绿阴撩乱新晴。", 
            "题襟好，算征尘暂洗，诗思难清。", 
            "海上青琴自抚，问知音何处，沦落狂名。", 
            "今夕尊前，匆匆莫忘鸥盟。", 
            "燕台约寻伴侣，慰金门、索米伶俜。", 
            "还有待，挂归帆、同醉海溟。"
        ], 
        "title": "声声慢·九月六日承伯纯吏部招同姚子梁太守、陶矩林司马、桂竹君秋曹集沙萝浦绿雪楼", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "楼外斜阳红一线。", 
            "怕看香车，不把湘帘卷。", 
            "草草离筵花下款。", 
            "多情许握黄金钏。", 
            "恨别江郎肠惯断。", 
            "海角蓬飘，甚日重相见。", 
            "莫惜深杯珍重劝。", 
            "醉中禁得天涯远。"
        ], 
        "title": "蝶恋花·送绮云字女史归伦敦，酒阑复歌此调", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "两年梦想添茅老，披图又增离绪。", 
            "鹤渚桥头，凰冈渡口，记得万松甚处。", 
            "蕉衫竹麈。", 
            "爱坐满溪云，悄然无语。", 
            "一片吟情，秋声吹过隔林树。", 
            "当年坠欢未拾，花田觞别路，犹剩飞絮。", 
            "江上琴孤，花前画冷，怕见峰眉愁聚。", 
            "天涯倦旅。", 
            "问甚日归来，再圆鸥侣。", 
            "添我图中，石岩同话雨。"
        ], 
        "title": "台城路·杨椒翁寄秋岩宴坐图属题。余滞留海国，忆友怀乡，于翁则尤恋恋，故多为伤别之言。而末语又以坚他年栖岩之约，慰翁独坐时惆怅也", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "楼迥人静。", 
            "移玉镜。", 
            "照银栊。", 
            "琴语定。", 
            "帘影月朦胧。", 
            "芳思许谁同。", 
            "丁东。", 
            "隔花弹乱红。", 
            "一痕风。"
        ], 
        "title": "诉衷情·听媚雅女士洋琴", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "河上路，翠浮空。", 
            "万点蘋花逐软风。", 
            "缥缈楼台如画里，卷帘秋水照惊鸿。"
        ], 
        "title": "捣练子·与嬉婵女士游高列林。林有酒楼，临夏菲利河，极烟波之胜", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "帘卷花痕，屏开雪影，有人楼外偷凭。", 
            "密语些些，等閒忘了深更。", 
            "娉婷心似纤纤月，照閒愁、又照閒情。", 
            "慰飘零。", 
            "细酌银瓶，细拢银筝。", 
            "年来孤阁听秋雨，问绮怀谁诉，冷枕寒镫。", 
            "一夕温存，消他暖慰吴绫。", 
            "鹦哥解唤伤春客，护梨魂、晓梦休惊。", 
            "记香盟。", 
            "如此分明，如此凄清。"
        ], 
        "title": "高阳台·芜亚陂女子越梨思所居第五楼，镜屏琴几，位置如画。槛外绿鹦鹉能学语唤人。余两宿其中，绣榻明镫，曾照客梦，而梦中思梦，转难为怀。题此词疥其壁，亦足见回肠荡魄时矣", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "天涯幽绪无人识。销魂借取瓯香笔。", 
            "照影不成双。相思秋一江。", 
            "画情谁与共。零落鸳鸯梦。", 
            "莫道不怜伊。断肠花自知。"
        ], 
        "title": "菩萨鬘·题伯纯画照水芙蓉", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "意绪恹恹，无可奈、昼长人困。", 
            "镇日里、春阴黯澹，空庭悄静。", 
            "嫩绿如茵铺鲜砌，落红成阵迷芳径。", 
            "知连朝、细雨酿春寒。", 
            "清明近。", 
            "花易谢，春将尽。", 
            "人易老，时偏迅。", 
            "惹闲情万种，工愁善病。", 
            "人面东风空结想，年华流水都成恨。", 
            "古今来、薄命属红艳，真堪信。"
        ], 
        "title": "满江红 桃花零乱，春事将阑，感触拈此", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "宦味酸辛，问我辈、可曾尝足。", 
            "浑不信、雄飞壮志，一官雌伏。", 
            "尽有热肠堪任侠，惜无媚骨能谐俗。", 
            "廿年来、豪气渐消磨，眉痕蹙。", 
            "观世事，多翻覆。", 
            "邀雅集，联欢乐。", 
            "任逍遥岁月，灯红酒绿。", 
            "醉后酣眠生若死，狂来起舞歌犹哭。", 
            "矧而今、时局已如斯，何荣辱。"
        ], 
        "title": "满江红 醵饮醉后感赋", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "剪烛话深宵，唱骊歌、无限愁肠回绕。", 
            "才送客鞭丝，又怅别江干，轻舟荡小。", 
            "南船北马，叹今后故人稀少。", 
            "离合明知皆数定，独我此情难了。", 
            "遨游壮志虽然好。", 
            "奈枝分荆树，花忧萱草。", 
            "报牍事长征，望此去、成学归来须早。", 
            "一声珍重，片帆远挂烟波渺。", 
            "愿乘长风看破浪，目断暮云天杳。"
        ], 
        "title": "南浦 送友人游幕", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "风阵阵，雨濛濛。", 
            "宵短衾寒睡不浓。", 
            "醒着欲眠眠着醒，声声又到五更钟。"
        ], 
        "title": "捣练子 春闺风雨词 其一", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "风细细，雨丝丝。", 
            "撩乱芭蕉和竹枝。", 
            "隔个窗儿听不得，凄凉又是上灯时。"
        ], 
        "title": "捣练子 其二", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "风剪剪，雨霏霏。", 
            "自卷珠帘自挽帷。", 
            "满地残红花又谢，天涯底事尚迟归。"
        ], 
        "title": "捣练子 其三", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "风袅袅，雨绵绵。", 
            "窗外花枝冷杜鹃。", 
            "独上小楼人不见，断肠柳色又经年。"
        ], 
        "title": "捣练子 其四", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "宿雨开新霁，烘晴爱艳阳。", 
            "困人天气昼初长。", 
            "镇日恹恹无个事，暮色又昏黄。", 
            "病竖偏难遣，愁魔竟未降。", 
            "朝朝药鼎伴茶铛。", 
            "孤负良辰，孤负好时光。", 
            "孤负年来诗酒，减尽昔时狂。"
        ], 
        "title": "喝火令 春晴", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "莫因秋老惹愁思。", 
            "晚节订心知。", 
            "历尽严霜犹傲，有骨瘦还支。", 
            "宴重九，醉琼卮。", 
            "曾几时。", 
            "劝君休怅，一年容易，后会重期。"
        ], 
        "title": "诉衷情 残菊", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "小院夭桃开未。", 
            "帘卷东风相对。", 
            "芳讯倩谁传，孤负韶华明媚。", 
            "心醉。", 
            "心醉。", 
            "尝到一春滋味。"
        ], 
        "title": "如梦令 题桃花美人画幅", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "屈指又花朝。", 
            "愁绪难捎。", 
            "东风吹绿柳千条。", 
            "无怪楼头年少妇，争不魂销。", 
            "残漏正迢迢。", 
            "梦也寥寥。", 
            "春寒独耐可怜宵。", 
            "料得人儿应未寐，衾拥灯挑。"
        ], 
        "title": "卖花声 戏和友人春思原韵", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "不打求财卦。", 
            "不说舐肥话。", 
            "洁身自爱莫逾闲，怕怕怕。", 
            "笑里藏刀，言中酿蜜，防之不暇。", 
            "何敢高身价。", 
            "忍辱受裆胯。", 
            "威风逞尽看何如，骂骂骂。", 
            "任尔偷天，由他换日，把谁瞒下。"
        ], 
        "title": "醉春风 有调", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "愤懑填胸，说不尽、许多烦恼。", 
            "缘底事、天涯远宦，劳人草草。", 
            "贾谊上书惟痛哭，杜陵寓蜀偏潦倒。", 
            "古今来、时数限英雄，知多少。", 
            "耽诗酒，愁难扫。", 
            "订车笠，盟忘了。", 
            "这世途滋味，几经尝饱。", 
            "腹剑肠刀猜不透，口糖齿蜜防须早。", 
            "莫嗤依、荣辱两无知，装憨好。"
        ], 
        "title": "满江红 愤懑", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "春意眉痕阔。", 
            "想当初、衫裁杏子，笺题桐叶。", 
            "中表情殷嫌莫避，姊妹双双环列。", 
            "恨侬把、断头香爇。", 
            "仅获一枝莲并蒂，对花光、偎嗅清芬冽。", 
            "心醉矣，觑斜睫。", 
            "孤眠曾过些时节。", 
            "算今朝、鸾凰哕日，鸳鸯睡月。", 
            "漫把新词先索和，记否从前旧阕。", 
            "休怪我、狂徒哓舌。", 
            "两小无猜猜正好，这良缘、美满千秋绝。", 
            "私语细，枕边说。"
        ], 
        "title": "贺新郎 戏和友人新婚词原韵", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "开遍群英一院中。", 
            "对花顾影自怜侬。", 
            "探春人懒步香丛。", 
            "遥盼驿梅千里寄，尽拈红豆两心同。", 
            "好梦上巫峰。"
        ], 
        "title": "浣溪沙 春灯谜，词牌六", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "沉沉院落，送东皇去后，重门寂寞。", 
            "开罢荼蘼花一架，换了愔愔浓绿。", 
            "鹃血啼红，蝶魂凄碧，都为伤春哭。", 
            "情慵意懒，吟怀怎不萧索。", 
            "屈指才过花朝，韶华九十，弹指驹光速。", 
            "艳影飘零香梦短，回首那禁枨触。", 
            "人想当年，恨随流水，缘待何时续。", 
            "芳心已醉，凄凉句怕重读。"
        ], 
        "title": "百字令 送春", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "世易时迁，一回首、辄深浩叹。", 
            "细数那、廿年攻读，卅年游宦。", 
            "鞅掌簿书惟黾勉，留心经史曾淹贯。", 
            "到而今、学乃不如人，声名贱。", 
            "萧疏鬓，随年换。", 
            "酸辛泪，和愁咽。", 
            "恨撑肠铁，偏难更变。", 
            "醉酒狂枪犀角斝，挑灯快读虬髯传。", 
            "不平鸣、长啸跃龙泉，床头剑。"
        ], 
        "title": "满江红 感旧", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "满目疮痍，看遍地、干戈扰扰。", 
            "一转瞬、卅年薄宦，风尘潦倒。", 
            "入蜀原知行路险，挂冠恨不归田早。", 
            "望鉴湖、烽火隔江乡，云天杳。", 
            "阅历境，知多少。", 
            "哀乐感，嗟衰老。", 
            "算般般世味，此生尝饱。", 
            "离乱情怀何处诉，利名心念都灰了。", 
            "贳村醪、有酒不成欢，愁难扫。"
        ], 
        "title": "满江红 再题潘绍宅先生秋灯夜读图二阕 其一", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "战局纷争，尽变了、强权世界。", 
            "休再说、文章华国，书香累代。", 
            "铁胆包身谁任侠，金人缄口当知诫。", 
            "问渔郎、欲访武陵源，今何在。", 
            "寒骨相，奇而怪。", 
            "穷气节，豪而迈。", 
            "恸英雄末路，悲歌慷慨。", 
            "傲慢故教形放浪，疏狂不受人怜爱。", 
            "藉新词、发我旧牢骚，吟天籁。"
        ], 
        "title": "满江红 其二", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "结伴清游聊破闷，行行随负奚囊。", 
            "临江小榭泛壶觞。", 
            "斜阳烘酒意，流水涤诗肠。", 
            "共倚阑干闲眺望，数他上下帆樯。", 
            "青山对我笑人忙。", 
            "利名一寤寐，今古几兴亡。"
        ], 
        "title": "临江仙 饮嘉州江干酒楼", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "韶光迅，忽又送春归。", 
            "回忆吟花诗句艳，相邀醉月羽觞飞。", 
            "一梦境都非。"
        ], 
        "title": "望江南 春晚 其一", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "填新恨，减却旧腰围。", 
            "满院残英红影瘦，当门高树绿阴肥。", 
            "镇日掩双扉。"
        ], 
        "title": "望江南 其二", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "穷通否泰，古今来、时数大都比比。", 
            "况复沧桑经浩劫，作达放颠而已。", 
            "梦内寻春，酒中延昼，醉向床头倚。", 
            "沉思旧事，新愁偏又勾起。", 
            "镜里。", 
            "潘鬓萧疏，沈腰瘦损，顾影无能矣。", 
            "半百年华知命日，参透世情物理。", 
            "才受人憎，智非己福，甘隐衡门底。", 
            "寄怀引睇，苍茫云树千里。"
        ], 
        "title": "百字令 排闷", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "云静长空碧。", 
            "照中天、山河弄影，楼台增色。", 
            "午夜漏沉庭院静，万籁无声寂寂。", 
            "独许伴、骚人词客。", 
            "澹到襟怀心共朗，抽吟笺、光灿生花笔。", 
            "宵景好，诗囊阔。", 
            "月圆难补人间缺。", 
            "反牵他、闺情旅梦，伤离惜别。", 
            "一样清辉同赏玩，各有悲欢胸臆。", 
            "问几见、当头皓魄。", 
            "且把闲愁收拾起，快安排、小饮壶觞列。", 
            "斟旧酿，醉今夕。"
        ], 
        "title": "金缕曲 四月十五深宵玩月", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "秋是愁媒，雨雨风风，无端感伤。", 
            "觉香魂艳梦，昨宵苦短，冷吟闲醉，此计差长。", 
            "人寂如僧，斋空若寺，门掩闲庭落叶黄。", 
            "萧条况，怪我疏酬应，世尽炎凉。", 
            "那堪又近重阳。", 
            "尽岁岁、他乡作故乡。", 
            "把半生事业，都归泡影，卅年尘土，轻换流光。", 
            "闷损情怀，惊传烽火，容易催添鬓满霜。", 
            "休提起，说禅心侠骨，剑胆诗肠。"
        ], 
        "title": "沁园春 重阳前五日", 
        "type": "词", 
        "yun": null
    }, 
    {
        "author": "潘镠", 
        "era": "清", 
        "subtype": "五言律诗", 
        "text": [
            "孤屿中流峙，横空势欲吞。", 
            "天清江作带，地阔海为门。", 
            "塔影鱼龙静，潮声日月奔。", 
            "茫茫千古意，酾酒共谁论？"
        ], 
        "title": "金山", 
        "type": "律诗", 
        "yun": "元"
    }, 
    {
        "author": "潘镠", 
        "era": "清", 
        "subtype": "七言律诗", 
        "text": [
            "光岳英灵河洛分，尚馀寒焰射青冥。", 
            "将军阃外空专钺，丞相营前竟坠星。", 
            "鬼哭郊原凄晓角，鹤归华表泣新亭。", 
            "秋风万里荒林下，手折黄花当荐馨。"
        ], 
        "title": "扬州秋感", 
        "type": "律诗", 
        "yun": "青"
    }, 
    {
        "author": "潘镠", 
        "era": "清", 
        "subtype": "七言律诗", 
        "text": [
            "十载江城久未过，美人幽梦近如何？", 
            "著书岁月穷愁老，对酒湖山感慨多。", 
            "谊重延陵贻缟带，节高元亮卧烟萝。", 
            "还期鼓楫成良会，听取尊前《白石歌》。"
        ], 
        "title": "寄顾茂伦先生", 
        "type": "律诗", 
        "yun": "歌"
    }, 
    {
        "author": "潘遵祁", 
        "era": "清", 
        "subtype": null, 
        "text": [
            "常时颇怪天厄汝，终岁匏瓜伤独处。", 
            "漂摇家室到今日，却羡君身轻可举。", 
            "三年不见换须鬓，野鹤闲云渺何许。", 
            "忽然矫翼落人海，执手亲朋泪如雨。", 
            "平生知己草间没，旅殡荒凉不能抚。", 
            "桐桥烟月纵无恙，寂寞江干谁与语。", 
            "亦知鸿爪偶留印，刺刺沧桑话乡土。", 
            "须臾惜此眼前景，明日轻帆挂湘楚。"
        ], 
        "title": "一粟庵水榭与贝闰生话旧即送之常德", 
        "type": "古风", 
        "yun": null
    }, 
    {
        "author": "潘遵祁", 
        "era": "清", 
        "subtype": null, 
        "text": [
            "虞山犹在眼，西风吹鹢首。", 
            "秋光正澄澹，偷闲未可负。", 
            "遥村与近墅，画意满林薮。", 
            "恍如对耕烟，直欲追子久。", 
            "生长此钓游，烟霞恣所取。", 
            "始知造化师，不在绳墨守。", 
            "新霜上高枫，斜日挂疏柳。", 
            "迤逦转双桡，参差写坡阜。", 
            "道似目击存，巧藉天工牖。", 
            "前年咏四图，今日伤吾友。", 
            "吾画倘可成，赏音问谁某？"
        ], 
        "title": "琴川返棹途中", 
        "type": "古风", 
        "yun": "有"
    }, 
    {
        "author": "潘德徵", 
        "era": "清", 
        "subtype": "五言律诗", 
        "text": [
            "地僻无嫌雨，幽斋景自清。", 
            "万峰烟际落，一鹭蓼边明。", 
            "吟苦神还逸，身闲病亦轻。", 
            "晚来云渐薄，片月报新晴。"
        ], 
        "title": "三月十五日雨坐", 
        "type": "律诗", 
        "yun": "庚"
    }, 
    {
        "author": "潘德舆", 
        "era": "清", 
        "subtype": null, 
        "text": [
            "八十三年中，自得还自失。", 
            "不乞梵王露，岂索台城蜜。"
        ], 
        "title": "台城偶题", 
        "type": "古风", 
        "yun": "质"
    }, 
    {
        "author": "潘德舆", 
        "era": "清", 
        "subtype": null, 
        "text": [
            "丁生十七气浩涆，权奇天骥脱羁绊。", 
            "渥洼一出驰𥬞云，俗眼何曾识豪骭。", 
            "纷纷少年抱一编，咿唔竟日力文软。", 
            "彊命属词神不偕，文狐蒙戎杂青豻。", 
            "黑白不辨学贵耳，紫凤天吴漫璀璨。", 
            "就中才质赋清白，情思昏如阅欹案。", 
            "问途略识歧中歧，倏复迷离舍书叹。", 
            "俗师不导交衢舞，逼入荆榛作鼯窜。", 
            "剧怜含美不成章，明珠乃取石来锻。", 
            "之子汲古转鹿卢，奥秘潭潭绝畔岸。", 
            "偶施意匠神鬼惊，移晷扫尽千兔翰。", 
            "闭门独造喻甘苦，日不停披虑脱腕。", 
            "我察誉言恐溢美，清辞再阅发惊惋。", 
            "未能空洞函古初，豹采斓斓巳彪焕。", 
            "闻子矢志穷群经，鄙怀结轖似冰泮。", 
            "祇空剽轻任血气，立足未定转离叛。", 
            "否则琐琐注虫鱼，枉是刓精订漫漶。", 
            "古来文章有直路，俗工蟉纠自谩谰。", 
            "群经大义高丽天，照耀灵台日初旦。", 
            "众家传注勿骤观，以我一筏涉混瀚。", 
            "我意成熟参众家，如一赤丝万珠贯。", 
            "不然先入塞吾窍，得不及全失其半。", 
            "庄荀屈马择尤雅，筑墉亦欲资版干。", 
            "此外高阁束数年，捧日目不见爝爟。", 
            "理明气定精内充，百派支流易区判。", 
            "吁嗟圣道布经籍，独恃幽通协神断。", 
            "子观禋祀求焄蒿，洁齐郁鬯首重祼。", 
            "腥爓荐熟后天事，精诚那寄众膴胖。", 
            "入途不正异时悔，势必糅错合冰炭。", 
            "胸中疆界未申画，冰雪聪明亦凌乱。", 
            "纵使操管摹前民，浩朗青天黑云幔。", 
            "丁生丁生知读经，至道坚刚有鍴钻。", 
            "小家训诂穷豪芒，耿耿元精日消散。", 
            "名场文字况未技，专政愈非一代冠。", 
            "暗中福命夺人魄，黠者夤缘鬻珍玩。", 
            "弥天挥洒糠与秕，见人学古目屡睅。", 
            "生也采豪幸天授，电光在舌闪烂烂。", 
            "谝言交攻滋子疑，仗子慧剑力㨄捍。", 
            "宗经徵圣子所习，打雀慎勿费珠弹。", 
            "筝琶得志訇钧天，空山素琴自操缦。", 
            "我闻前训转相语，不顾旁人笑漫汉。", 
            "女床一鸟飞惊天，那待枋榆拙鸠唤。", 
            "祇因姿骨病且丑，引镜生惭发颠汗。", 
            "入塾受书二十载，鸡栖名不出里闬。", 
            "秃笔如冢有何用，供作劳薪执炊爨。", 
            "酸咸历尽转爽口，剉我词锋失劲悍。", 
            "晨起诵经十忘几，批捩眊耗迨日旰。", 
            "尚思攘袖挥麈氛，俗骨勤求大丹换。", 
            "矧子英年轶同辈，思理勃窣鲜遗算。", 
            "积成学业昆仑丘，部娄群言只低看。", 
            "天生异材致实用，敢随众口妄褒赞。", 
            "一时得失百年事，努力坛宇壮雕奂。", 
            "房驷精英踔万里，休学乡闾策款段。", 
            "他时仰配古作者，不负奇书读《东观》。"
        ], 
        "title": "赠丁俭卿", 
        "type": "古风", 
        "yun": null
    }, 
    {
        "author": "潘德舆", 
        "era": "清", 
        "subtype": null, 
        "text": [
            "忆我为儿时，家塾在堂隅。", 
            "日昳读书罢，归时慈母娱。", 
            "八岁就外傅，《鲁论》初咿唔。", 
            "九岁五经毕，文义颇不疏。", 
            "十岁读《礼经》，古句忘崎岖。", 
            "十一背慈训，茕茕失母乌。", 
            "十二出门游，奔走能跨驴。", 
            "是时从大人，来往神愉愉。", 
            "大人授《孝经》，命儿自写书。", 
            "儿写书不成，满纸如墨猪。", 
            "左右反覆视，心气惨不舒。", 
            "低头清泪落，仰头但嗟吁。", 
            "大人顾谓儿，儿心一何愚。", 
            "写书非大难，儿心姑徐徐。", 
            "心定手不误，尔盍仰视予。", 
            "侵晨执笔写，写成日裁晡。", 
            "儿乃破涕笑，喜笑东西趋。", 
            "取书呼儿来，此书义当摅。", 
            "读书读其义，此书学根株。", 
            "儿默听此教，跪受当前除。", 
            "朝夕执书读，爱重同球图。", 
            "读罢藏之笥，亵见惧点污。", 
            "儿今又写书，写书忽痛呼。", 
            "儿有六岁儿，儿已十年孤。", 
            "昔时一卷书，岁时常宝储。", 
            "今日写此帙，吞声泪沾裾。", 
            "昔写今亦写，今日迥自殊。", 
            "昔泣今亦泣，两泣不相如。", 
            "昔写虽丑恶，嬉戏称凤雏。", 
            "今写好似昔，谁与正瑕瑜。", 
            "昔泣实恃爱，貌郁神不痡。", 
            "今泣复何益，泪眼空为枯。", 
            "哀哉一卷书，写罢还踟蹰。", 
            "儿亦呼其儿，学不在五车。", 
            "但求孝悌性，敬爱理不虚。", 
            "亦不在荣达，名誉播九区。", 
            "但求守吾身，战战保发肤。", 
            "儿有弱小甥，神采清且都。", 
            "七岁痛陟岵，似续守门闾。", 
            "此书大义在，此诗非烦纡。", 
            "儿复呼其儿，试诵与尔姑。", 
            "尔姑闻此诗，哀痛犹茹茶。", 
            "尔内外兄弟，敬谨相友于。", 
            "立身与显亲，毋苦不肖吾。"
        ], 
        "title": "写孝经诗", 
        "type": "古风", 
        "yun": null
    }, 
    {
        "author": "潘德舆", 
        "era": "清", 
        "subtype": null, 
        "text": [
            "万物冥冥，雄鸡一声。", 
            "鸡声一作，天地清廓。", 
            "天地清兮日当中，雄鸡声声声满空。", 
            "空中百鸟聋瞆浪言语，天以鸡为晨昏之钟鼓。", 
            "大声中宫小声羽，声虽宛转力轩举。", 
            "我老闻之不能舞，雄鸡雄鸡吾负汝。"
        ], 
        "title": "鸡鸣歌", 
        "type": "古风", 
        "yun": null
    }, 
    {
        "author": "潘德舆", 
        "era": "清", 
        "subtype": null, 
        "text": [
            "龙江烟水秋茫茫，静海寺外千帆樯。", 
            "眼前江水等一勺，寺僧为我谈西洋。", 
            "荷兰真腊久入贡，雄心未餍明文皇。", 
            "刑余之臣佐远驭，戈船直指西南荒。", 
            "从行白骨掷海岸，九死归来头亦霜。", 
            "大共小球侈王会，明珠犀象盈归装。", 
            "奇珍钜万不暇数，龙骧万斛堆沈香。", 
            "请看入门第一殿，以香为柱香为梁。", 
            "游人传诵五百载，手摩鼻嗅怜芬芳。", 
            "稽首净土信香国，此公所到真天堂。", 
            "我闻僧语色不许，喜功好大无纯王。", 
            "穆满瑶池不足信，《春秋外传》讥白狼。", 
            "史公微文大宛传，张骞广利谋非臧。", 
            "何况魁柄假阍寺，远人不来专出疆。", 
            "千寻梁栋足瞻仰，万人汗血谁怜伤。", 
            "更看铜鼎万钧重，雷纹古篆追周商。", 
            "洪熙元祀郑和造，益知货宝归貂珰。", 
            "委鬼逆焰屋明社，永乐作俑堕乾纲。", 
            "兵部册籍可一炬，良臣卓识邦家不。", 
            "语僧勿祀马三保，读史吾钦刘职方。"
        ], 
        "title": "静海寺", 
        "type": "古风", 
        "yun": null
    }, 
    {
        "author": "潘德舆", 
        "era": "清", 
        "subtype": null, 
        "text": [
            "泥尘没踝门巷窄，兴来拓此为八极。", 
            "三杯俯仰天地清，一卷苍凉鬼神入。", 
            "疾如风雨喧灵湫，太阴黑蜧升云头。", 
            "雷公合沓伐天鼓，木怪潜匿山精愁。", 
            "静如寒江转孤月，浩漫珠光摇贝阙。", 
            "危矶扼水水忽怒，一线惊涛百回折。", 
            "煌煌京洛开朱门，蹇驴破帽多才人。", 
            "孤寒奇愤塞胸臆，欲假君笔喷酸辛。", 
            "君方少壮拥章绶，容台礼乐供讨论。", 
            "悲歌击剑问何事，但贵雅拜仪温文。", 
            "朱镫三复奋起舞，知君感激为万古。", 
            "诗坛大义久颓堕，健者今生必韩杜。", 
            "眼含双泪怀庭闱，手剔群家奉邹鲁。", 
            "浮学郎署士有命，何肯修容媚公府。", 
            "镫不煜煜雄鸡鸣，我剑在壁亦有声。", 
            "无君才笔合草莽，爱君笃诚如弟兄。", 
            "我不愿君烟霞气，浮丘老仙真把袂。", 
            "亦不愿君山水痴，桃花江上弄泉石。", 
            "巨儒吐辞如洪钟，要铸宝鼎铭殊功。", 
            "后生读史记名姓，不在区区文苑中。"
        ], 
        "title": "题汤海秋仪部浮丘阁诗集", 
        "type": "古风", 
        "yun": null
    }, 
    {
        "author": "潘德舆", 
        "era": "清", 
        "subtype": null, 
        "text": [
            "汤桓学伊管，此风邈云汉。", 
            "师道懈不立，治法日涣散。", 
            "堂堂汉昭烈，受教抑气岸。", 
            "能求诸葛公，由师卢子干。", 
            "少若懵大儒，老靡股肱赞。", 
            "帝王重典学，伊傅理一贯。", 
            "光武游学时，经术亦潜玩。", 
            "孙曹彼何师，颐指气慆慢。", 
            "宜以僣窃终，《春秋》书贼乱。"
        ], 
        "title": "涿州吊汉昭烈", 
        "type": "古风", 
        "yun": null
    }, 
    {
        "author": "潘德舆", 
        "era": "清", 
        "subtype": null, 
        "text": [
            "大儒盛时栋，为儒衰世珍。", 
            "子政忠被谤，衡也坐秉钧。", 
            "小心事权要，大言论妃嫔。", 
            "可以弼天子，不敢忤幸臣。", 
            "千古此秘要，沽直登要津。", 
            "儒者学何事，大节宜轮囷。", 
            "哀哉匡张辈，所学岂不醇。", 
            "经术与文章，无补瓦裂身。", 
            "乃知患失念，六籍之荆榛。", 
            "《小雅》好正直，垂诫何谆谆。", 
            "说《诗》求解颐，知非鲠亮人。"
        ], 
        "title": "过匡衡故里作", 
        "type": "古风", 
        "yun": "真"
    }, 
    {
        "author": "潘德舆", 
        "era": "清", 
        "subtype": "五言律诗", 
        "text": [
            "韩彭合邓贾，未足与公班。", 
            "翊运精诚动，成功意气间。", 
            "余三开大漠，此墓称钟山。", 
            "六代群丘垄，樵人晚唱还。"
        ], 
        "title": "徐中山王墓", 
        "type": "律诗", 
        "yun": "删"
    }, 
    {
        "author": "潘德舆", 
        "era": "清", 
        "subtype": "五言律诗", 
        "text": [
            "车马各成市，清凉让此间。", 
            "地含九秋气，天与半窗山。", 
            "风雅殊方合，尊罍竟日间。", 
            "谁怜郭功甫，独客自愁颜。"
        ], 
        "title": "树斋先生廉峰太史招集江亭销夏 其一", 
        "type": "律诗", 
        "yun": "删"
    }, 
    {
        "author": "潘德舆", 
        "era": "清", 
        "subtype": "五言律诗", 
        "text": [
            "亭馆披襟地，涂泥滴汗时。", 
            "清风满堂快，甘雨到田迟。", 
            "即事沧浪咏，惊心云汉诗。", 
            "西畴积禾稼，醉倒亦奚辞。"
        ], 
        "title": "树斋先生廉峰太史招集江亭销夏 其二", 
        "type": "律诗", 
        "yun": "支"
    }, 
    {
        "author": "潘德舆", 
        "era": "清", 
        "subtype": "七言律诗", 
        "text": [
            "别馆跱䠧日易斜，片帆悬处便天涯。", 
            "地邻野水长屯雨，人似秋荷勉著花。", 
            "文字谋身原太拙，园亭称意欲为家。", 
            "归来也舣孤舟待，磐石渔竿坐晚霞。"
        ], 
        "title": "将赴金陵荻庄别勤子", 
        "type": "律诗", 
        "yun": "麻"
    }, 
    {
        "author": "潘德舆", 
        "era": "清", 
        "subtype": "七言律诗", 
        "text": [
            "划断燕云十六州，可怜中国小金瓯。", 
            "幽州岂是水穷处，宋使直疑天尽头。", 
            "今日郊坰无战马，凉宵镫火有渔舟。", 
            "居民犹忆宸襟畅，画鹢回环绕翠斿。"
        ], 
        "title": "赵北口", 
        "type": "律诗", 
        "yun": "尤"
    }, 
    {
        "author": "潘德舆", 
        "era": "清", 
        "subtype": "七言律诗", 
        "text": [
            "齐西风物近如何，揽辔南来涕泗多。", 
            "百里田畴无秀麦，四更门巷有清歌。", 
            "征人蹀躞谋行乐，长吏逡巡报荐瘥。", 
            "岳岳马生呼不起，荒荒残日下岩阿。"
        ], 
        "title": "荏平述感", 
        "type": "律诗", 
        "yun": "歌"
    }, 
    {
        "author": "潘德舆", 
        "era": "清", 
        "subtype": "七言律诗", 
        "text": [
            "建康郭外万山合，木末一亭依太清。", 
            "老子间游多古意，大忠余愤作江声。", 
            "春秋事不部家国，师友伦原共死生。", 
            "草草六朝同传舍，词章几辈是时英。"
        ], 
        "title": "谒方正学祠遂至寿池山房 其一", 
        "type": "律诗", 
        "yun": "庚"
    }, 
    {
        "author": "潘德舆", 
        "era": "清", 
        "subtype": "七言律诗", 
        "text": [
            "含泪高歌授命辞，下山草木有余悲。", 
            "复登杰阁一凭眺，谁似长江无尽时。", 
            "万壑秋声尽萧瑟，孤峰日色未迷离。", 
            "长干贼别销魂地，独有兹游慰我思。"
        ], 
        "title": "谒方正学祠遂至寿池山房 其二", 
        "type": "律诗", 
        "yun": "支"
    }, 
    {
        "author": "潘遵祁", 
        "era": "清", 
        "subtype": "五言律诗", 
        "text": [
            "听雨思移竹，看云忆种瓜。", 
            "短垣新旧叶，荒圃浅深花。", 
            "地僻方征战，天寒未室家。", 
            "吴侬嬉岁晚，米价似泥沙。"
        ], 
        "title": "秋杪雨中过凤池园", 
        "type": "律诗", 
        "yun": "麻"
    }, 
    {
        "author": "潘遵祁", 
        "era": "清", 
        "subtype": "五言律诗", 
        "text": [
            "感尔衔泥意，柴扉镇不关。", 
            "无心依广厦，有约到深山。", 
            "紫塞秋风急，红楼夕照间。", 
            "新雏慕高举，知否定巢艰。"
        ], 
        "title": "草堂咏双燕", 
        "type": "律诗", 
        "yun": "删"
    }, 
    {
        "author": "潘遵祁", 
        "era": "清", 
        "subtype": "七言律诗", 
        "text": [
            "掩扉忽动游山思，要看千岩万壑秋。", 
            "薄雾野塘移艇去，斜阳萧寺听钟留。", 
            "白云双屐雨沾袂，黄叶一林风满楼。", 
            "别有禅扃藏曲坞，半房花竹最清幽。"
        ], 
        "title": "再游支硎", 
        "type": "律诗", 
        "yun": "尤"
    }, 
    {
        "author": "潘遵祁", 
        "era": "清", 
        "subtype": "七言律诗", 
        "text": [
            "出郭刚乘雨后天，芳林如画草如烟。", 
            "波痕乍长三篙活，日影微烘一笠圆。", 
            "世事不来寻老圃，人生只合泛轻船。", 
            "含情独向春江立，流尽桃花望渺然。"
        ], 
        "title": "出郭", 
        "type": "律诗", 
        "yun": "先"
    }, 
    {
        "author": "潘榕", 
        "era": "清", 
        "subtype": "五言律诗", 
        "text": [
            "梧叶堕新秋，西风客子愁。", 
            "一年经乱世，八口寄嘉州。", 
            "萍梗悲中泪，松楸望里眸。", 
            "曰归归未得，乡里日悠悠。"
        ], 
        "title": "立秋", 
        "type": "律诗", 
        "yun": "尤"
    }, 
    {
        "author": "潘榕", 
        "era": "清", 
        "subtype": "五言律诗", 
        "text": [
            "繁华城不夜，上九好观灯。", 
            "心亦思前去，身偏病未能。", 
            "人歌金缕曲，我抱玉壶冰。", 
            "热念今都冷，形同入定僧。"
        ], 
        "title": "上九独坐二首 其一", 
        "type": "律诗", 
        "yun": "蒸"
    }, 
    {
        "author": "潘榕", 
        "era": "清", 
        "subtype": "五言律诗", 
        "text": [
            "君火消三昧，心灰死不然。", 
            "壁灯红似豆，尘海黑如烟。", 
            "短榻欹衾枕，长街闹管弦。", 
            "纷纷繁响杂，寂灭到枯禅。"
        ], 
        "title": "上九独坐二首 其二", 
        "type": "律诗", 
        "yun": "先"
    }, 
    {
        "author": "潘榕", 
        "era": "清", 
        "subtype": "七言律诗", 
        "text": [
            "退尽雄心减尽豪，半生历碌笑徒劳。", 
            "琴书短榻寻庄梦，风雨秋窗读楚骚。", 
            "不问升沉耽韵事，借浇块垒醉香醪。", 
            "一官雌伏虽为计，赢得霜痕上鬓毛。"
        ], 
        "title": "杂感四首 其一", 
        "type": "律诗", 
        "yun": "豪"
    }, 
    {
        "author": "潘榕", 
        "era": "清", 
        "subtype": "七言律诗", 
        "text": [
            "为马为牛任尔呼，此身本是旧狂奴。", 
            "生来铁骨终难换，悟去禅心最易枯。", 
            "争竞百年何所有，繁华一梦总虚无。", 
            "时艰那可谭经济，不若论交到狗屠。"
        ], 
        "title": "杂感四首 其二", 
        "type": "律诗", 
        "yun": "虞"
    }, 
    {
        "author": "潘榕", 
        "era": "清", 
        "subtype": "七言律诗", 
        "text": [
            "何用矜能与恃才，英雄多少尚尘埃。", 
            "看空眼底浮生事，冷到心头已死灰。", 
            "秋况凄清虫可语，乡书迢递雁迟来。", 
            "鉴湖一棹思归去，鲈脍莼羹梦几回。"
        ], 
        "title": "杂感四首 其三", 
        "type": "律诗", 
        "yun": "灰"
    }, 
    {
        "author": "潘榕", 
        "era": "清", 
        "subtype": "七言律诗", 
        "text": [
            "生涯薄宦类飘蓬，日在愁中又病中。", 
            "乐事渐稀人渐老，功名原幻利原空。", 
            "无边烟景秋痕碧，有限时光夕照红。", 
            "梧院清幽苔径冷，乱堆落叶下西风。"
        ], 
        "title": "杂感四首 其四", 
        "type": "律诗", 
        "yun": "东"
    }, 
    {
        "author": "潘榕", 
        "era": "清", 
        "subtype": "七言律诗", 
        "text": [
            "浣花溪畔畅吟身，回首前游二十春。", 
            "一代祠堂仍俎豆，八年烽火尚烟尘。", 
            "先生作史应千古，我辈能诗有几人。", 
            "处乱无他惟买醉，寒梅香里漉陶巾。"
        ], 
        "title": "游工部草堂遇王际云刘俊臣二君小饮赋此", 
        "type": "律诗", 
        "yun": "真"
    }, 
    {
        "author": "潘榕", 
        "era": "清", 
        "subtype": "七言律诗", 
        "text": [
            "乱离况味已酸辛，羁此经年倍怆神。", 
            "有母未承归养志，无钱难作遂初人。", 
            "一篙烟水萦乡梦，四野风沙卷战尘。", 
            "避世桃源今不在，渔郎何处问迷津。"
        ], 
        "title": "雨夜自感二首 其一", 
        "type": "律诗", 
        "yun": "真"
    }, 
    {
        "author": "潘榕", 
        "era": "清", 
        "subtype": "七言律诗", 
        "text": [
            "营营休得笑飞蝇，恨我疏慵学未能。", 
            "热泪同枯风里烛，寒心久抱雪中冰。", 
            "人无乐境思为鬼，家有慈亲敢作僧。", 
            "夜坐雨斋空若寺，一檠如对佛前灯。"
        ], 
        "title": "雨夜自感二首 其二", 
        "type": "律诗", 
        "yun": "蒸"
    }, 
    {
        "author": "潘榕", 
        "era": "清", 
        "subtype": "七言律诗", 
        "text": [
            "兵戈乱后老年华，凄绝吾生未有涯。", 
            "盗贼纵横民病苦，笙歌缭绕夜声哗。", 
            "冷吟步月过灯市，闲醉沽春问酒家。", 
            "尊自处荣穷自困，升平何日暗咨嗟。"
        ], 
        "title": "元夜观灯归途感赋", 
        "type": "律诗", 
        "yun": "麻"
    }, 
    {
        "author": "谈印梅", 
        "era": "清", 
        "subtype": null, 
        "text": [
            "偶把遗编读。", 
            "觉凄清、风生满纸，哀音裂竹。", 
            "貌比左芬年更少，况又才逾徐淑。", 
            "肯久恋、红尘千斛。", 
            "试问埋香何处好，料青山、也有修来福。", 
            "泉路下，鬼应哭。", 
            "朝朝暮暮相追逐。", 
            "怎而今、云消雨散，形孤影独。", 
            "后会自然来世有，谁道他生未卜。", 
            "可邀我、同登仙箓。", 
            "昨夜分明惊入梦，羡容颜、依旧温如玉。", 
            "便携手，述心曲。"
        ], 
        "title": "金缕曲 检得亡姊遗诗，悲成此调", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "自小伤孤露。", 
            "对茕茕、窗沉黯碧，三雏一母。", 
            "儿未成名亲已逝，怅望春晖易暮。", 
            "尝不尽、生前劳苦。", 
            "更痛松楸犹未植，问麦舟、高谊何人助。", 
            "孤子恨，那堪数。", 
            "春明凄绝招魂路。", 
            "记穷嫠、麻衣如雪，同归故土。", 
            "甑釜生尘风破壁，弱线支离门户。", 
            "谁想到、鸟能返哺。", 
            "此日山房灯影在，怅传经、人杳无由睹。", 
            "头已白，空孺慕。"
        ], 
        "title": "金缕曲 题秋士师寒窗灯影图", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "封姨何苦，把天边一缕，彩云吹散。", 
            "谁道红丝能系住，赢得清愁无限。", 
            "偕老难期，定情空赋，眉未齐鸿案。", 
            "芳魂归去，满天飞絮撩乱。", 
            "遥想青鸟西游，招寻旧侣，人在瑶池畔。", 
            "二十三年尘梦醒，又许这回重见。", 
            "碧奈花开，黄梁饭熟，暗里星霜换。", 
            "神伤荀令，放歌钗为敲断。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "叹人生、梦痕泡影，乔松谁见同寿。", 
            "客星忽坠馀杯水，失却词坛高手。", 
            "名不朽。", 
            "料夜夜、珠光剑气腾牛斗。", 
            "图成感旧。", 
            "问榆绿风薰，梅黄水涨，魂得暂归否。", 
            "重泉下，徐淑秦嘉并秀。", 
            "追随无异良友。", 
            "鸟原共命花连理，生死总成佳偶。", 
            "愁尚有。", 
            "曾记得、秋风画扇吟红豆。", 
            "柔肠回九。", 
            "便分付云林，生绡写出，此意向谁剖。"
        ], 
        "title": "买陂塘 题奚虚白上舍榆楼感旧图，图为严茂才修能作", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "为索长安米。", 
            "竟无端、天南地北，长辞知己。", 
            "今日单车迢上返，怕过山阳旧里。", 
            "问落落、晨星馀几。", 
            "身后琴书谁可托，道挺之、尚有儿能畿。", 
            "始而恨，继而喜。", 
            "天生君等原非易。", 
            "竟凭他、死能不朽，生如不系。", 
            "一管江花开五色，非杜非韩非李。", 
            "惜如此、才埋地底。", 
            "屈指生平交最久，剩今吾、雪上头颅矣。", 
            "须早把，姓名理。"
        ], 
        "title": "金缕曲 代秋士师题榆楼感旧图", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "来自何方，去自何年，孑然一身。", 
            "向花间小立，瘦真露骨，灯前密坐，交已忘形。", 
            "卿本工愁，我独落魄，同作天涯薄幸人。", 
            "披图处，独卿能知我，我也怜卿。", 
            "何妨遁入空门。", 
            "早抛却、红尘换白云。", 
            "奈乾啼湿哭，未能免俗，风磨雨折，不若无生。", 
            "萱草长枯，春晖久老，无复爷娘唤女声。", 
            "君因怎、也心如棋局，抱恨难平。"
        ], 
        "title": "沁园春 自题小影", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "寂寞深闺，当窗月色凉如水。", 
            "夜阑无睡。", 
            "湿透重重泪。", 
            "辗转匡床，只有兰釭对。", 
            "闲庭内。", 
            "虫鸣鹤唳。", 
            "搅得心儿碎。"
        ], 
        "title": "点绛唇 寒夜感怀", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "高人久抱烟霞癖，山边愿营茅屋。", 
            "好手摹成，闲情绘出，空有新诗盈幅。", 
            "幽栖早卜。", 
            "算锄月披云，十分清福。", 
            "与世长辞，寓形何必恋尘俗。", 
            "重重岚翠欲活。", 
            "更低垂井槛，浓荫花竹。", 
            "偕隐何人，速来有客，耕罢还须勤读。", 
            "名场懒逐，便料理移家，载赓薖轴。", 
            "莫负鸥盟，隔溪春水绿。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "最无情、天生两毂，驱人万里千里。", 
            "文人处处文星照，四海皆成兄弟。", 
            "行未已。", 
            "算北去南来，总是销魂地。", 
            "征鞍且系。", 
            "看瘦损腰围，凋残鬓影，憔悴已如此。", 
            "垂髫日，怜我茕茕无倚。", 
            "叨公十载青睇。", 
            "同贫未了还同病，如此师生能几。", 
            "思仔细。", 
            "若负了公恩，有似江心水。", 
            "一声去矣。", 
            "觉绛帐何情，吟坛何主，留住也无计。"
        ], 
        "title": "买陂塘 送秋士师重赴都门", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "开卷春风满幅。", 
            "喜见其人如玉。", 
            "鬖鬖华发乍垂肩，三五年犹未足。", 
            "眉痕春尚浅，教若个、藏他金屋。", 
            "第三桥畔记相逢，一片蘼芜正绿。"
        ], 
        "title": "忆汉月 题美人春思图", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "偶把金筝调抚。如怨如悲如慕。", 
            "曲中弹出鸳鸯谱。定惹周郎回顾。", 
            "芳心更比莲心苦。怎分付。", 
            "隔窗软语丁宁诉。帘外喜无鹦鹉。"
        ], 
        "title": "秋蕊香", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "锦字偷裁，青鸾渐杳，语尽情偏难尽。", 
            "为伊憔悴寄伊看，还只怕、伊人未信。", 
            "歌喉细喘，金钗欲坠，几日云鬟懒整。", 
            "一分春色二分愁，更添了、三分酒病。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "寒意新添半臂。", 
            "瘦影谁怜孤倚。", 
            "偶成晓梦到辽西，却被黄莺惊起。", 
            "妆罢翻嫌脂粉腻。", 
            "娇怯不胜罗绮。", 
            "断肠花对断肠人，又值断肠天气。"
        ], 
        "title": "满宫花", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "惜别年年，游丝撩乱东风里。", 
            "如憎如喜。", 
            "微露聪明意。", 
            "摺尽柔肠，隔水还凝睇。", 
            "浑无计。", 
            "灯前月底。", 
            "没个商量地。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "瘦桃艳李秾芳歇。又一霎、花残月缺。", 
            "天心不管人悲切。不铸黄金铸铁。", 
            "心比似、冰清玉洁。身比似、浮萍落叶。", 
            "免教日日肝肠结。生别何如死别。"
        ], 
        "title": "杏花天", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "望断江长海阔。", 
            "云端天末。", 
            "垂杨不肯系青骢，何不把、垂杨折。", 
            "阅尽悲欢离合。", 
            "死生存殁。", 
            "好随鸿雁到天涯，悄悄把、心儿说。"
        ], 
        "title": "洛阳春", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "别后车轮常转。", 
            "死后蚕丝难断。", 
            "千般懊恼万般娇，怜尔何曾惯。", 
            "爱极转生憎。", 
            "聚久何妨散。", 
            "明知归信尚难凭，先把归程算。"
        ], 
        "title": "误佳期", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "回首凤山门外路，夕阳无限云山。", 
            "黯然行矣几时还。", 
            "别离从此始，咫尺欲归难。", 
            "依约高堂同话别，梦回清泪阑干。", 
            "耳边犹似劝加餐。", 
            "暗灯风舵响，欹枕水窗寒。"
        ], 
        "title": "临江仙", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "帆半落。人在雨村云郭。", 
            "依约孤山梅际泊。隔花呼睡鹤。", 
            "闲忆水边高阁。风雨画檐铃索。", 
            "碧树湾头栏一抹。晚烟晴漠漠。"
        ], 
        "title": "谒金门 舟次观饮岩", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "小扇挥萤，轻绡笼雾，犹记年时庭宇。", 
            "风露阑干，坐听小楼人语。", 
            "道此际、枕簟生凉，又谁信、西风残暑。", 
            "料如今、对月临风，绿窗不似旧情愫。", 
            "天涯知否倦旅，多少离愁往恨，红笺难诉。", 
            "千里关山，梦绕白云乡树。", 
            "奈秋来、雁带书遥，但落叶、打窗无数。", 
            "正潇潇、思入烟波，夜江蓬背雨。"
        ], 
        "title": "绮罗香", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": "七言律诗", 
        "text": [
            "挂帆狂啸渡沧溟，虎气腾腾剑底生。", 
            "万里水浮天地影，一门山裂海涛声。", 
            "未来风雨旌旗动，欲上鱼龙鼓角惊。", 
            "扼守最难形胜险，问谁鞭石作长城？"
        ], 
        "title": "过虎门", 
        "type": "律诗", 
        "yun": "庚"
    }, 
    {
        "author": "潭溥", 
        "era": "清", 
        "subtype": "五言律诗", 
        "text": [
            "载酒茱萸合，寻山粤秀开。", 
            "海光浮地出，秋气并云来。", 
            "烽火连边徼，艰危忆将才。", 
            "徘徊寺前路，落日满蒿莱。"
        ], 
        "title": "红棉寺次韵", 
        "type": "律诗", 
        "yun": "灰"
    }, 
    {
        "author": "潭溥", 
        "era": "清", 
        "subtype": "七言律诗", 
        "text": [
            "岸花香瘦影交迷，双桨迎秋下玉溪。", 
            "红树人家收晚稻，夕阳山雨照晴霓。", 
            "民穷百粤徵兵急，地隘千峰拥塔低。", 
            "客路情怀倍惆怅，故人踪迹各东西。"
        ], 
        "title": "宜章道中", 
        "type": "律诗", 
        "yun": "齐"
    }, 
    {
        "author": "潭溥", 
        "era": "清", 
        "subtype": "七言律诗", 
        "text": [
            "清磬飞檐下五更，湘天归梦续前盟。", 
            "十年旧服缁尘在，一夜深谈白发生。", 
            "酒影苍茫照湖月，诗情凄楚入边声。", 
            "故园聚散初何定，正苦关山未息兵。"
        ], 
        "title": "与王壬秋夜话", 
        "type": "律诗", 
        "yun": "庚"
    }, 
    {
        "author": "谈迁", 
        "era": "清", 
        "subtype": "五言律诗", 
        "text": [
            "蔀屋炊烟少，伤心客里过。", 
            "河鱼方大上，猛虎不堪苛。", 
            "天地诚刍狗，民生足蟹螺。", 
            "道旁柳且尽，欲折意如何。"
        ], 
        "title": "青县", 
        "type": "律诗", 
        "yun": "歌"
    }, 
    {
        "author": "谈迁", 
        "era": "清", 
        "subtype": "七言律诗", 
        "text": [
            "南朝旧事一芜城，故国飘零百感生。", 
            "柳影天涯随去辇，杨花江上变浮萍。", 
            "远山依旧横新黛，断岸还看散冷萤。", 
            "今日广陵思往事，十年前亦号承平。"
        ], 
        "title": "广陵", 
        "type": "律诗", 
        "yun": null
    }, 
    {
        "author": "谈迁", 
        "era": "清", 
        "subtype": "七言律诗", 
        "text": [
            "大江骇浪限东南，当日降帆有旧惭。", 
            "击楫空闻多慷慨，投戈毕竟为沉酣。", 
            "龙天浩劫馀孤塔，海岳书生别旧庵。", 
            "闻道佛狸曾驻马，岂因佳味有黄柑？"
        ], 
        "title": "渡江", 
        "type": "律诗", 
        "yun": "覃"
    }, 
    {
        "author": "谈迁", 
        "era": "清", 
        "subtype": "七言律诗", 
        "text": [
            "鸠声春雨雁声霜，十亩青苗五亩桑。", 
            "血泪不啼残后镜，寒砧惟捣嫁时裳。", 
            "宵光辞绩潜相谢，苛政催租黯自伤。", 
            "辛苦田家锄笠在，孤儿他日便农装。"
        ], 
        "title": "里妇陈氏微甚守志不嫁为录之", 
        "type": "律诗", 
        "yun": "阳"
    }, 
    {
        "author": "谈迁", 
        "era": "清", 
        "subtype": "七言律诗", 
        "text": [
            "首胪元辅浙人三，接踵于公更出蓝。", 
            "敢谓裴休通梵夹，谁知宋玉吊江潭。", 
            "仕涂终始归邙北，皇路参差出昴南。", 
            "太息人间徒扼腕，早留放下一茅庵。"
        ], 
        "title": "挽钱塞庵相国 其一", 
        "type": "律诗", 
        "yun": "覃"
    }, 
    {
        "author": "谈迁", 
        "era": "清", 
        "subtype": "七言律诗", 
        "text": [
            "南园北渚任春风，芳草凄其怨落红。", 
            "骨肉断肠俱意外，江湖触目遍愁中。", 
            "韦编晚绝方诠《易》，《南史》初成既表忠。", 
            "欲洒羊昙无限泪，西州非复旧时同。"
        ], 
        "title": "挽钱塞庵相国 其二", 
        "type": "律诗", 
        "yun": "东"
    }, 
    {
        "author": "谈九乾", 
        "era": "清", 
        "subtype": "七言律诗", 
        "text": [
            "依旧鸥庄葺敝庐，蛮乡蕉鹿梦何如？", 
            "天为李燮终开网，人似虞卿只著书。", 
            "已觉浮生无处著，偏怜故态未全除。", 
            "蹉跎我亦瓜园老，衰发星星不耐梳。"
        ], 
        "title": "霅川钱子怀白以黔西近诗见示读竟感赋 其一", 
        "type": "律诗", 
        "yun": "鱼"
    }, 
    {
        "author": "谈九乾", 
        "era": "清", 
        "subtype": "七言律诗", 
        "text": [
            "得还初服亦君恩，寸舌犹留且莫扪。", 
            "鸷鸟仅堪吓腐鼠，郊牺翻欲悔孤豚。", 
            "红尘蓟北遥千里，黄叶江南自一村。", 
            "为约蘋花最深处，鱼竿秋水恰当门。"
        ], 
        "title": "霅川钱子怀白以黔西近诗见示读竟感赋 其二", 
        "type": "律诗", 
        "yun": "元"
    }, 
    {
        "author": "谈经正", 
        "era": "清", 
        "subtype": "五言律诗", 
        "text": [
            "茅堂亦已朽，霪雨更相延。", 
            "菌耳生颓栋，苔衣上古椽。", 
            "移床如避地，欹枕自窥天。", 
            "陋巷栖迟日，萧条恐未然。"
        ], 
        "title": "屋漏", 
        "type": "律诗", 
        "yun": "先"
    }, 
    {
        "author": "诸可宝", 
        "era": "清", 
        "subtype": "七言律诗", 
        "text": [
            "十二珠帘不上钩，红牙短拍试新喉。", 
            "文章曲似琴心转，宫谱传将笛眼偷。", 
            "秋雨梧桐谈院本，春风杨柳唱《伊州》。", 
            "词场从此多研调，毕竟元人胜一筹。"
        ], 
        "title": "车中读元曲漫题", 
        "type": "律诗", 
        "yun": "尤"
    }, 
    {
        "author": "诸可宝", 
        "era": "清", 
        "subtype": "七言律诗", 
        "text": [
            "浑金璞玉尊彝贵，斯品斯才独有君。", 
            "健笔能扛百斛鼎，清谈下视六朝人。", 
            "要从工部亲传道，但觉空同许问津。", 
            "一别三年又成集，潇湘灵瑟故粼粼。"
        ], 
        "title": "施大上舍薄游江夏奉题通雅堂诗钞即送之潜江县幕兼讯传经书院诸肄业生 其一", 
        "type": "律诗", 
        "yun": null
    }, 
    {
        "author": "诸可宝", 
        "era": "清", 
        "subtype": "七言律诗", 
        "text": [
            "及余剪烛联床夜，重与论文把酒初。", 
            "补得笙诗歌有獭，传来门客食无鱼。", 
            "和戎时尚安边论，富国谁求平准书。", 
            "此去沱潜傥相访，故人笼壁近何如。"
        ], 
        "title": "施大上舍薄游江夏奉题通雅堂诗钞即送之潜江县幕兼讯传经书院诸肄业生 其二", 
        "type": "律诗", 
        "yun": "鱼"
    }, 
    {
        "author": "诸可宝", 
        "era": "清", 
        "subtype": "七言律诗", 
        "text": [
            "雪样齐纨月样圆，女媭短语写婵媛。", 
            "送君小别三千里，昔我浮家二十年。", 
            "良马素丝方藉甚，白云黄鹄尚依然。", 
            "渚宫山色描来熟，与证师门翰墨缘。"
        ], 
        "title": "邓六训导应南皮尚书师聘将之武昌内子制诗扇送行为写楚山补空赠题 其一", 
        "type": "律诗", 
        "yun": null
    }, 
    {
        "author": "诸可宝", 
        "era": "清", 
        "subtype": "七言律诗", 
        "text": [
            "乘兴西行访故人，开堂都讲礼分宾。", 
            "敢如嘉淑能酬唱，况复潘杨是世亲。", 
            "楚客相思烟浪阔，吴天已过石槐新。", 
            "祇余削牍犹从事，未扑襕衫十斗尘。"
        ], 
        "title": "邓六训导应南皮尚书师聘将之武昌内子制诗扇送行为写楚山补空赠题 其二", 
        "type": "律诗", 
        "yun": "真"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "酒祓客愁，花消豪兴，潜移时序何许。", 
            "敝裘辜意气，击剑伤千古。", 
            "天涯罢吟别赋，记前年、送君珠浦。", 
            "笛里关山，帆边潮汐，早识远游苦。", 
            "风尘共嗟行路。", 
            "只故乡皓月，寒入楼户。", 
            "待寻归燕子，寄我离怀去。", 
            "为言琴筑无知己，有诗卷、销磨羁旅。", 
            "问甚日鸥盟，话江湖倦侣。"
        ], 
        "title": "玲珑四犯·夜读白石道人文章信美知何用，谩赢得、天涯羁旅句，殊触身世之感，慨然赋此。和原韵，寄何一山贰尹沪海、萧伯瑶山人潮州", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "电灯妒月，荡琼台香雾。", 
            "笑逐嫦娥听歌舞。", 
            "正珠帘乍卷，宝扇初开。", 
            "花影乱、忘了倭鬟眉妩。", 
            "檀槽声未歇，替诉柔情，一样鸾飘奈何许。", 
            "如此四弦秋，莫向当筵，更唱我、客游此句。", 
            "待解佩、深宵慰閒愁，怕酒醒天涯，梦痕难作。"
        ], 
        "title": "洞仙歌·同媚雅、芬英、高璧、玲字四女史夜过冬园观剧。歌停，日本舞妓阿摩鬌出扇索书，赠以此词", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "图画人争买。", 
            "是边城、晶球摄出，陆离冠盖。", 
            "绝域观兵夸汉使，赢得单于下拜。", 
            "想谈笑、昂头天外。", 
            "渡海当年曾击楫，斩鲸鲵、誓扫狼烟塞。", 
            "凭轼处，壮怀在。", 
            "列河禊饮壶觞载。", 
            "有佳人、买丝绣我，临风狂态。", 
            "请缨上策平生愿，换了看花西海。", 
            "只小杜、豪情未改。", 
            "自笑封侯无骨相，望云台、像绘君应待。", 
            "敲短剑，吐光彩。"
        ], 
        "title": "金缕曲·德兵合操日，姚子梁都转命车往观，柏林画工照影成图，传诵城市。都转徵诗海外，属余为之先声", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "花前中酒平生惯。忘了归期缓。", 
            "重扶残醉上雕鞍。最忆玉人歌罢玉楼寒。", 
            "青琴寂寞离鸾语。旧曲愁新顾。", 
            "起来惆怅读君词。禁得欢场回首剩相思。"
        ], 
        "title": "虞美人·矩林太守招饮夜，余以夜深，竟阻听琴之约。伯纯吏部词来，书以答之", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "听疏篱，风细动。", 
            "欲画修眉愁粉重。", 
            "怜薄命，惜多情，旧衣空晒斜阳冻。", 
            "栖香往事无人共。", 
            "何处残红堪独拥。", 
            "飘零犹剩恋花心，双飞待印浓春梦。"
        ], 
        "title": "木兰花·消寒分咏，同伯纯、矩林、竹君", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "声满秋风。", 
            "度燕云、关塞重重。", 
            "怎孤飞万里，偏迟书字慰愁侬。", 
            "听汝宵深梦不浓。", 
            "故国芦花岸，曾相识、冷月明中。", 
            "归期未定，泥痕何日重逢。", 
            "又穷途霜紧，愁水宿，稻梁空。"
        ], 
        "title": "别怨·寒雁", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "向琼楼开筵。", 
            "挂晶毬万点，光映霜天。", 
            "更启瑶窗呼出，照花银蟾。", 
            "偏触我，新愁牵。", 
            "叹岁华、消磨从前。", 
            "但醉去吹箫，狂来说剑，憔悴过中年。", 
            "红毹席，书鸾笺。", 
            "有东瀛旧侣，西海群仙。", 
            "似在纤腰宫里，听弹湘弦。", 
            "抛一串，歌珠圆。", 
            "舞绣裙、惊鸿翩翩。", 
            "拚酣饮千觞，宵深醉从花下眠。"
        ], 
        "title": "寿楼春·戊子十一月九日桂竹君秋曹、井上君迪文学布席绿天楼，为余作生日。而芬英、媚雅、苏姒、玲字四女史亦各送名花至。衣香花气，荡漾于珠帘镜槛间，酒阑，诸女史按洋琴，扬清歌，相跳舞以娱寿。客皆尽欢，余欣然成此解", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "琼楼百二银窗启。亲见神仙倚。", 
            "柳腰风亸最轻轻。我到海山才识许飞琼。", 
            "香肩几度容偷傍。脉脉通霞想。", 
            "代披瑶扇写新词。也似万花低首拜琴师。"
        ], 
        "title": "虞美人·书媚雅女史扇", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "第二红楼听雨夜，琴边偷问年华。", 
            "画房刚掩绿窗纱。", 
            "停弦春意懒，侬代脱莲靴。", 
            "也许胡床同靠坐，低教蛮语些些。", 
            "起来亲酌架菲茶。", 
            "却防憨婢笑，呼去看唐花。"
        ], 
        "title": "临江仙·记情", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "蕙兰心性。未嫁桃花休诉命。", 
            "不为销魂。禁得衣香一霎闻。", 
            "狂奴艳想。归去江湖同打桨。", 
            "卿理琴丝。唱我西溟绝妙词。"
        ], 
        "title": "减兰·书愿", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "碧玉成烟，明珠化泪，琴铭怨入银笺。", 
            "梦醒天涯，不堪重话当年。", 
            "佳人未信青春老，脱青衣、又跨飞鸾。", 
            "尽凄然。", 
            "夜雨江湖，孤枕怀仙。", 
            "人间绮恨原无数，问青天皓月，几度能圆。", 
            "短命名花，争禁都种愁边。", 
            "玉箫怕有来生约，慰深情、更结閒缘。", 
            "且閒眠。", 
            "莫赋伤心，再听啼鹃。"
        ], 
        "title": "高阳台·伯纯出示悼姬人词，赋此慰之", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "平生久识东瀛好，输君者番游冶。", 
            "花月新桥，笙歌墨水，端合才人维马。", 
            "艳情自写。", 
            "似画舫扬州，水天閒话。", 
            "酒畔传钞，鸡林纸贵定无价。", 
            "天涯。", 
            "同宿客舍。", 
            "有秾愁旧梦，细诉遥夜。", 
            "破砚敲霜，残镫坐雨，那觅芳原楼榭。", 
            "云帆待挂。", 
            "问摇落欧洲，不如归也。", 
            "指点神山，与君吟袖把。"
        ], 
        "title": "齐天乐·题竹君江户琐谈后", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "青鸟殷勤寄锦绡。", 
            "展看图画倍魂销。", 
            "谁从天士眠鸳浦，长待仙人渡鹊桥。", 
            "杨柳岸，木兰桡。", 
            "小红楼下又春潮。", 
            "人间岂有银河隔，愿逐秦娥听玉箫。"
        ], 
        "title": "思佳客·绮云字自伦敦寄示天士河图，云将迟余于红桥白舫间也", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "草痕消雨，柳影吹云，满湖铺上花气。", 
            "唤出佳人，荡三十六湾凉翠。", 
            "镜里烟鬟，风前罗袖，画来明媚。", 
            "认珠奁倒浸，第七阑桥，千重碧成寒水。", 
            "笑他客与香迷，任鸳鸯偷眼，兰棹同倚。", 
            "桃叶桃根，问得似、洛妃游戏。", 
            "怕花外、绿衣低唤，便认船名作芳字。", 
            "好剪横波，绿阴归去，折菩桃清醉。"
        ], 
        "title": "梦横塘·兰珸琦女史邀泛帖尔园之新湖，有瑞典女郎威丽默打桨。时四月六日，新绿乍齐，湖波半剪。铁桥环曲，间备罨画，图中佳瞩，船名绿衣姒，亦美人名也", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "脱宫衣。", 
            "正兰汤新浴，绰约见娇姿。", 
            "海上琼台，天中令节，画栏春色迟迟。", 
            "嘱薰风、红妆稳护，谁念我、愁断聚香丝。", 
            "金带围销，虹桥梦远，惆怅芳期。", 
            "莫问去年游冶，算杜郎俊赏，回首都非。", 
            "冷入行云，群芳未殿，无端换了将离。", 
            "最负他、曾称近侍，空相谑、谁为寄相思。", 
            "料是金屏斜倚，诅我多时。"
        ], 
        "title": "一萼红·重午柏崎园观芍药，时花事正繁，宝马香车，游览殊胜。余以重来崔护，怆然其有前尘之悲。酒边人远，不独为可离咏也", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "仙舫晶屏，有人画、洛浦灵妃眉妩。", 
            "歌扇轻约蘋风，云鬟醮香雾。", 
            "芳渡口、银奁浸绿。", 
            "更红了、樱桃千树。", 
            "初度刘郎，三生杜牧，尘梦休赋。", 
            "还怜我、似水才名，话佳日、匆匆莫閒度。", 
            "都把一襟羁思，与前汀鸥鹭。", 
            "扶窄袖、瑶丝代语。", 
            "唤水仙、共点琴谱。", 
            "只惜弦里飞花，断肠何处。"
        ], 
        "title": "琵琶仙·蝶渡纪游", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "筠簃点翠。", 
            "映人帘霁影，春色明媚。", 
            "旧种开明，凉露星星，妆成自倚兰蕙。", 
            "麻姑不解纫秋佩，但掷米、凭伊游戏。", 
            "笑玉楼、坠了香尘，百琲那时曾赐。", 
            "谁念王孙海上，禹粮觅未得，难抵离思。", 
            "依旧青袍，瘦尽裙腰，一寸红心愁寄。", 
            "相思十斛随波去，又梦与、绿烟无际。", 
            "想故园、青满池塘，化作老鲛清泪。"
        ], 
        "title": "绿意·杨椒叟半园有十青簃，所植皆瑶草。里中诸子各为分咏，而椒叟谓不可无拙作，因以珍珠草属余倚声", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "两年归计未能成。", 
            "林叶又秋零。", 
            "萧萧送我还乡梦，渡重洋、只绕卢城。", 
            "彷佛万松深翠，苍烟寒入山棱。", 
            "醒来惆怅自心惊。", 
            "推枕剔凉镫。", 
            "哦君风雨怀人句，恁清商、都是愁声。", 
            "料得何郎老去，一般憔悴风情。"
        ], 
        "title": "风入松·次韵答一山丈", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "银塘月洗流云净。吹过残红影。", 
            "水晶阑角度歌声。只有鸳鸯初醒听分明。", 
            "冰肌玉骨原无汗。风送林香满。", 
            "花阴莫更卸腰围。渐渐白蘋凉意上罗衣。"
        ], 
        "title": "虞美人·夏夜偕媚雅、高璧、兰珸琦金鳞池纳凉作", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "方平夜侍麻姑宴。烟鬟雾縠云中见。", 
            "天上听瑶琴。华年感不禁。", 
            "琼楼通翠囿。家近西王母。", 
            "生日祝红莲。同花寿百年。"
        ], 
        "title": "重叠金·荷花生日集扶荔园，为媚雅寿", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "老运行何否。", 
            "叹拈来、劳心家计，红盐白米。", 
            "花月欢场诗酒社，只好追寻梦里。", 
            "把豪兴、销磨尽矣。", 
            "避乱嘉州今四载，客天涯、莽莽谁知己。", 
            "潘岳赋，我重拟。", 
            "乡愁又逐秋风起。", 
            "忆莼鲈、蜀山越水，魂驰万里。", 
            "到处烽烟犹未靖，毕竟伊于胡底。", 
            "这归思、几时能已。", 
            "待哺嗷嗷筹莫展，幸慈亲、健饭差堪喜。", 
            "剥必复，循环理。"
        ], 
        "title": "贺新凉 立秋自感", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "大梦谁醒，富贵功名，浮云渺茫。", 
            "任安排命运，休生艳羡，逍遥岁月，莫问行藏。", 
            "他自蝇营，我甘蠖屈，厌倦风尘卅载忙。", 
            "年衰矣，渐容销秦镜，鬓点吴霜。", 
            "怕将旧事思量。", 
            "算跳出、衣冠傀儡场。", 
            "奈未归客子，天涯沦落，愈浇风俗，世态炎凉。", 
            "伯乐难逢，昭王不再，伏枥焉知老马良。", 
            "拼今后，把剑磨铁胆，酒洗诗肠。"
        ], 
        "title": "沁园春 遣闷", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "锦官城外，览群芳、紫陌红尘游遍。", 
            "百卉争妍延胜赏，铃索彩幡风飐。", 
            "芍药娇姿，海棠媚影，到眼春撩乱。", 
            "香云粉雾，花光相映人面。", 
            "惊艳。", 
            "引蝶成痴，惹蜂作闹，喧鸟声都颤。", 
            "故态犹存狂未减，我也魂销无算。", 
            "老尚情多，愁将酒扫，买醉归来倦。", 
            "灯残梦醒，客衾依旧寒恋。"
        ], 
        "title": "百字令 二月下浣客成都，游花市，漫拈", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "桐阴豪吟快。", 
            "赏春光、连番小宴，节过挑菜。", 
            "朋辈情投忘尔我，相契形骸而外。", 
            "尽醉绿、裁红描黛。", 
            "羡煞临川双笔妙，倒词源、潮涌来澎湃。", 
            "佳句读，瓣香拜。", 
            "怜花生怕游蜂虿。", 
            "似犹有、少年结习，狂奴故态。", 
            "漫道潘郎衰鬓白，老去风流尚在。", 
            "把诗酒、寻常还债。", 
            "世事升沉君莫问，乱纷纷、李尽桃僵代。", 
            "偏见惯，不惊怪。"
        ], 
        "title": "金缕曲 和汤冰持醉春原韵", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "才看梢头开豆蔻。", 
            "瞥眼韶华，又近春归候。", 
            "寂寞空庭迟午漏。", 
            "闲愁惯向眉尖斗。", 
            "潦倒心情仍似旧。", 
            "长日恹恹，客况难消受。", 
            "料峭轻寒侵两袖。", 
            "落花风里诗魂瘦。"
        ], 
        "title": "蝶恋花 暮春偶占", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "欢娱易尽，繁华阅遍。", 
            "两鬓萧萧全换。", 
            "空余秃管，写来艳影犹妍。", 
            "痴因恨惹，梦逐春归，忍把离筵饯。", 
            "明知此别虽云暂。", 
            "怎奈光阴苦暮年。", 
            "休孤负，金樽浅。"
        ], 
        "title": "梁州序 步冰持饯春原韵", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "阑珊花事，惜余春、看到荼蘼开遍。", 
            "诗记才迎词又送，袅袅吟魂柔飐。", 
            "笑也含愁，醒还似梦，离绪萦心乱。", 
            "恨随流水，残红飞落波面。", 
            "清玩。", 
            "竹筱风摇，柳梢月挂，弄影巍巍颤。", 
            "触感相思添几许，别后应难猜算。", 
            "凤子情慵，莺儿语懒，我客天涯倦。", 
            "曰归未得，故园烟景空恋。"
        ], 
        "title": "百字令 送春，叠游花市韵", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "鴂后蝉前，早又过、清和时节。", 
            "春去也、蝶犹寻梦，鹃犹啼血。", 
            "玉树歌残檀板搁，金铃索断花幡撤。", 
            "负年年、一片惜芳情，痴憨绝。", 
            "庭院静，炉香歇。", 
            "家山远，天涯客。", 
            "把吟哦借此，销磨岁月。", 
            "诗好只留供鬼唱，韵奇偏要教侬叠。", 
            "遣闲愁、字句细商量，同磋切。"
        ], 
        "title": "满江红 立夏步冰持送春原韵", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "江天一览，任纵横眼界，胸襟开阔。", 
            "赤壁乌台休再问，吊古能无悲恻。", 
            "时数限人，文章憎命，争奈临宫磨蝎。", 
            "琼楼玉宇，高歌犹想音节。", 
            "闻道白下君家，几椽老屋，筑傍毗陵侧。", 
            "也是坡公侨寓处，旧迹曾留故宅。", 
            "藤树池亭，蓬蒿瓦砾，今昔沧桑劫。", 
            "蜀山吴水，羁愁乡梦千叠。"
        ], 
        "title": "壶中仙 和冰持重上嘉州读书楼志感原韵", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "世事为然否。", 
            "向青天、几番欲问，扪心搔首。", 
            "可笑螳螂蝉未捕，黄雀来居其后。", 
            "莫鄙那、绳枢瓮牖。", 
            "安命固穷行素位，不随他、狗苟供奔走。", 
            "相比较，孰妍丑。", 
            "折腰恰似三眠柳。", 
            "惯人前、谈忠说信，称朋道友。", 
            "背面阴谋迎面谄，真算论交肉酒。", 
            "满腔里、牢骚僝僽。", 
            "碎罢瑶琴磨罢剑，醉昏昏、乱击狂歌缶。", 
            "如此愤，是谁有。"
        ], 
        "title": "貂裘换酒 写愤，步冰持原韵", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "抬头月上东山，晚林澹抹轻烟紫。", 
            "高楼长笛，谁家院落，一声吹起。", 
            "云净天空，光圆似镜，夜凉如水。", 
            "恰人逢两晋，樽开三雅，好清宴真无比。", 
            "莫负良宵畅聚，况萍踪他乡客子。", 
            "须知百岁，浮生同是，盘旋磨蚁。", 
            "痛饮雄谈，陶然而乐，冁然而喜。", 
            "谢嫦娥解意，悄移倩影，来偎帘底。"
        ], 
        "title": "水龙吟 再和原韵", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "晓窗明彻。", 
            "看桃花带雨，柳花抟雪。", 
            "又暮春三月清明，懒约伴踏青，负他佳节。", 
            "小病恹恹，最怕听、一声声鴂。", 
            "藉新吟遣闷，旧恨旧愁，旧韵重叠。", 
            "阳关记曾柳折。", 
            "有伤心别样，泪溅鹃血。", 
            "怪此日烟景都非，把香劫频经，艳情徒热。", 
            "转忆韶年，那往事、人前羞说。", 
            "让莺燕、悄啼软语，我偏结舌。"
        ], 
        "title": "解连环 和路金坡先生感春原韵", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "篆结心头字。", 
            "记当时、荼蘼香引，海棠红试。", 
            "蛱蝶痴情蜂狂态，回首花天酒地。", 
            "肯忘却、旧游前事。", 
            "金粉易销人易老，问年年、竟为谁憔悴。", 
            "背地里，偷弹泪。", 
            "春怀更胜于秋思。", 
            "忍教伊、柔肠寸断，者番拚弃。", 
            "夜雨声悲风声恶，凄绝芳心早醉。", 
            "叹离合、大都如是。", 
            "留得情根经劫在，拾残红、枕着花儿睡。", 
            "续香梦，幻中戏。"
        ], 
        "title": "金缕曲 再和惜春原韵", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "簇簇花团锦绣。", 
            "一笑东风依旧。", 
            "拨闷写丹青，倩影明姿娟秀。", 
            "春昼。", 
            "春昼。", 
            "无奈困人时候。"
        ], 
        "title": "如梦令 自题桃花绣球画扇", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "花落春归意寂寥。红了樱桃。", 
            "绿了芭蕉。黄昏怕近更无聊。", 
            "懒把灯挑。惯把书抛。", 
            "咫尺蓬山路转遥。信也难捎。", 
            "梦也徒劳。残魂一缕那禁销。", 
            "愁上眉梢。恨上心苗。"
        ], 
        "title": "一剪梅 再拈", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "旧痕重认弓弯细，心心早随相印。", 
            "绮陌归来，闲阶过处，踏碎花茵红衬。", 
            "留将一寸。", 
            "共软意柔情，莫教销尽。", 
            "悄步追踪，怪他偏引少年俊。", 
            "余香低嗅宛在，怅姗姗去也，还想风韵。", 
            "响屧廊边，寻芳径畔，浅浅深深泥润。", 
            "莓苔贴稳。", 
            "似落瓣秋莲，茁芽春笋。", 
            "底样偷量，更猜应瘦损。"
        ], 
        "title": "齐天乐 和路金坡行迹原韵", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "春三月，正是困人天。", 
            "香梦沉沉迷粉蝶，离歌苦苦叫红鹃。", 
            "好梦破难圆。"
        ], 
        "title": "望江南 春暮昼长，漫拈遣闷 其一", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "春三月，花事去匆匆。", 
            "红影已随人面杳，绿阴渐比客愁浓。", 
            "无怪懒东风。"
        ], 
        "title": "望江南 其二", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "春三月，美景奈难留。", 
            "恨逐桃花随逝水，情如芍药茁离愁。", 
            "往事付东流。"
        ], 
        "title": "望江南 其三", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "春三月，遣闷度时光。", 
            "兔颖帖临黄子久，胆瓶花插紫丁香。", 
            "不耐昼偏长。"
        ], 
        "title": "望江南 其四", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "惊艳鸟喧，迷香蝶引，年年花市来过。", 
            "百岁光阴，回思已半销磨。", 
            "嬉游好趁吟身健，快寻欢、莫任蹉跎。", 
            "觉春情老更痴颠，燕子知么。", 
            "东风如昨人何处，把前尘细忆，比梦还讹。", 
            "每踏芳丛，教侬感慨偏多。", 
            "梨魂絮影依稀是，立斜阳、惆怅关河。", 
            "向村帘且醉醺醺，陌上行歌。"
        ], 
        "title": "高阳台 游花市", 
        "type": "词", 
        "yun": "歌"
    }, 
    {
        "author": "潘榕", 
        "era": "清", 
        "subtype": null, 
        "text": [
            "背弹偷掩，看涔涔双睫。", 
            "雨后颦山妙真绝。", 
            "爱痕留粉颊，湿界香腮，娇模样、应化海棠秋色。", 
            "阑干相对话，洒向临歧，盈掬珍珠赠将别。", 
            "河满一声声，万点千行，流不断情澜回折。", 
            "岂独染、湘妃竹成斑，更似蜡煎心，共鹃啼血。"
        ], 
        "title": "洞仙歌 其一 泪", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "悄闻芗泽，恰露痕肌印。", 
            "颗颗明珠细圆润。", 
            "更鲛丝揾罢，麝粉糁馀，添得那、一种可人风韵。", 
            "试柴胡饮子，额角心窝，透了微微小娇病。", 
            "春雪被池融，不耐郎偎，渐泛泛红潮腮晕。", 
            "正好倩、柔荑手摩挲，便滑腻如酥，暖香成阵。"
        ], 
        "title": "洞仙歌 其二 汗", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "气吹兰沫，惹唇边红褪。", 
            "裹着残绒绣窗坠。", 
            "正温含玉润，碎攒珠圆，抛落处、误认石花黏袂。", 
            "夜深私语共，口度脂香，细嚼津津这滋味。", 
            "乾面也无妨，惯爱娇嗔，故引逗轻轻低啐。", 
            "更醉后、扶归力难胜，且漫击琼壶，替揩罗帨。"
        ], 
        "title": "洞仙歌 其三 唾", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "园将就圮，客又重来，细认游踪。", 
            "记得当年景，忽流光屈指，卅载匆匆。", 
            "那堪往事回首，人去怅东风。", 
            "忆翠管题诗，金樽醉酒，陈迹都空。", 
            "休夸石崇富，问一世豪华，几辈英雄。", 
            "梦醒方知幻，剩荒池草满，冷径苔封。", 
            "树花独自开落，春色可怜红。", 
            "惹万种闲愁，低徊尽付无语中。"
        ], 
        "title": "忆旧游 容园感旧", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "檐雨窗多藓，瓶风研有花。", 
            "夜深归去月西斜。", 
            "长认一灯红出、碧窗纱。", 
            "往事随流水，乡心托暮霞。", 
            "纵教身似返林鸦。", 
            "只恐木香棚外、已天涯。"
        ], 
        "title": "南歌子 忆木香书室，时杭信云欲移居", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "常记寿松堂畔住，卷帘初上朝暾。", 
            "藕花风露散氤氲。", 
            "晓屏银烛冷，秋账玉炉温。", 
            "水絮风萍真一梦，今宵羁馆重门。", 
            "故园人远与谁论。", 
            "苔阶虫琐碎，竹院月黄昏。"
        ], 
        "title": "临江仙", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "西风一夜传芳信，芙蓉院中开遍。", 
            "翠荫风摇，珠帘画卷，掩映画楼人面。", 
            "日烘霜染。", 
            "对镜里秾华，粉轻朱浅。", 
            "如此秋容，倩谁收入写生管。", 
            "匡床应念病客，经旬犹未识，愁思难遣。", 
            "遥想清标，自吟楚赋，聊把羁怀寄远。", 
            "蓼汀枫岸。", 
            "记临水亭亭，系舟曾见。", 
            "影照斜阳，暮潮江上晚。"
        ], 
        "title": "齐天乐 芙蓉，赠仁斋夫人", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "长记园林暑乍消。", 
            "永颜同话薄凉宵。", 
            "绿杨风度小横桥。", 
            "花下阑干秋对酒，水边楼阁夜听箫。", 
            "旧游回首碧山遥。"
        ], 
        "title": "浣溪沙 忆碧山楼", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "片帆初卷。", 
            "风静波如练。", 
            "日落楚天闻过雁。", 
            "归客洞庭晚。", 
            "松梢月映虚廊。", 
            "旧游回首苍凉。", 
            "花气虫声露井，灯光人影云窗。"
        ], 
        "title": "清平乐", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "秋已半。闷掩小门深院。", 
            "望断碧云书不见。岭南无过雁。", 
            "闲却绣床针线。袅尽玉炉香篆。", 
            "归去枕屏山六扇。梦中家近远。"
        ], 
        "title": "谒金门", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "点点杨花，东风乱搅离心碎。", 
            "罗衣香腻。", 
            "多少分襟泪。", 
            "双燕归时，特地愁无际。", 
            "空凝睇。", 
            "绿芜春水，长共人千里。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "阑独倚。", 
            "月明万里人千里。", 
            "人千里。", 
            "秦中云树，越中烟水。", 
            "萍踪何处书难寄。", 
            "故园应念归无计。", 
            "归无计。", 
            "几重离绪，数行乡泪。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "乡思逐归鸦。", 
            "关山隔暮霞。", 
            "写离情、人在窗纱。", 
            "深院日高帘不卷，应念我、梦天涯。", 
            "秦塞路偏赊。", 
            "蛮方日又斜。", 
            "旧游情、记得些些。", 
            "桂径松堂联袂处，花作饵、雪烹茶。"
        ], 
        "title": "唐多令 答碧梧姊", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "重检东风笔。", 
            "记当年、晴窗呵冻，木香书室。", 
            "三载羁人罗浮梦，谁问南枝消息。", 
            "但泪眼、酸心频拭。", 
            "悔把江城三弄引，竟匆匆、吹入阳关笛。", 
            "回首处，今非昔。", 
            "故园又近黄梅节。", 
            "料愁多、画盆慵理，粉痕狼籍。", 
            "客舍脆圆还荐酒，却忆晓寒妆额。", 
            "怕憔悴、旧时颜色。", 
            "若向孤山还放艇，念天涯、展卷遥相忆。", 
            "思折取，寄离别。"
        ], 
        "title": "金缕曲 壬戌二月十九日，题碧梧姊癸丑岁画梅", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "海棠开后，正萋萋一片，春愁无际。", 
            "枨触羁人南浦恨，不尽东风晴翠。", 
            "近映苔痕，遥迷柳色，软藉轻花坠。", 
            "西堂梦远，别来应减吟思。", 
            "那更望断春晖，寸心难报，多少天涯泪。", 
            "岭外年年无杜宇，误却王孙归计。", 
            "燕掠平烟，马嘶微雨，画出江南意。", 
            "和它流水，伴人又还千里。"
        ], 
        "title": "念奴娇 春草，寄碧梧姊", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "箬笠鬟遮映粉腮。", 
            "竹篮腰束绝尘埃。", 
            "小姑相伴采茶回。", 
            "花气半萦岚翠里，露痕微湿笋衣鞋。", 
            "见人和笑入堂来。"
        ], 
        "title": "浣溪沙 忆龙井扫墓所见", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "桂月松风旧馆虚。", 
            "秦中云树复何如。", 
            "薄寒天气病怀孤。", 
            "半夜秋声千里梦，三年心事数行书。", 
            "故园知我断肠无。"
        ], 
        "title": "浣溪沙 寄碧梧姊", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "病骨不禁秋。", 
            "清灯伴夜愁。", 
            "映琼窗、月转银钩。", 
            "一水盈盈还惜别，波渺渺、思悠悠。", 
            "针线午馀休。", 
            "烟帆望里收。", 
            "记年时、茗椀香篝。", 
            "槛外芙蓉帘半捲，人正在、小红楼。"
        ], 
        "title": "唐多令 寄怀张仁斋夫人", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "细雨和风洒竹扉。", 
            "凭栏心远湿云归。", 
            "故山回首梦依微。", 
            "罥树花疏蛛网密，翻书人瘦虫鱼肥。", 
            "病深愁重易沾衣。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "霞光敛尽山光暝。橹声歇处江声静。", 
            "新月照菰蒲。渔灯时有无。", 
            "背屏银烛短。帘外风如剪。", 
            "离梦绕汀洲。有人欹枕愁。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "一星星、悼亡潘岳，诔词亲述斑管。", 
            "文情一片相生处，写出两番悲惋。", 
            "笺乍展。", 
            "记几度、尊前曾识春风面。", 
            "幽闲婉转。", 
            "想秉德无愆，修身有法，堪补女宗传。", 
            "韶华短，又是宫移羽换。", 
            "胶弦续来还断。", 
            "兰灾蕙劫清芬在，留得灵芽双畹。", 
            "毫漫染。", 
            "念瘴雨蛮烟，三载尘封研。", 
            "天长水远。", 
            "叹故里粉笺，西湖松柏，回首乱山晚。"
        ], 
        "title": "迈陂塘 寄题汪孝廉、许王两孺人合传", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "一痕烟敛黄昏，重门静掩闲庭宇。", 
            "茅檐月色，竹篱灯影，依稀行旅。", 
            "深巷传更，高楼吹笛，动增离绪。", 
            "记北窗旧日，梅花如雪，曾同吟、鸡鸣句。", 
            "应忆罗浮客信，渺苍波、难逢鱼素。", 
            "浮踪天外，故人梦里，家山何处。", 
            "松菊秋怀，莼鲈风味，望迷云树。", 
            "但微茫一片，寒光远籁，写销魂谱。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "断云褪月，早写出、半墙松影。", 
            "记自捲珠帘，闲听玉笛，金鸭宵长篆冷。", 
            "翠袖凭栏西风薄，有人似、嫦娥多病。", 
            "爱桂蕊点波，荷香团露，小池如镜。", 
            "休省。", 
            "画堂近日，尘踪应凝。", 
            "问念否天涯，秋灯倦客，归梦才成又醒。", 
            "紫竹编屏，黄橙对酒，谁话异乡风景。", 
            "最怕是，蝙蝠空庭暮绕，角声初静。"
        ], 
        "title": "二郎神", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "隔树烟钟出翠微。", 
            "绕堤风柳荡晴辉。", 
            "画船犹记六桥西。", 
            "春水蜻蜓深碧眼，菜花蝴蝶淡黄衣。", 
            "湖山何处不思归。"
        ], 
        "title": "浣溪沙 忆湖上", 
        "type": "词", 
        "yun": null
    }, 
    {
        "author": "潘端", 
        "era": "清", 
        "subtype": null, 
        "text": [
            "好诗万首。", 
            "不共山河朽。", 
            "可惜选诗人掣肘。", 
            "廿载未开笑口。", 
            "也曾流落燕京。", 
            "也曾困顿芜城。", 
            "此意实难分剖，乾坤定忌才情。"
        ], 
        "title": "清平乐 读永清夫子选诗最（见《众香词》）", 
        "type": "词", 
        "yun": null
    }, 
    {
        "author": "潘端", 
        "era": "清", 
        "subtype": null, 
        "text": [
            "独倚纱窗画阁深。", 
            "秋千架上月相侵。", 
            "天街今夜凉如水，露滴芭蕉珠泪倾。", 
            "风淡淡，夜沉沉。", 
            "那堪愁绪苦萦心。", 
            "弹琴欲遣胸中闷，拨尽朱弦闷转深。"
        ], 
        "title": "鹧鸪天 寄外", 
        "type": "词", 
        "yun": null
    }, 
    {
        "author": "潘端", 
        "era": "清", 
        "subtype": null, 
        "text": [
            "瑞脑空烧入夜香。", 
            "轻风吹恨上罗裳。", 
            "倚栏无语看明月，暗觉芭蕉影半墙。", 
            "秋寂寞，夜凄凉。", 
            "偏来愁思恼愁肠。", 
            "愁肠寸寸因愁绝，又送愁人两鬓霜。"
        ], 
        "title": "鹧鸪天  见《众香词》、《词综》", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "湖雨湖烟，晚来秋色明如镜。", 
            "踏歌声静。", 
            "月唤凉花醒。", 
            "小小兰舟，短短兰桡并。", 
            "晶窗净。", 
            "柳丝交映。", 
            "绿上风鬟影。"
        ], 
        "title": "点绛唇·白湖夜游", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "烟树入楼苍。", 
            "萧萧塞草黄。", 
            "望燕云、帽影都凉。", 
            "摇落关河悲庾信，惊岁月，为谁忙。", 
            "衣上冷斜阳。", 
            "胡琴亦懒张。", 
            "听秋声、触我思量。", 
            "我合吹箫君击剑，湖海气，未消亡。"
        ], 
        "title": "唐多令·答伯纯", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "玻璃亭子明如水，彷佛银塘。", 
            "烟月苍茫。", 
            "不辨花丛只辨香。", 
            "霓裳清晓无风露，煖护鸳鸯。", 
            "莫怨他乡。", 
            "粉面人人惜六郎。"
        ], 
        "title": "罗敷艳歌·钵丹园看花分咏，得白莲", 
        "type": "词", 
        "yun": "阳"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "也悄王乔侍碧城。", 
            "许听螺轸按元灵。", 
            "渺然天外数峰青。", 
            "不倩芳词传郭密，愧教尘世识飞琼。", 
            "一丝瑶想指边生。"
        ], 
        "title": "浣溪沙·自题海山听琴图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "彷佛湘灵又洛神。", 
            "循弦寻梦总难分。", 
            "微闻香泽似花云。", 
            "元鹤明光空记曲，离鸾私语静无人。", 
            "断肠清夜唤真真。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "检点閒情抛撇难。", 
            "闻声对影苦相关。", 
            "翻疑锦字传青雀，空忆银针绣彩鸳。", 
            "遥听曲，悄凭阑。", 
            "一墙才隔便蓬山。", 
            "从知此夜霏微雨，布被香襟各自寒。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "如此江山，问天外、何年开辟。", 
            "凭吊古、飞桥百里，粉楼千尺。", 
            "邻国终输瓯脱地，名王不射单于镝。", 
            "看离宫、百二冷斜阳，苍苍碧。", 
            "蒲萄酒，氍毹席。", 
            "挠饮器，悬光璧。", 
            "话银槎通使，大秦陈迹。", 
            "左纛可能除帝制，轺车那许遮安息。", 
            "待甚时、朝汉筑高台，来吹笛。"
        ], 
        "title": "满江红·博子墩，译言橡树林也。有布王富得利第二离宫。风亭雪阁数十里相望，大河湾环，明湖迤𨓦，山光水色，苍翠万重。为布鲁斯第一佳山水", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "可怜瘦尽秋怀，寥空也换凄凉色。", 
            "平林远近，西风作意，教伊狼藉。", 
            "薄霭愁笼，斜阳冷染，画残金碧。", 
            "怪宵来悄听，閒截堕玉，幽蛩语，无人识。", 
            "况又江关庾信，尽频年、赋成萧瑟。", 
            "殊方异客，空山何处，独寻行迹。", 
            "我本飘零，树犹如此，岁华堪惜。", 
            "想故园旧侣，著书才罢，一尊相忆。"
        ], 
        "title": "水龙吟·独游帖尔园，至沙律定堡看黄叶", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "肝胆曾相寄。", 
            "偶然间、河梁挥手，海天无际。", 
            "三载飘蓬忧患足，何况风尘失意。", 
            "向海外、高楼孤倚。", 
            "极目乡国何处是，猛愁来、怕读君此句。", 
            "身世感，尚同慰。", 
            "鬓丝照影增憔悴。", 
            "枉穷边、谈兵说剑，纵论兴废。", 
            "马上琵琶供涕泪，陶写羁情未已。", 
            "任击筑、狂歌粗俚。", 
            "歌罢阴阴天又雪，酌蒲桃、暂作消寒计。", 
            "鹦醉喝，玉龙起。"
        ], 
        "title": "金缕曲·雪中读杨崙西寄词，走笔次韵作答", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "嫩绿点云根，雨后涵春气。", 
            "戏谑金钱作小名，不是寒窗味。", 
            "短剑剪微风，砚北闻香细。", 
            "待洗寒泉白石盘，供养倪高士。"
        ], 
        "title": "卜算子·张在初观察席上分咏，余得蒲草", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "名园夜趁嬉春约，扶步青苔。", 
            "阿姊催回。", 
            "行到悄无人地月华来。", 
            "相逢只恨当时错，鸾信羞开。", 
            "触恼愁怀。", 
            "一片落红曾印缕金鞋。"
        ], 
        "title": "添字罗敷媚·用纳兰容若韵", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "海样多情。", 
            "只相思脉脉，相惜惺惺。", 
            "天涯绮怀，才诉又堕香盟。", 
            "半叠银笺写泪，纵微吟、不是双声。", 
            "芳辞试重译，一曲花游，软语分明。", 
            "佳人原薄命，叹天寒倚竹，波远飘萍。", 
            "敲残鸾镜，绝忆鹦母曾听。", 
            "我亦风尘倦客，尽伤心、重过旗亭。", 
            "春愁奈何，许如此韶光，付与啼莺。"
        ], 
        "title": "国香慢·日耳曼女士李士馨花明玉艳，略识华文。与陈骏生典簿邂逅白陵。联骑看花，擘巾题句，拟之洛水江皋，不是过也。后士馨以流离远徙，竟绝声闻。骏生重访旧居，大有朱箔天涯之感。因取士馨往日赠诗，属张小轩茂才译为长篇，自书于册，而委余题首", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "珠帘不卷月黄昏。", 
            "楼上春寒深闭门。", 
            "独倚熏炉酒梦温。", 
            "黯销魂。", 
            "似有弦声花外闻。"
        ], 
        "title": "忆王孙", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "绿窗晴日浑愁度。啼莺劝我寻春去。", 
            "閒过杏花时。春浓客不知。", 
            "明湖垂翠柳。绝忆蛮腰否。", 
            "飞过两鸳鸯。如何不断肠。"
        ], 
        "title": "菩萨蛮·独游莎露园", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "绣织琼台，香围金屋，锦城春色重重。", 
            "西华游戏，欧碧化珠宫。", 
            "谁唤道人七七，催顷刻、妆点娇浓。", 
            "争知道，休挝羯鼓，花信已潜通。", 
            "华鬘看著手，十洲旖旎，不见愁红。", 
            "况霓裳漫舞，齐护东风。", 
            "却恐宵深梦冷，烧电烛、光照帘栊。", 
            "归情好，河阳旧县，我亦种花农。"
        ], 
        "title": "满庭芳·柏崎园观百花会", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "花阴怯。", 
            "姮娥夜赠琼楼月。", 
            "琼楼月。", 
            "碧天携手，有人愁别。", 
            "东华莫道音尘绝。", 
            "鱼书愿借银槎发。", 
            "银槎发。", 
            "不如归去，广寒宫阙。"
        ], 
        "title": "秦楼月·琼楼话月图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "飞车穿过层云湿。长河渡口烟波黑。", 
            "今夜宿山村。水风寒到门。", 
            "蒲桃供浅醉。短烛酣清睡。", 
            "梦里见烟鬟。吹愁上碧山。"
        ], 
        "title": "菩萨蛮·宿威陵", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "簇簇螺鬟窥玉镜。", 
            "杨柳如烟，画出烟波景。", 
            "镜里楼台花竹映。", 
            "隔花似见风裳影。", 
            "如此溪山称览胜。", 
            "触我寻思，商略归帆整。", 
            "归去陂塘谋半顷。", 
            "招邀红袖撑烟艇。"
        ], 
        "title": "蝶恋花·山道写望", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "匹马破蛮烟。", 
            "倚剑峰峦。", 
            "雨晴天外好看山。", 
            "想见夸娥来裂石，划此孱颜。", 
            "壮志任投閒。", 
            "射虎空还。", 
            "元师曾出铁门关。", 
            "谁续西游编手录，醉墨斓斑。"
        ], 
        "title": "浪淘沙·登石门", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "灯火浸平桥。", 
            "垂柳楼台驻画桡。", 
            "鹦鹉帘栊蝴蝶幔，魂销。", 
            "彷佛扬州梦不遥。", 
            "脂粉荡花妖。", 
            "莺燕迷离暮暮朝。", 
            "别有尊前工唱曲，琴箫。", 
            "月惯听歌厌寂寥。"
        ], 
        "title": "南乡子·迤𨓦碧河酒楼题壁", 
        "type": "词", 
        "yun": "萧"
    }, 
    {
        "author": "潘榕", 
        "era": "清", 
        "subtype": null, 
        "text": [
            "趁时衫履，正新妆初罢。", 
            "一颗珠球右襟挂。", 
            "羡娇藏金屋，醉敞琼筵，最好是、客去酒阑灯灺。", 
            "料香温枕畔，玉软衾窝，爱煞腰肢细堪把。", 
            "花笔属君家，快倩丹青，写鬓影春风图画。", 
            "从此后、应长伴才人，坐翠竹栏边，碧桃窗下。"
        ], 
        "title": "洞仙歌 二月廿九日江岳生纳宠招饮，戏拈", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "睡乡寻入温柔好，卿心我心同印。", 
            "恍对娇姿，疑留艳影，帐透纱红灯衬。", 
            "肠回寸寸。", 
            "怕一缕残魂，被风吹尽。", 
            "幻也真耶，俏庞犹忆酒涡俊。", 
            "飞来生恐不到，乍离还乍合，难写神韵。", 
            "醉去云携，惊回雨握，似带三分香润。", 
            "游仙枕稳。", 
            "数十二巫峰，列如尖笋。", 
            "小杜扬州，料他眉蹙损。"
        ], 
        "title": "齐天乐 和钱二川梦痕，仍用行迹前韵", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "荼蘼开罢。", 
            "槐又迎初夏。", 
            "春色繁华弹指乍。", 
            "寂寞小园亭榭。", 
            "无端病起恹恹。", 
            "遣愁独立檐前。", 
            "细数绿阴梅子，枝头个个匀圆。"
        ], 
        "title": "清平乐 初夏口占", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "夜凉如水天如洗，秋怀颇愁岑寂。", 
            "旨酒携来，群贤毕至，略分都忘形迹。", 
            "心情纵劣。", 
            "忍负此良宵，一轮明月。", 
            "畅饮清谈，顿教尘虑俗氛涤。", 
            "吾侪欢聚有几，况余生劫后，宜醉今夕。", 
            "风雨飘摇，雷霆震撼，昨事君休提说。", 
            "欃枪未灭。", 
            "正四海狂澜，半枰残弈。", 
            "抚世悠悠，放颠歌代泣。"
        ], 
        "title": "齐天乐 七月既望，王俊庭、王际云同携酒肴偕应子乘、魏文古诸人集饮余亭玩月，拈此", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "可怜红泫晕娇姿。", 
            "雨丝丝。", 
            "泪丝丝。", 
            "画烛烧残、春梦早醒时。", 
            "瘦损冷魂谁唤起，糁麝粉，湿燕支。", 
            "断肠花写断肠词。", 
            "不相思。", 
            "转相思。", 
            "独抱秋怀、愁许病蛩知。", 
            "为尔小檀心已碎，伤命薄，悔情痴。"
        ], 
        "title": "江神子 秋海棠", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "一瞬驹过隙。", 
            "尽年年、桂花结子，梧桐落叶。", 
            "半百光阴容易逝，难去命宫磨蝎。", 
            "已垂暮、尚呕心血。", 
            "劳碌风尘缘底事，恸余生、两遇红羊劫。", 
            "时世局，不堪说。", 
            "中秋自古称佳节。", 
            "爱凉宵、天清似水，人圆于月。", 
            "怎奈潘郎憔悴矣，镜里鬓丝添白。", 
            "怕回首、尽成陈迹。", 
            "狂态豪情非旧日，强欢颜、为博萱堂悦。", 
            "团聚饮，醉今夕。"
        ], 
        "title": "贺新凉 丁巳中秋", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "午梦初回钗凤坠。", 
            "病起慵妆，缓步扶雏婢。", 
            "满地残红香粉褪。", 
            "天涯芳草人归未。", 
            "蛱蝶双双情态媚。", 
            "欲扑还停，意软心先醉。", 
            "让尔合欢花底睡。", 
            "偷窥悄立帘儿内。"
        ], 
        "title": "蝶恋花 题落花蝴蝶画扇", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "一梦蘧蘧，早悟彻、浮生是幻。", 
            "忆蠖屈、草茅伏处，化身未现。", 
            "裹叶青虫谁鉴赏，抱枝毛蛹真堪厌。", 
            "忽高飞、彩翼焕文章，群争羡。", 
            "亭榭好，芳寻遍。", 
            "锦绣里，花迷恋。", 
            "纵繁华也要、能消福艳。", 
            "春色名园酣富贵，秋风败堵忘贫贱。", 
            "味庄周、意趣最幽深，宜参玩。"
        ], 
        "title": "满江红 咏蝶", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "机声歇，织锦倦停梭。", 
            "龙脑香添风袅篆，虾须帘动月摇波。", 
            "小立望秋河。"
        ], 
        "title": "望江南 秋夜闺词 其一", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "沉沉院，蕉绿覆墙阴。", 
            "蛛上钗头知送喜，蛩来屋角想争吟。", 
            "凉月澹诗心。"
        ], 
        "title": "望江南 其二", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "风萧瑟，夜坐竹窗西。", 
            "蚁绿铛斟浮折脚，蟹黄钗剔选团脐。", 
            "乡味忆苕溪。"
        ], 
        "title": "望江南 其三", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "缠绵雨，秋思上眉梢。", 
            "裙系疏罗拖凤尾，书摊生纸涩羊毫。", 
            "旧稿懒新钞。"
        ], 
        "title": "望江南 其四", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "残妆卸，掠鬓乱堆鸦。", 
            "雁翅钗垂欹枕菊，蝇头小字学簪花。", 
            "窗烛逗红纱。"
        ], 
        "title": "望江南 其五", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "鸳衾展，绣缦掩罗纹。", 
            "眠后灵萱胸面佩，睡余香草髻心闻。", 
            "催得梦成云。"
        ], 
        "title": "望江南 其六", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "流光瞬息。", 
            "催人老、重阳又过佳节。", 
            "旧游乐事，登高选胜，尽成陈迹。", 
            "年来碌历，只赢得霜丝鬓白。", 
            "甚心情、持螯醉酒，逸兴迥非昔。", 
            "真个欢场少，几辈疏狂，几番歌泣。", 
            "零愁断梦，付苔阶、病蛩衰蝶。", 
            "木落砧寒，助秋思、凄清欲绝。", 
            "尽西风，平芜乱卷乱扫叶。"
        ], 
        "title": "凄凉犯 重阳后一日，西风毷氉，感旧拈此", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "浮瓜沉李，雨过晚风初。", 
            "茉莉花香逗碧幮。", 
            "试茶细啜曼生壶。", 
            "毫濡。", 
            "恰称写、赏夏迎凉话茗新图。"
        ], 
        "title": "猫儿坠 其一 题瓜李茉莉花茶壶画扇", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "声声络纬，薄暮送新凉。", 
            "坐对晶帘看夜妆。", 
            "胭脂花衬酒涡庞。", 
            "端详。", 
            "更令我、一缕魂销到夜来香。"
        ], 
        "title": "猫儿坠 其二 题草虫胭脂花夜来香画扇", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "丛菊层层堆锦绣。", 
            "佳色斓斑，直把秋光斗。", 
            "恰趁新醪初酿就。", 
            "开轩延赏壶觞侑。", 
            "怎奈情怀非似旧。", 
            "憔悴西风，人比黄花瘦。", 
            "人向花前香染袖。", 
            "愿花长好人长寿。"
        ], 
        "title": "蝶恋花 菊堆小山，邀朋宴赏，即席度此", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "半日偷闲趁放衙。", 
            "还家习静远嚣哗。", 
            "园亭虽小趣偏赊。", 
            "听雨残留荷芰叶，媚秋娇爱海棠花。", 
            "浅红深碧漾窗纱。"
        ], 
        "title": "浣溪沙 新秋偶拈 其一", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "疏竹幽兰点缀工。", 
            "莫嫌萧瑟怅西风。", 
            "霜篱醉到雁来红。", 
            "待看黄花耘老圃，初开丹桂簇芳丛。", 
            "春光秋色一般同。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "才下湘帘又上钩。", 
            "夕阳庭院晚天秋。", 
            "催添诗思入茶瓯。", 
            "旧梦易醒人易老，新凉初逗暑初收。", 
            "年华水样去悠悠。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "记得翩翩昔日狂。", 
            "而今憔悴旧潘郎。", 
            "冶游情事渐都忘。", 
            "苦比莲心惟自觉，甘回蔗尾妄思尝。", 
            "百年身世几沧桑。"
        ], 
        "title": "浣溪沙 其四", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "更阑灯灺坐宵窗。", 
            "昏月严霜。", 
            "御寒无计惟倾酒，藉销愁、沉醉壶觞。", 
            "助我粗豪剑胆，润他枯瘦诗肠。", 
            "百年能有几欢场。", 
            "身世沧桑。", 
            "从今理乱休闻问，概抛除、利锁名缰。", 
            "甘守清贫淡泊，任教放纵疏狂。"
        ], 
        "title": "风入松 冬夜独酌", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "六街灯火，踏欢场、游倦归来行缓。", 
            "爆竹声声声不断，听彻元宵弦管。", 
            "楼望邻家，筵开别院，烧烛帘高卷。", 
            "盈盈笑语，耳轮风过吹满。", 
            "凄惋。", 
            "老恨年催，境随梦幻，少日狂都减。", 
            "心字香销灰已冷，访翠偎红情懒。", 
            "圆月窥愁，寒檠瘦影，坐数更长短。", 
            "沉思旧事，无言姑醉瑶盏。"
        ], 
        "title": "百字令 观灯归后醉饮，度此", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "重谱凤鸾阕。", 
            "喜两番、牡丹滴露，海棠睡月。", 
            "香雾粉云浓胜酒，得意又逢今夕。", 
            "轻手把、红巾高揭。", 
            "魄夺魂销情不禁，这心窝、先到衾窝热。", 
            "肩并坐，互偷睫。", 
            "良宵要算春时节。", 
            "正被池、初翻锦浪，暖融艳雪。", 
            "分付鸳鸯交颈卧，莫负千金一刻。", 
            "珊枕畔、偎腮低说。", 
            "商画眉痕深与浅，是君家、惯有生花笔。", 
            "缘美满，百年结。"
        ], 
        "title": "贺新郎 代拟贺江某续娶", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "冷艳宜邀名士赏，亭亭玉立横塘。", 
            "淤泥不染自芬芳。", 
            "清如君子品，淡爱美人妆。", 
            "料得前身应是月，瑶台旧梦难忘。", 
            "皈依佛座乞慈航。", 
            "苦心参色相，低首礼空王。"
        ], 
        "title": "临江仙 咏白莲", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "凉意觉飕飕。", 
            "庭阴暑渐收。", 
            "又西风报到新秋。", 
            "时序易迁人事改，哀乐感，注心头。", 
            "愈老愈多愁。", 
            "愁来不自由。", 
            "好韶华已付东流。", 
            "半世辛劳年耳顺，仍故我，此生休。"
        ], 
        "title": "南楼令 立秋有感", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "西风瑟瑟又重阳。", 
            "抚景感苍凉。", 
            "故堆丛菊山层叠，把秋色、装点春光。", 
            "得伴花吟，纵无客饮，相对亦徜徉。", 
            "莫嫌清瘦自能香。", 
            "老圃几经霜。", 
            "不趋炎热偏趋冷，年来也、一样心肠。", 
            "晚节同坚，孤芳独赏，有骨傲何妨。"
        ], 
        "title": "一丛花 重九日堆菊山一座，作此赏之", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "爆竹声喧箫管奏。", 
            "佳节年年，又到元宵候。", 
            "灯火六街明似昼。", 
            "一檠独坐听寒漏。", 
            "豪兴而今非复旧。", 
            "老去时迁，愁攒眉间斗。", 
            "冷淡繁华都阅透。", 
            "梅花许我同清瘦。"
        ], 
        "title": "鹊踏枝 庚申元夜独坐，口占", 
        "type": "词", 
        "yun": null
    }, 
    {
        "author": "潘慎生", 
        "era": "清", 
        "subtype": null, 
        "text": [
            "帘阁对春酒，落花方有赊。", 
            "萧萧寒食雨，寂寂子云居。", 
            "香草怀人夜，青春解佩初。", 
            "国风终古意，应自惜璠玙。"
        ], 
        "title": "怀方存之", 
        "type": "古风", 
        "yun": null
    }, 
    {
        "author": "潘鼎圭", 
        "era": "清", 
        "subtype": "七言律诗", 
        "text": [
            "东瀛若木喷奇观，吐蕊铺朱刺眼寒。", 
            "映日疑凝千滴血，烘云全迸一团丹。", 
            "看培海国高文丽，似补中天正色完。", 
            "彩颖遥挥霞片片，惊翻斗际落星弹。"
        ], 
        "title": "刺桐花", 
        "type": "律诗", 
        "yun": "寒"
    }, 
    {
        "author": "潘瑛", 
        "era": "清", 
        "subtype": null, 
        "text": [
            "妖星堕地群贼来，县官不出城不开。", 
            "保安驿前骤闻变，杀气呼声若雷电。", 
            "驿丞大叫招乡兵，乡兵未来丞独战。", 
            "战死犹闻手握刀，兵来不救相呼号。", 
            "杀贼报仇丞有子，贼梃击之不能死。", 
            "死君得死死父生，一生一死真豪英。", 
            "是时火照天地黑，驿中无人惟有贼。", 
            "贼前争马马人立，奋鬣悲鸣控不得。", 
            "贼怒杀马如杀人，马死不从贼气夺。", 
            "此岂有物为之凭，义烈所激神奇增。", 
            "我闻王师十万若貔虎，将军拔帜夸先登。", 
            "奈何追逐苦不及，贼果有翼能飞腾。", 
            "呜呼此马与此丞，后之闻者犹当兴。"
        ], 
        "title": "保安驿", 
        "type": "古风", 
        "yun": null
    }, 
    {
        "author": "潘曾绶", 
        "era": "清", 
        "subtype": null, 
        "text": [
            "天外波涛地上起，蜀山之精老不死。", 
            "午日仙人市上眠，光气亘虹烛天紫。", 
            "错疑骏骨埋土中，化成巨胫如防风。", 
            "谁识燕京修筑日，丁搬甲运劳神功。", 
            "古来材大难为用，五百年来同一梦。", 
            "狂花不肯惊世人，故山子规啼一春。", 
            "井络星精长照树，有时四面生云雾，风雨声中忽飞去。"
        ], 
        "title": "神木歌", 
        "type": "古风", 
        "yun": null
    }, 
    {
        "author": "潘曾绶", 
        "era": "清", 
        "subtype": null, 
        "text": [
            "古人重试周，将以观所取。", 
            "今日陈晬盘，珍玩列左右。", 
            "一手笔如椽，一手印如斗。", 
            "高堂笑颜开，谓可昌厥后。", 
            "庭前罗众宾，门外贺羊酒。", 
            "争看石麒麟，光气满户牖。", 
            "我细号能文，落笔颇不苟。", 
            "侍父来京师，谬誉溢人口。", 
            "屈指今再试，依旧青毡守。", 
            "立身何艰难，世业惭自负。", 
            "置儿膝上嬉，持杯慰吾妇。", 
            "吾儿眉眼清，聪明渠自有。", 
            "吾儿头角高，定可卜寿考。", 
            "传家有赐书，责之三不朽。"
        ], 
        "title": "十月六日儿子祖荫试周", 
        "type": "古风", 
        "yun": null
    }, 
    {
        "author": "潘曾莹", 
        "era": "清", 
        "subtype": null, 
        "text": [
            "门外即西山，山势莽回互。", 
            "门内尽奇石，石气积云雾。", 
            "遥青与近绿，朝暮各殊趣。", 
            "坐卧于其间，割然得奇悟。", 
            "谡谡松风来，天籁此中度。", 
            "据石看青山，遐情引烟素。"
        ], 
        "title": "万寿寺", 
        "type": "古风", 
        "yun": "遇"
    }, 
    {
        "author": "潘曾莹", 
        "era": "清", 
        "subtype": null, 
        "text": [
            "晓来雨初霁，清气满寥泬。", 
            "湍流汩汩鸣，秋声动岩穴。", 
            "舟行明镜中，湖光映清澈。", 
            "云影时低昂，烟痕乍明灭。", 
            "缘堤丛苇生，风来语骚屑。", 
            "白鹭忽飞来，毛羽何皎洁。", 
            "却于万绿中，洒此一点雪。", 
            "我欲图水村，画意不可说。"
        ], 
        "title": "甘草湖", 
        "type": "古风", 
        "yun": "屑"
    }, 
    {
        "author": "潘曾莹", 
        "era": "清", 
        "subtype": null, 
        "text": [
            "山行极幽邃，藤萝垂绝壁。", 
            "一径夹松篁，苍翠纷相积。", 
            "濛濛万绿中，时露片云白。", 
            "云又化为烟，缥缈成一碧。", 
            "石磴循萦纡，定有仙人宅。", 
            "不觉逸兴飞，对此欲岸帻。"
        ], 
        "title": "绿萝山", 
        "type": "古风", 
        "yun": null
    }, 
    {
        "author": "潘曾莹", 
        "era": "清", 
        "subtype": null, 
        "text": [
            "泉声何砰訇，石骨自坚瘦。", 
            "泉飞石亦飞，直挟风雨斗。", 
            "石劲不能敌，云根穿欲透。", 
            "长桥亘如虹，雪浪喷岩岫。", 
            "作势腾白龙，余音震飞狖。", 
            "何人劈双峡，注此一线溜。", 
            "幻作千百折，恍觉波涛骤。", 
            "停鞭一延伫，奇景实罕觏。", 
            "阴寒逼毛发，对此不敢漱。"
        ], 
        "title": "玉虹桥", 
        "type": "古风", 
        "yun": "宥"
    }, 
    {
        "author": "潘曾莹", 
        "era": "清", 
        "subtype": null, 
        "text": [
            "邓尉多名山，奇秀自兹始。", 
            "彩虹映中流，浩渺不知里。", 
            "红叶残霞明，青芦晚风起。", 
            "徘徊月初出，长空净如洗。", 
            "桥头倚横笛，清兴曷云已。", 
            "双崦一镜中，空明有如此。", 
            "月气不在天，冥冥化为水。"
        ], 
        "title": "虎山桥", 
        "type": "古风", 
        "yun": null
    }, 
    {
        "author": "潘曾莹", 
        "era": "清", 
        "subtype": null, 
        "text": [
            "系缆行春桥，策杖茶磨岭。", 
            "烟鬟浸湖渌，开奁晓妆靓。", 
            "飞鸟没何处，了了见帆影。", 
            "秀色接楞伽，窅然异尘境。", 
            "杂花不知名，香气幽且静。", 
            "微风淡疏襟，斜阳恋余景。", 
            "徘徊松桂阴，翠泼秋衫冷。"
        ], 
        "title": "茶磨山", 
        "type": "古风", 
        "yun": "梗"
    }, 
    {
        "author": "潘曾玮", 
        "era": "清", 
        "subtype": null, 
        "text": [
            "一雨凤城秋，西山明晓霁。", 
            "萧晨八古寺，宾从盛车骑。", 
            "佳节况重阳，崇祠肃时祭。", 
            "命俦多俊英，唱妍更酬丽。", 
            "京师冠盖场，欢会岁复岁。", 
            "岂无金石交，亦有芝兰契。", 
            "所期盟岁寒，各具傲霜意。", 
            "遭遇在一时，得失千古事。", 
            "我爱朱御史，盘盘有经济。", 
            "朝阳曾一鸣，苏陈快联袂。", 
            "两子去不来，君留振士气。", 
            "娲石待补天，弥轮勿埋地。", 
            "胡为将母呼，秋风速鼓枻。", 
            "独鹤向南飞，来雁望北至。", 
            "安知涧槃游，不为廊庙计。", 
            "送君饮君酒，四座勖古谊。", 
            "我亟怅离群，狂歌杂清涕。", 
            "醉眼窄乾坤，酒力不能制。", 
            "明日对黄花，相思渺天际。"
        ], 
        "title": "重九同人集顾祠秋祭并为朱伯韩侍御祖饯即席分韵得制字", 
        "type": "古风", 
        "yun": null
    }, 
    {
        "author": "潘曾玮", 
        "era": "清", 
        "subtype": null, 
        "text": [
            "白鹤海上来，毛羽自珍惜。", 
            "岂为饮啄谋，下争鸡鹜食。", 
            "远势待盘空，奋飞终有力。", 
            "一旦拘樊笼，难振九霄翮。", 
            "主人眷顾深，珍重异凡禽。", 
            "安羡乘轩贵，羞为铩羽吟。", 
            "铩羽尔忽悲，一举自千里。", 
            "所望附青云，声闻从此始。", 
            "我为嘲鹤歌，嗟尔久寂寞。", 
            "嘲鹤且自嘲，我亦不舞鹤。"
        ], 
        "title": "嘲鹤篇呈少荃中丞", 
        "type": "古风", 
        "yun": null
    }, 
    {
        "author": "潘曾玮", 
        "era": "清", 
        "subtype": null, 
        "text": [
            "郁郁青棠花，亭亭连理枝。", 
            "青棠可蠲忿，连理纷葳蕤。", 
            "与子为益友，形影两不疑。", 
            "但愿长相见，安知有别离。", 
            "别离欲何之，江南我所思。", 
            "人生各有职，恨不相追随。", 
            "惜此良会促，感彼心知希。", 
            "道路隔千里，会面未有期。", 
            "常恐会面日，已非少年时。"
        ], 
        "title": "送汪小珊归省 其一", 
        "type": "古风", 
        "yun": null
    }, 
    {
        "author": "潘曾玮", 
        "era": "清", 
        "subtype": null, 
        "text": [
            "少年不可恃，千载何悠悠。", 
            "曜灵常西驰，逝川但东流。", 
            "阳春方骀荡，倏焉凌素秋。", 
            "人生在一世，譬若江上鸥。", 
            "亮无松乔寿，不死非可求。", 
            "达者垂大观，卒岁且优游。", 
            "忧伤以终老，无乃拙身谋。", 
            "永言难尽意，别泪忍复收。", 
            "行矣各自爱，相期励前修。"
        ], 
        "title": "送汪小珊归省 其二", 
        "type": "古风", 
        "yun": "尤"
    }, 
    {
        "author": "潘曾沂", 
        "era": "清", 
        "subtype": null, 
        "text": [
            "一鹤戛然鸣且走，一鹤喉间得其偶。", 
            "一鹤低昂熊娴雅，爱惜羽毛临水久。", 
            "一鹤张翼思高奔，虽舞未畅神抖擞。", 
            "一鹤局促饥啄泥，呼立座隅忘其栖。", 
            "一鹤侧睨常畏群，阶除得食甘排挤。", 
            "一鹤凝然独足立，一足深藏灭尽迹。", 
            "以首入毛神入睡，有时动摇醉兀兀。", 
            "七鹤先后来海滨，二鹤习熟五鹤新。", 
            "天然不肯食白小，岂竟长斋学主人。", 
            "主人爱鹤世无比，每日未明先鹤起。", 
            "一童自愿司七鹤，新得头衔寒院使。", 
            "饥来与米渴与泉，过午常静朝常喧。", 
            "如往而复若闲步，难进易退知渠然。", 
            "前日东邻说闻鹤，不见其形在高木。", 
            "翰音登天何可长，鹊占燕睇于谁屋。", 
            "冥冥气感吾先知，中心愿和会有时。", 
            "此是青田老神鹤，来送清声到凤池。", 
            "支公谓鹤非近玩，何至以身听呼唤。", 
            "向来人道凌霄姿，不图世有焚琴叹。", 
            "养翮俱成使速飞，俯窥仰察两忘机。", 
            "到门不敢高声价，买鹤门前自古稀。"
        ], 
        "title": "船庵八鹤诗", 
        "type": "古风", 
        "yun": null
    }, 
    {
        "author": "潘曾沂", 
        "era": "清", 
        "subtype": null, 
        "text": [
            "潘子六月游岳阳，欲觅君山老木床。", 
            "三生注定一宿觉，假寐悯斯萝蔓荒。", 
            "君山返照入我镜，腾踔白猿飞剑霜。", 
            "溺泥老象叱不起，欲以铁钩钩凤凰。", 
            "云中之人坐衡岳，吹竹发声满潇湘。", 
            "安得玉子白玉浆，灌而注之元膺旁。", 
            "蓬头狡狯戏幽阙，赤松愿弃孺子良。", 
            "老龙下天摇尾乞，孙公见之神内伤。", 
            "与以刀圭六七服，中有君山仙酒香。", 
            "化尽老辣姜桂性，独食太和主寿昌。", 
            "酒香路滑石凿凿，潘子坐守三鼓堂。"
        ], 
        "title": "洞庭湖登君山醉歌用杜公寄韩谏议注一首韵", 
        "type": "古风", 
        "yun": "阳"
    }, 
    {
        "author": "谈印梅", 
        "era": "清", 
        "subtype": null, 
        "text": [
            "天涯又是清秋节，莲衣乍凋轻粉。", 
            "待雁书成，采香人远，逗起一襟离恨。", 
            "擘笺分韵。", 
            "怕旧日吟怀，别来销尽。", 
            "月晓风清，练塘烟景有谁问。", 
            "乡园犹记往事，田田钱样小，初荐樱笋。", 
            "帘影筛凉，簟纹回润，风色先传雨信。", 
            "流光箭紧。", 
            "念客里看花，几番红褪，归去江南，梦中无远近。"
        ], 
        "title": "齐天乐 落荷花寄碧梧姊", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "晚香淡色。", 
            "有几回伴我，银屏听笛。", 
            "曲罢酒阑，更荐寒泉带霜摘。", 
            "谁把西风点染，还付与、丹青妙笔。", 
            "念采采、老圃秋容，常入介眉席。", 
            "乡国。", 
            "叹寂寂。", 
            "料旧径渐荒，落叶愁积。", 
            "乱虫夜泣，倦倚东篱定相忆。", 
            "空对天涯瘦影，帘捲处、苔痕凝碧。", 
            "问近日、人忆也，可能会得。"
        ], 
        "title": "暗香 见菊花作，用姜白石韵", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "青缕针长，灵犀梳小，妆成内家。", 
            "正兰膏试后，微粘绣领，红丝系处，低衬银叉。", 
            "背面丰神，镜中侧影，爱好工夫著意加。", 
            "端详久，要双分燕尾，雅称盘鸦。", 
            "春寒较重些些。", 
            "被护耳、貂茸一半遮。", 
            "甚罗巾风掩，轻笼颈玉，鬓云醉舞，欲度腮霞。", 
            "蝉翼玲珑，鸾钗勾惹，髻畔斜承半坠花。", 
            "香闺伴，问垂髫拢上，几许年花。"
        ], 
        "title": "沁园春 后鬟", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "柏香椒酒，忆多少新岁，乡园风物。", 
            "小字宜春从别后，应是尘封素壁。", 
            "冻茗含温，灰炉抱暖，深夜微闻雪。", 
            "拥寒情味，只今知与谁说。", 
            "还想爆竹催梅，画檐低映处，疏花先发。", 
            "送腊迎春箫鼓间，上寿高堂华发。", 
            "客里流光，尊前心绪，往事云明灭。", 
            "照人无奈，纸窗惟有灯爇。"
        ], 
        "title": "念奴娇 癸亥元日作寄碧梧姊", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "画堂日日开秋宴。", 
            "桂蕊堆枝香满院。", 
            "传花半醉酒杯停，斗叶将阑人意倦。", 
            "明河如练虫声远。", 
            "月上珠帘和影卷。", 
            "金风初紧翠鬟松，玉漏渐长银烛短。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "两两红闺理绣针。", 
            "绿窗香篆画帘深。", 
            "眼前花鸟描成谱，耳底松风写入琴。", 
            "人远近，信浮沉。", 
            "天涯踪迹故园心。", 
            "五更归梦三秋恨，付与寒虫一夜吟。"
        ], 
        "title": "鹧鸪天 寄鹇、鹄两妹", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "厌粉香浓，暖云带雪晶奁贮。", 
            "玉腮著处。", 
            "镜里花濛雾。", 
            "五彩搏来，练出离愁谱。", 
            "浑如许。", 
            "千丝万缕。", 
            "总只无头绪。"
        ], 
        "title": "点绛唇 粉扑，答姊", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "相辞去，短棹别西湖。", 
            "长路烟波春浩荡，故乡云树晚模糊。", 
            "好景倩谁图。"
        ], 
        "title": "望江南 寄碧梧姊七首 其一", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "相辞去，佳节过常山。", 
            "风雨正侵游子袂，杯盘强进客途餐。", 
            "烟锁柳条寒。"
        ], 
        "title": "望江南 寄碧梧姊七首 其二", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "相辞去，光景静中谙。", 
            "塔影横江斜日磬，书声翻水午风帆。", 
            "吟思入烟岚。"
        ], 
        "title": "望江南 寄碧梧姊七首 其三", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "相辞去，女伴得同踪。", 
            "联袂月阶听蟋蟀，卷帘风槛对芙蓉。", 
            "夜话一灯红。"
        ], 
        "title": "望江南 寄碧梧姊七首 其四", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "相辞去，居处异吾庐。", 
            "竹壁透风灯琐碎，琼窗带露月模糊。", 
            "花木望中无。"
        ], 
        "title": "望江南 寄碧梧姊七首 其五", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "相辞去，食品野人家。", 
            "山馆秋香尝橘柚，水乡风味饱鱼虾。", 
            "新荔擘丹霞。"
        ], 
        "title": "望江南 寄碧梧姊七首 其六", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "相辞去，修日事纷纷。", 
            "乡思晚征人字雁，壮怀秋猎兽形云。", 
            "极目对斜曛。"
        ], 
        "title": "望江南 寄碧梧姊七首 其七", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "同是客中人，联袂又还分袂。", 
            "回首画堂尚远，况西湖烟水。", 
            "新年风景病馀身，谁知此情味。", 
            "拟倩宵来明月，寄离心千里。"
        ], 
        "title": "好事近 癸亥上元寄芳圃伯母、瑞蓉叔母", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "碧宇云轻，琼窗露重，深巷漏停银箭。", 
            "挑菜传柑，客里物华催换。", 
            "尽他乡、火树星桥，总不入、离人心眼。", 
            "况天涯、草草杯盘，良宵空负月如练。", 
            "还想故园千里，今夜清辉，不怕水遥山远。", 
            "照到梅花，应见倚栏人面。", 
            "料年来、南浦情深，问谁共、西窗烛剪。", 
            "想画堂、近日欢游，试灯箫鼓宴。"
        ], 
        "title": "绮罗香 甲子上元前二夜对月寄姊", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "望盈盈、绿波春水，依然向时来路。", 
            "长途但恐多愁思，忍把羁怀述与。", 
            "聊送汝。", 
            "念以往难留，留亦终须去。", 
            "推蓬延伫。", 
            "叹满目云山，无穷烟草，乡井在何处。", 
            "轻帆住，若见天涯旧侣。", 
            "身心为报非故。", 
            "病馀客久情形改，禁得又添离绪。", 
            "闲院宇。", 
            "任听雨听风，谁伴晨昏语。", 
            "增人酸楚。", 
            "只忆姊丁宁，牵衣宛转，绕膝小儿女。"
        ], 
        "title": "迈陂塘 送女静仪偕婿归赣感赋", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "书不至。百里远于千里。", 
            "念否有人门日倚。望迷云共水。", 
            "雨过月华如洗。照见数年心事。", 
            "尝尽酸辛多少味。可能知此意。"
        ], 
        "title": "谒金门", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "云水迢迢，人行书怀千重意。", 
            "个中心事，难托宾鸿寄。", 
            "骨肉相关，情况应能会。", 
            "常须记。", 
            "有人萦系。", 
            "只乞平安字。"
        ], 
        "title": "点绛唇 寄江南信，口占", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "魁春侣，偏殿万花开。", 
            "翠叶凌寒先照水，冷香吹梦乍凝梅。", 
            "知是茁灵胎。"
        ], 
        "title": "题水仙册子十二首 望江南 其一 孕", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "苞坼琼英。", 
            "叶披翠带，石濑沙汀。", 
            "香比兰浓，容如菊淡，品似莲清。", 
            "纤毫移得盈盈。", 
            "早占断、东风画屏。", 
            "竹秀梅苍，春寒日暖，雪小冰轻。"
        ], 
        "title": "题水仙册子十二首 柳梢青 其二 放", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "薄薄春寒浅浅沙。", 
            "一尘不染水为家。", 
            "丰肌柔骨占清华。", 
            "文谷正宜轻曳雾，精神应自饱餐霞。", 
            "甘将瘦影让梅花。"
        ], 
        "title": "题水仙册子十二首 浣溪沙 其三 肥", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "亭亭态，檀口与冰肤。", 
            "劲叶似书欧柳体，丰神如写洛川图。", 
            "仙骨自清癯。"
        ], 
        "title": "题水仙册子十二首 望江南 其四 瘦", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "东风欲谱凌波梦，舒毫却嫌纤娜。", 
            "炼玉为神，裁冰作骨，自是铅华都扫。", 
            "谁留芳槁。", 
            "想素影离披，烛高屏小。", 
            "纸阁围寒，暖香应共墨香绕。", 
            "乡园曾记妆点，古瓶梅映处，帘护清晓。", 
            "浅水涵沙，方盆叠石，聚得春光多少。", 
            "孑怀渺渺。", 
            "正极目天涯，无边烟草。", 
            "一曲湘灵，晚山青未了。"
        ], 
        "title": "题水仙册子十二首 齐天乐 其五 矮", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "柔毫淡墨轻描，传来脉脉江妃意。", 
            "沙欹石压，根盘苞褪，半开琼蕊。", 
            "未展芭蕉，将舒莲叶，同伊幽致。", 
            "看横斜侧影，芬芳含蕴，浑不羡、湘兰佩。", 
            "漫咏蒹葭旧句，欲通辞、盈盈隔水。", 
            "画帘风静，研屏日暖，正萦茶味。", 
            "梦入烟波，心澄冰雪，有谁堪比。", 
            "似佳人翠袖，天寒修竹，悄无言倚。"
        ], 
        "title": "题水仙册子十二首 水龙吟 其六 卷", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "泉石出尘姿，气味如兰臭。", 
            "不是陈思梦里神，合向东风剖。", 
            "芳意倩谁传，应托拈毫手。", 
            "忽忆伊人水一湄，信断花知否。"
        ], 
        "title": "题水仙册子十二首 卜算子 其七 剖", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "风势纷披，瑶琴谁鼓成连操。", 
            "笔情飘渺。", 
            "似泛神仙棹。", 
            "环佩珊珊，别有凌虚貌。", 
            "春寒峭。", 
            "清冰浅照。", 
            "一幅飞琼稿。"
        ], 
        "title": "题水仙册子十二首 点绛唇 其八 风", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "烟锁浓香，叶低花亸经微雨。", 
            "湘妃无语。", 
            "洒泪临沙渚。", 
            "门掩春寒，翻却梨花句。", 
            "清如许。", 
            "玉盘擎处。", 
            "雅胜铜仙露。"
        ], 
        "title": "题水仙册子十二首 点绛唇 其九 雨", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "霜意满生绡。", 
            "幽香点素毫。", 
            "傲维摹、雪里芭蕉。", 
            "欲与冰花传雅操，纵冷淡、自丰标。", 
            "叶上薄难消。", 
            "琼霏碧玉绦。", 
            "好陪它、冻折梅梢。", 
            "洛浦人游明月下，披鹤氅、更飘摇。"
        ], 
        "title": "题水仙册子十二首 唐多令 其十 霜", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "几番薄染浓句，幽姿写到阑珊矣。", 
            "神情仿佛，潇湘哀怨，江潭憔悴。", 
            "欲敛先垂，将枯更卷，低徊棐几。", 
            "怯凌波微步，亭亭玉瘦，有还似、人扶醉。", 
            "真色生香如此，肯和它、随风桃李。", 
            "仙人标格，怕黏尘土，但依泉水。", 
            "扇冷秋纨，毫空梦彩，渐消芳意。", 
            "恰冰魂一缕，招来纸上，别馀风味。"
        ], 
        "title": "题水仙册子十二首 水龙吟 其十一 残", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "甚纷纷、繁花乱叶，重开生面如许。", 
            "巢湖貌出群仙会，水佩风裳无数。", 
            "相映处。", 
            "看两两三三，似共盈盈语。", 
            "冯夷起舞。", 
            "想桂楫云旌，水天空阔，飘渺翠澜句。", 
            "迎伸曲。", 
            "待唤词人重赋。", 
            "江乡几回凝伫。", 
            "柳堤花巷春波远，休问古祠高树。", 
            "问艺圃。", 
            "但竹菊梅兰，自昔联芳侣。", 
            "伊谁毫素。", 
            "把石势沙痕，风形雨态，别写岁寒谱。"
        ], 
        "title": "题水仙册子十二首 迈陂塘 其十二 丛", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "明河淡月疏星，闺房永夜珠帘卷。", 
            "纱窗风紧，银屏灯暗，慵开书卷。", 
            "树杪秋深，天涯信断，有怀难遣。", 
            "算几多离恨，凭谁共语，都付与、清商怨。", 
            "漫把金徽轻按，怕因愁、指随心乱。", 
            "人琴无恙，山长水阔，甚时重见。", 
            "弦外知音，意中同调，目穷鸿远。", 
            "但柔肠一缕，和它香篆，百回千转。"
        ], 
        "title": "水龙吟 答碧梧姊秋夜弹琴诗", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "丹台石槛芙蓉顶。", 
            "秋气爽、罗衣冷。", 
            "别有幽怀谁共领。", 
            "天涯风景，故园霜露，难遣登临兴。", 
            "林峦三竺应槛并。", 
            "回首烟霞旧游境。", 
            "何处尘襟都洗净。", 
            "青山眼界，白云身世，一片斜阳磬。"
        ], 
        "title": "青玉案 乙丑九月十九日登粤秀山", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "碧宇澄秋，黄花浥露，天净月华如水。", 
            "羽扇绡衣，分得翠蕉凉意。", 
            "映清辉、香雾云鬟，恍吹下、瑶台环佩。", 
            "最宜人、石几磁瓯，试茶闲领静中味。", 
            "良宵佳景自赏，幽吟料应不减，鲍家才思。", 
            "冰雪襟怀，悟澈广寒身世。", 
            "谁写出、绝代丰神，恰伴取、一枝仙桂。", 
            "好和它、金粟西风，芬芳传卷里。"
        ], 
        "title": "绮罗香 题缟仙女史小照", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "素琴良夜闲调，焚香漫把兰襟遣。", 
            "瑶阶露冷，罗衣风薄，画帘高卷。", 
            "流水声停，挥弦意懒，悄然凝盼。", 
            "待更阑再鼓，谁陪深坐，还邀个、嫦娥伴。", 
            "应忆雁行何处，隔关山、望穿心眼。", 
            "拈毫自写，新图半幅，幽怀一片。", 
            "指下徽音，卷中人面，碧云天远。", 
            "但清光照处，盈盈千里，举头同见。"
        ], 
        "title": "水龙吟 寄题娴卿妹停琴伫月图", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "上元灯火千门夜，殊方又还轻度。", 
            "帖写宜春，歌裁如意，聊遣新年情绪。", 
            "高堂宴处，记银烛金炉，瑞烟成雾。", 
            "斗叶催花，漏分犹试太平鼓。", 
            "乡园重值此节，别来多少事，三径非故。", 
            "旧日帘栊，今宵月色，知映何人眉妩。", 
            "天涯荆树。", 
            "料忆远凭栏，几回凝伫。", 
            "为报平安，好风传尺素。"
        ], 
        "title": "齐天乐 丁卯上元寄姊", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "客馆春迟，芳街泥滑，休问星桥火树。", 
            "灯月良宵，偏是晚来风雨。", 
            "想嫦娥、亦解持盈，不肯露、十分圆处。", 
            "却宜人、剪烛幽窗，画檐点滴助清趣。", 
            "更深还又微住。", 
            "凝望朦胧，淡影凭栏无语。", 
            "碧宇云寒，雁字远迷筝柱。", 
            "料围炉、人在重帘，应念我、旅怀谁诉。", 
            "正天涯、梦入梅花，共吟香雪句。"
        ], 
        "title": "绮罗香 元宵遇雨寄姊", 
        "type": "词", 
        "yun": null
    }, 
    {
        "author": "潘鸿", 
        "era": "清", 
        "subtype": "五言律诗", 
        "text": [
            "泽国春阴重，掀篷纵远眸。", 
            "烟笼三塔寺，云罨百花洲。", 
            "出世空成愿，劳生尚未休。", 
            "试看青草岸，閒极有沙鸥。"
        ], 
        "title": "嘉兴道中", 
        "type": "律诗", 
        "yun": "尤"
    }, 
    {
        "author": "潘焕媊", 
        "era": "清", 
        "subtype": "七言绝句", 
        "text": [
            "绿衣骑马色无伦，玉蕊开时艳照人。", 
            "天上名花多异种，问渠何事爱红尘。"
        ], 
        "title": "小游仙 其一", 
        "type": "绝句", 
        "yun": "真"
    }, 
    {
        "author": "潘焕媊", 
        "era": "清", 
        "subtype": "七言绝句", 
        "text": [
            "天厨肴馔自来精，凤脯麟肝玉碗盛。", 
            "偏是儿家甘淡泊，只茹芝草两三茎。"
        ], 
        "title": "小游仙 其二", 
        "type": "绝句", 
        "yun": "庚"
    }, 
    {
        "author": "潘焕媊", 
        "era": "清", 
        "subtype": "七言绝句", 
        "text": [
            "万树仙桃结实稠，园中金锁付予收。", 
            "昨宵阿母殷勤属，莫遣东方得再偷。"
        ], 
        "title": "小游仙 其三", 
        "type": "绝句", 
        "yun": "尤"
    }, 
    {
        "author": "潘焕媊", 
        "era": "清", 
        "subtype": "七言绝句", 
        "text": [
            "吐饭成蜂惊《抱朴》，唾盘为獭说樊姑。", 
            "漫将狡狯矜奇术，我亦能抛米作珠。"
        ], 
        "title": "小游仙 其四", 
        "type": "绝句", 
        "yun": "虞"
    }, 
    {
        "author": "潘淳", 
        "era": "清", 
        "subtype": null, 
        "text": [
            "君才十时流，名场累侘傺。", 
            "夜光暗投人，鲜不按剑视。", 
            "夙具礌砢节，怀中甘灭刺。", 
            "放棹游山阴，新诗秋鹤唳。", 
            "千岩与万壑，笔底纷然会。", 
            "归来举似我，此宁毕君事。", 
            "时乎难再来，幸睹雍熙世。"
        ], 
        "title": "赠元允修观察", 
        "type": "古风", 
        "yun": null
    }, 
    {
        "author": "潘淳", 
        "era": "清", 
        "subtype": null, 
        "text": [
            "荻花如雪雁来天，重过西州泪尽然。", 
            "把袂乍惊千里外，题襟却忆十年前。", 
            "场登秫稻新篘酒，地近陂塘旋击鲜。", 
            "相对莫愁人渐老，嵇康懒慢合高眼。"
        ], 
        "title": "商丘访宋五西珝", 
        "type": "古风", 
        "yun": null
    }, 
    {
        "author": "潘乾策", 
        "era": "清", 
        "subtype": "五言排律", 
        "text": [
            "汉京贤太守，劝稼溥恩膏。", 
            "争畜新犁犊，同售旧宝刀。", 
            "雁翎归远市，茧栗聚平皋。", 
            "赤冶沉沙久，乌犍叱月高。", 
            "销宜偕剑戟，饲合伴豚羔。", 
            "无复歌金错，何烦佩锦绦。", 
            "铁耕兼互易，刍牧敢辞劳。", 
            "待价磨三尺，滋生计百牢。", 
            "今朝看濈角，前度想吹毛。", 
            "秋水锋都敛，春田耒共操。", 
            "俗敦由政善，干戢亦弓櫜。", 
            "盛世农桑重，修文偃六韬。"
        ], 
        "title": "赋得卖刀买犊得刀字五排", 
        "type": "排律", 
        "yun": "豪"
    }, 
    {
        "author": "潘乾策", 
        "era": "清", 
        "subtype": "七言排律", 
        "text": [
            "牙签玉轴拥书龛，研究频年乐且耽。", 
            "博考群经曾醉六，精求至味更兼三。", 
            "定多浓郁凭沈浸，无限芬芳耐咀含。", 
            "旨趣恰从分鼎悟，馨香宜与省身参。", 
            "也应梦叶肴先饮，可许杯陈雅共探。", 
            "几度菁华同餍饫，十分理奥异肥甘。", 
            "馈贫真觉根堪咬，食古还闻蹠并贪。", 
            "岂为膏粱移素愿，此中酝酿自醰醰。"
        ], 
        "title": "赋得书三味得三字七排", 
        "type": "排律", 
        "yun": "覃"
    }, 
    {
        "author": "潘骏章", 
        "era": "清", 
        "subtype": "五言绝句", 
        "text": [
            "山静斜阳冷，松寒欲化龙。", 
            "洪涛时在耳，零落几声钟。"
        ], 
        "title": "登基隆山 ", 
        "type": "绝句", 
        "yun": "冬"
    }, 
    {
        "author": "潘素心", 
        "era": "清", 
        "subtype": "七言绝句", 
        "text": [
            "一曲琴声两意投，当垆贳酒不知愁。", 
            "相如空有《长门赋》，却使文君叹《白头》。"
        ], 
        "title": "咏古", 
        "type": "绝句", 
        "yun": "尤"
    }, 
    {
        "author": "潘淳", 
        "era": "清", 
        "subtype": "七言绝句", 
        "text": [
            "性癖耽寻老古锥，岩中宴坐已多时。", 
            "忽惊片片花沾袂，又读田郎一卷诗。"
        ], 
        "title": "书碧山堂稿后", 
        "type": "绝句", 
        "yun": "支"
    }, 
    {
        "author": "潘淳", 
        "era": "清", 
        "subtype": "七言绝句", 
        "text": [
            "一峰回处小桥崎，风磴松枝亚竹枝。", 
            "溪水拖蓝山扑翠，大痴图画右丞诗。"
        ], 
        "title": "山途", 
        "type": "绝句", 
        "yun": "支"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "海上云萍，叹遇合、偏无多日。", 
            "空姚冶、江东词赋，才名争识。", 
            "马策风尘三载倦，龙标乐府双鬟索。", 
            "照海天、椽笔吐长虹，吾难敌。", 
            "青楼赋，黄衫客。", 
            "王融扇，桓伊笛。", 
            "洒欧洲半壁，数行狂墨。", 
            "君自五陵夸任侠，我怀一刺艰谋食。", 
            "约重逢、蓬岛醉樱云，听瑶瑟。"
        ], 
        "title": "满江红·别金井飞卿，即用见赠原韵", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "悽弦忽作离鸾曲，潇潇画楼凉雨。", 
            "宝镜团愁，银镫照影，别有离筵酸楚。", 
            "飘零倦旅。", 
            "问一样天涯，赏音何许。", 
            "此夕琴心，万千哀怨镇无语。", 
            "尘寰最怜小谪，恁华年锦瑟，孤负眉妩。", 
            "我亦频年，弹琴说剑，归去萍踪无据。", 
            "深情慢诉。", 
            "祝如愿天中，海山重睹。", 
            "早谶华严，赠君肠断句。"
        ], 
        "title": "台城路·绿天楼琴酌，留别媚雅女士", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "向离筵、万花围绕，香城都化罗绮。", 
            "四年憔悴麟洲客，只有蛾眉同慰。", 
            "情早系。", 
            "似湖海浮名，落拓称才子。", 
            "弓衣绣未。", 
            "任宝扇题情，银笺缄恨，悽绝别愁寄。", 
            "狂生愿，甘老华鬘界里。", 
            "怜侬归去非计。", 
            "尊前便解相思苦，不待骊歌终矣。", 
            "杯莫置。", 
            "问如此江山，甚日能重至。", 
            "瑶琴慢理。", 
            "怕天际峰青，酒边人远，幽梦隔云水。"
        ], 
        "title": "摸鱼儿·庚寅七月十一日束装东归，嬉婵、麦家丽、李拾璧、马丽婷、符梨姒五女史邀饯佛罗洼园林。即席赋谢，并以志别", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "阑干柳色含情绿。骚人心比阑干曲。", 
            "莫道不销魂。春红瘦几分。", 
            "斜阳花影软。十二湘帘卷。", 
            "银甲上瑶丝。柔情筝雁知。"
        ], 
        "title": "菩萨鬘", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "庭院悄无人。", 
            "门掩黄昏。", 
            "阑干慵倚独含颦。", 
            "不为愁花兼病酒，只是怜春。", 
            "春梦记难真。", 
            "閒杀芳辰。", 
            "倩谁心字夜香薰。", 
            "空有海棠新月上，知我销魂。"
        ], 
        "title": "卖花声", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "暮雨潇潇，晓来才觉东风软。", 
            "满池花片。", 
            "看得春光贱。", 
            "瘦减腰围，憔悴何人见。", 
            "凭阑倦。", 
            "重帘不卷。", 
            "误了归来燕。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "紫藤棚下霏香雨。人在花深处。", 
            "梦魂如水一痕消。不信人间真有可怜宵。", 
            "寻思细细檀心印。空把银蟾认。", 
            "为谁唤起旧时情。只是红墙遮不住箫声。"
        ], 
        "title": "虞美人·题倪耘劬司马花阴寻梦图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "花阴梦破衫痕碧，残荷冷摇苍翠。", 
            "曲曲回廊，閒閒野鹭，不管游人停舣。", 
            "风窗半启。", 
            "占几叠湖山，几分烟水。", 
            "垂柳萧疏，宵来渐渐有秋意。", 
            "年来游侣散尽，便诗筒酒盏，随分抛弃。", 
            "雪阁吹箫，虹桥问月，风景依稀重记。", 
            "荒凉若此。", 
            "又玉笛声中，落红铺地。", 
            "隔岸归鸦，冷烟飞不起。"
        ], 
        "title": "台城路·海山仙馆", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "凄凉孤馆无人夜，醒也无聊。", 
            "睡也无聊。", 
            "梦隔银河听玉箫。", 
            "梦回一院风兼雨，风也萧萧。", 
            "雨也萧萧。", 
            "滴尽愁心又一宵。"
        ], 
        "title": "采桑子", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "风扫残红香乱送。", 
            "冻入钗头凤。", 
            "人静独思量，鸳枕鸾衾，昨夜和衣拥。", 
            "阑干倚遍无人共。", 
            "有乱愁千种。", 
            "啼鸟最无情，枝上声声，惊断辽西梦。"
        ], 
        "title": "醉花阴", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "寻幽未觉羊裘冷。寒夜开三径。", 
            "笛声惊醒翠禽飞。摇动濛濛香雪一千枝。", 
            "天风吹上王山月。照见金杯凸。", 
            "为谁展画立徘徊。似有风鬟雾鬓隔花来。"
        ], 
        "title": "虞美人·月夜过陈朗山先生梅窝。老梅数树，冲寒竞放，杂坐林底，清气袭裾。有客倚短竹一枝，雪色花光，随声上下，觉逋仙暗香浮动月黄昏句若为此地咏者。先生出酒饮客，命记以词", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "芳草凄迷风色暮。", 
            "冷落花田渡。", 
            "回首七年前，一角斜阳，是我销魂处。", 
            "荒堤空剩垂杨树。", 
            "飞尽溪头絮。", 
            "流水最无情，不送春愁，送了春人去。"
        ], 
        "title": "醉花阴·花田渡口，是当日送刘乐生处", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "晓寒霜重。睡鸭沉沉香缕冻。", 
            "关了窗纱。人比梅花更瘦些。", 
            "新来病酒。不为伤春憔悴久。", 
            "莫忆前宵。独拥寒衾梦不遥。"
        ], 
        "title": "减兰", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "柴门澹月如烟，垂杨浸在轻烟里。", 
            "半池荷露，一堤花影，两三船舣。", 
            "今夜流云，昨宵宿雨，碧天无际。", 
            "把湘帘四卷，瑶琴漫理，还乍听，疑流水。", 
            "前度城西旧寺。", 
            "集词人、携尊同醉。", 
            "听潮亭上，弦声浩漫，有江湖气。", 
            "响散松阴，愁生焦尾，知音谁是。", 
            "记回船尚有，娟娟蟾影，照人无睡。"
        ], 
        "title": "水龙吟·秋夜同何杞南师过半塘桐竹圃弹琴", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "爱瑶溪、绿云千顷，荷花都浸秋水。", 
            "红亭一角银塘外，鸳梦乍醒还未。", 
            "清似洗。", 
            "又晓月初残，香露摇风碎。", 
            "寻诗客起。", 
            "对镜里红妆，荷衣偷卸，怕染玉壶泪。", 
            "银瓶冷，拾取盈盈珠细。", 
            "金茎尚嫌铜腻。", 
            "青铛初试龙团小，分付樵青诗婢。", 
            "深竹里。", 
            "倘酌彼卢仝，七椀那能计。", 
            "行厨料理。", 
            "待杯制碧筒，绿荷包饭，花露更同醉。"
        ], 
        "title": "摸鱼儿·题杨椒坪郡丞荷露烹茶图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "窣地湘帘风细𨔝。", 
            "摇颤钗头凤。", 
            "生怕照菱花，万斛春愁，压得眉尖重。", 
            "秋千红索无心弄。", 
            "坐久衣棱冻。", 
            "但道不相宜，依旧花阴，难写当时梦。"
        ], 
        "title": "醉花阴", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "画堂彷佛惊鸿影。人前未许窥鸾镜。", 
            "偷见绣裙旁。莲花一寸香。", 
            "隔帘闻笑语。似有幽情诉。", 
            "莫道不相逢。今宵醉梦中。"
        ], 
        "title": "巫山一段云", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "朱帘遮断屏山路。良宵过尽佳期误。", 
            "依旧晚凉天。落花红可怜。", 
            "鸾媒何处觅。谁送春消息。", 
            "旧梦半模糊。今宵梦也无。"
        ], 
        "title": "巫山一段云", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "一庭香雾。", 
            "卷入红帘去。", 
            "檀板玉箫无意绪。", 
            "閒杀秋宵如许。", 
            "碧梧影落沉沉。", 
            "冷萤飞照秋心。", 
            "欲向曲阑微步，愁他满地花阴。"
        ], 
        "title": "清平乐·月夜坐梧桐庭院中，秋影满帘，花阴如梦。黯然赋此，不自知其销魂也", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "溪南雨过青阴冻。钩帘唤起閒鸥梦。", 
            "移席近银塘。风裳闻水香。", 
            "碧筒清酹酒。愿祝花铜寿。", 
            "佳会自年年。来寻李谪仙。"
        ], 
        "title": "菩萨蛮·荷花生日，集李子虎光禄丈柳堂", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "节过上元灯火夜，寂寥春昼闲庭。", 
            "风尖寒峭逗疏棂。", 
            "梅魂无处觅，柳眼几时醒。", 
            "独有海棠娇艳好，窗前日对娉婷。", 
            "花应笑我鬓星星。", 
            "感时人易老，嫉俗户长扃。"
        ], 
        "title": "临江仙 元宵后二日倚声", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "瞬将花甲，到而今、旧梦那堪回忆。", 
            "去日苦多来日少，竟把韶华抛弃。", 
            "辛味都尝，丁年早过，老尚谋生计。", 
            "期颐纵享，劳劳惟问何趣。", 
            "只道文字招魔，聪明妨命，蹭蹬归天意。", 
            "不信无才如我辈，造物也还相忌。", 
            "世尽言愁，仆原抱恨，难禁悲中涕。", 
            "疮痍满目，时艰谈甚经济。"
        ], 
        "title": "百字令 感愤", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "半盏新醪，十年旧事，醉里残梦难寻。", 
            "蝉哀蛩怨，都伴我愁吟。", 
            "漫向穷途洒泪，堪怜那、煮鹤焚琴。", 
            "休提起、酬恩感遇，一饭说淮阴。", 
            "沧桑经劫后，几番吊古，几度悲今。", 
            "把宫弦正调，变了商音。", 
            "小隐何须问世，闲云懒、出岫无心。", 
            "君知否、金人有诫，缄口是良箴。"
        ], 
        "title": "满庭芳 和盛吟皋感赋原韵", 
        "type": "词", 
        "yun": "侵"
    }, 
    {
        "author": "潘榕", 
        "era": "清", 
        "subtype": null, 
        "text": [
            "大著皇皇，直令我、小儒桥舌。", 
            "因想像、丰标高雅，襟怀澹泊。", 
            "归隐醉倾郫井酒，宦游曾踏匡庐雪。", 
            "把河山、笔底一齐收，奚囊阔。", 
            "凭吊古，音昂激。", 
            "悲恸世，声呜咽。", 
            "写悼亡哀句，调尤凄绝。", 
            "人老方知情更笃，意真乃见词亲切。", 
            "漫誉扬、咳唾是珠玑，心头血。"
        ], 
        "title": "满江红 题盛吟皋先生词集 其一", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "叹我余生，也过了、几回浩劫。", 
            "三十载、名场潦倒，风尘碌历。", 
            "曲好都归天上有，月圆不补人间缺。", 
            "莽乾坤、何处遇知声，瑶琴击。", 
            "苔径冷，无宾客。", 
            "桐院静，翻书帙。", 
            "算年来只与，蠹鱼分食。", 
            "憔悴霜添潘岳鬓，飘零花谢江淹笔。", 
            "读君词、勾起旧牢骚，填新阕。"
        ], 
        "title": "满江红 其二", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "榴花红吐。", 
            "驹光瞬又逢端午。", 
            "薰风解愠琴堪抚。", 
            "竞渡龙舟，厌听喧箫鼓。", 
            "五十六年徒自苦。", 
            "勤偏把拙终难补。", 
            "胸中犹幸无城府。", 
            "且倒蒲觞，一醉高千古。"
        ], 
        "title": "一斛珠 午节", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "已抹四圈牌罢。又啜半瓯茶罢。", 
            "恰到晚凉天。竹床眠。", 
            "帘外鸟笼收未。盆内兰花浇未。", 
            "闲事最关心。问姬人。"
        ], 
        "title": "一痕沙 薄暮纳凉", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "逸致闲情常复旧。", 
            "不弄丹青，今又三年后。", 
            "握管从新挥砚右。", 
            "笔尖也把西风斗。", 
            "秋菊秋虫同一瘦。", 
            "傲惯寒霜，骨是天生就。", 
            "品格清癯神韵秀。", 
            "知君晚节康而寿。"
        ], 
        "title": "凤栖梧 为盛吟皋题画菊花草虫扇", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "帘卷楼头一笑。", 
            "昨夜东风又到。", 
            "锦绣好韶华，抚景添侬诗料。", 
            "词妙。", 
            "词妙。", 
            "半是伤春怀抱。"
        ], 
        "title": "如梦令 为陈子立题画绣球桃花扇", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "梭样光阴最易抛。", 
            "庭梧叶又落今朝。", 
            "欲去闲愁愁不去，在眉梢。", 
            "酒胆诗肠都渐病，香心琴尾一般焦。", 
            "剩有吟魂秋共瘦，那禁销。"
        ], 
        "title": "山花子 立秋", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "窗外西风逗。", 
            "正飕飕、已凉天气，未寒时候。", 
            "绵雨连朝声点滴，断续听残檐溜。", 
            "试看那、树头阴覆。", 
            "难怪春莺红怨老，到秋蝉、绿也同僝僽。", 
            "无端恨，向眉斗。", 
            "年来骨共花争瘦。", 
            "再休提、情长情短，愁新愁旧。", 
            "慧剑挥除烦恼事，病榻枯禅参透。", 
            "把檀屑、炉添金兽。", 
            "香茗一瓯书一卷，息尘心、伴我延昏昼。", 
            "消闲福，且消受。"
        ], 
        "title": "贺新凉 病中坐雨", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "谁家断续寒砧捣。冷柝敲更早。", 
            "一灯风雨自孤吟。和着乱蛩声尽是商音。", 
            "催侬霜鬓添多少。人与秋同老。", 
            "思量往事总萦心。五十六年匆忽到而今。"
        ], 
        "title": "虞美人 秋宵独坐", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "感逝悲来，耳顺年华，匆匆去将。", 
            "叹萧疏白鬓，安仁易老，笑啼黄口，伯道堪伤。", 
            "草木同枯，松楸盼断，先垄阿谁奠酒浆。", 
            "低徊想、怕石枰了局，金鼓收场。", 
            "少时意气飞扬。", 
            "到晚境方知梦里忙。", 
            "甚论交任侠，可称肝胆，钟情尚义，都冷心肠。", 
            "病孰怜侬，愁还苦我，悔为他人做嫁裳。", 
            "回头望、已无边暮霭，有限斜阳。"
        ], 
        "title": "沁园春 寂坐空斋，感伤身世，偶拈此令，悲从中来，不自知其词之呜咽", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "瞻上座。枨触旧愁无那。", 
            "身世蚁旋盘转磨。有何勘不破。", 
            "我在穷忙里过。尔在安闲中坐。", 
            "尔我形分劳与惰。影儿人一个。"
        ], 
        "title": "花自落 自题五十有六小影", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "清醒。清醒。", 
            "恍然梦中情景。可怜衰到而今。", 
            "多少伤怀冷心。心冷。", 
            "心冷。五十六年小影。"
        ], 
        "title": "调笑令 又题", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "绕膝含饴乐事多。", 
            "一株枝叶荫婆娑。", 
            "七双兰蕙披图看，惹得旁人羡若何。", 
            "姊携妹，弟随哥。", 
            "孙儿孙女笑呵呵。", 
            "中间坐个弥陀佛，好似群孩戏老陀。"
        ], 
        "title": "鹧鸪天 题陈太夫人诸孙绕膝图小影", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "屈指算。三十七年情眷。", 
            "花甲将周偕老伴。白头如所愿。", 
            "世事都归泡幻。儿女今无牵绊。", 
            "空境悟来莲界现。两心香一瓣。"
        ], 
        "title": "花自落 自题与内子赏荷小影", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "矮屋瓦凝霜，深巷更敲月。", 
            "阵阵寒风阵阵吹，吹酿遥空雪。", 
            "齿冷语难温，心壮肠犹热。", 
            "围坐红泥小火炉，煮酒谈今夕。"
        ], 
        "title": "卜算子 寒夜围炉", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "云程七日返霓旌。", 
            "除夕欢迎。", 
            "遥知碧落凌霄殿，是明朝、定免朝正。", 
            "与奥何须云媚，祭神如在惟诚。", 
            "东厨司命秉权衡。", 
            "应顺舆情。", 
            "灶边悄悄听金镜，道人间、群望销兵。", 
            "数点梅花天意，千家爆竹春声。"
        ], 
        "title": "风入松 除夕迎灶", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "寒意初销，韶光渐美，屈指新正一七。", 
            "薄雾烘晴，微风送暖，偕伴骋游芳陌。", 
            "万里桥西去，好探取梅花消息。", 
            "草堂买醉香醪，酒痕红泛春色。", 
            "杜老千秋诗史，尚垂暮依人，苦吟长客。", 
            "蜀国栖迟，乡关乱阻，天下也如今日。", 
            "我辈伤身世，亦无可奈何时节。", 
            "仰企低徊，不禁枨触愁集。"
        ], 
        "title": "探春 人日偕钟绍泉、何弼臣、程干卿诸君游工部草堂感赋", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "窗外海棠开了。", 
            "明媚韶华正好。", 
            "花艳嫁东风，荡得吟魂颠倒。", 
            "心祷。", 
            "心祷。", 
            "人愿与春不老。"
        ], 
        "title": "如梦令 海棠", 
        "type": "词", 
        "yun": null
    }, 
    {
        "author": "潘淳", 
        "era": "清", 
        "subtype": "五言律诗", 
        "text": [
            "笔砚宜焚久，虬髯铁裲裆。", 
            "几年空作客，一醉即为乡。", 
            "攀折官桥柳，悲歌古战场。", 
            "回头尘滚滚，谁剧爱清狂。"
        ], 
        "title": "送董雨若西征", 
        "type": "律诗", 
        "yun": "阳"
    }, 
    {
        "author": "潘淳", 
        "era": "清", 
        "subtype": "五言律诗", 
        "text": [
            "往事浑如梦，浮生亦有涯。", 
            "不堪频记忆，且自惜年华。", 
            "梁燕分明语，山桃次第花。", 
            "春光无限好，都付阿谁家。"
        ], 
        "title": "入关呈党二依草", 
        "type": "律诗", 
        "yun": "麻"
    }, 
    {
        "author": "潘淳", 
        "era": "清", 
        "subtype": "五言律诗", 
        "text": [
            "天边一雁过，仿佛入沅湘。", 
            "霜雪榆关满，风烟楚塞长。", 
            "故人经岁别，远道数行将。", 
            "酒泠花寒日，离忧不暂忘。"
        ], 
        "title": "寄答田端云 其一", 
        "type": "律诗", 
        "yun": "阳"
    }, 
    {
        "author": "潘淳", 
        "era": "清", 
        "subtype": "五言律诗", 
        "text": [
            "纬萧河上客，于世本无争。", 
            "晒药惟烦妇，题诗不爱名。", 
            "艰难悲万里，飞动悔平生。", 
            "空具扶犁手，何年遂耦耕。"
        ], 
        "title": "寄答田端云 其二", 
        "type": "律诗", 
        "yun": "庚"
    }, 
    {
        "author": "潘淳", 
        "era": "清", 
        "subtype": "五言律诗", 
        "text": [
            "廿载神相接，方壶步后尘。", 
            "人间云物变，我辈性情真。", 
            "渌酒频烧烛，青山许卜邻。", 
            "明年重问渡，不复叹迷津。"
        ], 
        "title": "赠杨朗溪", 
        "type": "律诗", 
        "yun": "真"
    }, 
    {
        "author": "潘淳", 
        "era": "清", 
        "subtype": "五言律诗", 
        "text": [
            "万事束高阁，关心现在身。", 
            "何人光汗简，几辈没风尘。", 
            "晚食无须肉，高歌信有神。", 
            "乾坤容啸傲，谁道老夫贫。"
        ], 
        "title": "遗兴", 
        "type": "律诗", 
        "yun": "真"
    }, 
    {
        "author": "潘焕媊", 
        "era": "清", 
        "subtype": "五言律诗", 
        "text": [
            "料侍高堂养，团圞乐不支。", 
            "嫂贤殊胜姊，兄友可兼师。", 
            "夜月花千树，春风酒一卮。", 
            "怜予定相忆，曾否有新诗。"
        ], 
        "title": "寄绮青浣芳两妹", 
        "type": "律诗", 
        "yun": "支"
    }, 
    {
        "author": "潘焕媊", 
        "era": "清", 
        "subtype": "七言律诗", 
        "text": [
            "山光泼翠水拖蓝，此日人家话养蚕。", 
            "柳絮桃花春九十，雨丝风片节重三。", 
            "莺藏叶底黄都湿，兰采岩中绿正酣。", 
            "天气酿寒微送冷，庇身犹觉薄绵堪。"
        ], 
        "title": "小巳小雨", 
        "type": "律诗", 
        "yun": "覃"
    }, 
    {
        "author": "潘曾沂", 
        "era": "清", 
        "subtype": "七言绝句", 
        "text": [
            "晴川历历自返照，叶落归根进步来。", 
            "可有龟巢莲叶上，化为脉望戏琴台。"
        ], 
        "title": "汉阳登晴川阁至归元池小憩出寺访莲花堤散步携亢止一酒家小饮复过月湖堤上琴台 其一", 
        "type": "绝句", 
        "yun": "灰"
    }, 
    {
        "author": "潘曾沂", 
        "era": "清", 
        "subtype": "七言绝句", 
        "text": [
            "白莲无语鹭写照，水草忽开鱼聚行。", 
            "日暮琴台心不动，一钟惟有汉阳清。"
        ], 
        "title": "汉阳登晴川阁至归元池小憩出寺访莲花堤散步携亢止一酒家小饮复过月湖堤上琴台 其二", 
        "type": "绝句", 
        "yun": "庚"
    }, 
    {
        "author": "潘曾沂", 
        "era": "清", 
        "subtype": "五言律诗", 
        "text": [
            "江上客不发，迟君七日思。", 
            "愁中况有别，春后欲无诗。", 
            "水鸟归前渡，渔烟带废祠。", 
            "寄怀官阁伴，正及咏潮时。"
        ], 
        "title": "与王别后晚止小五台", 
        "type": "律诗", 
        "yun": "支"
    }, 
    {
        "author": "潘曾沂", 
        "era": "清", 
        "subtype": "五言律诗", 
        "text": [
            "望尔扁舟里，蒲帆带雨间。", 
            "破窗秋在菊，终日坐看山。", 
            "引气猿攀槛，收心马就闲。", 
            "梦时曾结袜，渴想十年间。"
        ], 
        "title": "房庄独坐楼上望蒋生舟至涌金门", 
        "type": "律诗", 
        "yun": "删"
    }, 
    {
        "author": "潘曾沂", 
        "era": "清", 
        "subtype": "七言律诗", 
        "text": [
            "吴根越角路绵绵，自别西湖十二年。", 
            "一塔送柳来往棹，四山出没雨晴天。", 
            "荷亭剪烛萦愁梦，茅屋题诗结净缘。", 
            "独有北山荒馆在，不堪写入昔游篇。"
        ], 
        "title": "春日杂感", 
        "type": "律诗", 
        "yun": "先"
    }, 
    {
        "author": "潘曾玮", 
        "era": "清", 
        "subtype": "七言律诗", 
        "text": [
            "故园西望尚烽烟，诸将争称猛著鞭。", 
            "端赖汾阳回纥马，何如王浚益州船。", 
            "疾风待扫经霜箨，浩劫谁生出火莲。", 
            "盼到甘泉真报捷，先看旗鼓井陉前。"
        ], 
        "title": "叠许鹤巢韵", 
        "type": "律诗", 
        "yun": "先"
    }, 
    {
        "author": "潘曾莹", 
        "era": "清", 
        "subtype": "七言绝句", 
        "text": [
            "竹翠捎窗露气清，鸥波一片照人明。", 
            "听风听水寻常事，要向秋堂画月声。"
        ], 
        "title": "秋夜怀程序伯茂才赋此奉寄并索画 其一", 
        "type": "绝句", 
        "yun": "庚"
    }, 
    {
        "author": "潘曾莹", 
        "era": "清", 
        "subtype": "七言绝句", 
        "text": [
            "玉堂清冷不成眠，却忆芦埼系钓船。", 
            "篷背萧萧洒秋雪，画中著我白鸥边。"
        ], 
        "title": "秋夜怀程序伯茂才赋此奉寄并索画 其二", 
        "type": "绝句", 
        "yun": "先"
    }, 
    {
        "author": "潘曾莹", 
        "era": "清", 
        "subtype": "五言律诗", 
        "text": [
            "官冷诗情澹，心间道味长。", 
            "午蜂喧隔院，孤鹤立斜阳。", 
            "松叶堆茶灶，藤花点石床。", 
            "尘缨欣暂濯，幽绝似沧浪。"
        ], 
        "title": "访端木子彝舍人", 
        "type": "律诗", 
        "yun": "阳"
    }, 
    {
        "author": "谈印梅", 
        "era": "清", 
        "subtype": null, 
        "text": [
            "帘卷虚堂夜气清。", 
            "梅花风里嫩凉生。", 
            "罗衣团扇数流萤。", 
            "蟋蟀闲阶秋一片，芙蓉小院月三更。", 
            "倚阑无限十年情。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "殊方爆竹催佳节，良宵恰当三五。", 
            "火树花明，星桥彩焕，深巷时闻箫鼓。", 
            "冰蟾又吐。", 
            "笑客里年年，总成轻度。", 
            "此际乡园，有人对景正凝伫。", 
            "梅梢消息已透，巡檐和雪探，知惹离绪。", 
            "元夜风光，中天月色，应忆关山几处。", 
            "天涯羁旅。", 
            "乍试罢宜春，旋裁尺素。", 
            "凭仗春波，便鳞传吉语。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "烟涛渺渺中塘路。海云黑处明飞鹭。", 
            "何处石湾围。渔灯波上微。", 
            "缄书心共远。别思随潮满。", 
            "风雨在汀洲。有人凭槛愁。"
        ], 
        "title": "菩萨蛮 舟次中塘，寄芳圃伯姑", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "山雨初晴，沙头水涨人喧渡。", 
            "隔溪烟树。", 
            "点点明飞鹭。", 
            "十载天涯，梦远湖南路。", 
            "凭高处。", 
            "乱峰无数。", 
            "返照罗浮暮。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "纨扇回文，灵心巧把天衣剪。", 
            "绝非针线。", 
            "云锦成章璨。", 
            "小字瑶笺，细读还如面。", 
            "伊人远。", 
            "碧空霞卷。", 
            "烟树溪山晚。"
        ], 
        "title": "点绛唇 题铁峰妹回文诗", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "水佩风鬟，挥毫人亦餐仙露。", 
            "绡衣曳雾。", 
            "貌出瑶池侣。", 
            "一水盈盈，远似蓬莱路。", 
            "披图处。", 
            "迷津可渡。", 
            "我欲乘槎去。"
        ], 
        "title": "点绛唇 题铁峰妹画麻姑", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "落日衔山，罗浮浓翠开馀景。", 
            "隔林疏磬。", 
            "渔火溪烟暝。", 
            "望远怀人，漫把长阑凭。", 
            "鸦栖定。", 
            "板桥人静。", 
            "月上高槐影。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "纤云捲尽星河淡，疏萤乍飞幽径。", 
            "树杪筛风，萝梢挂月，山气经秋先冷。", 
            "流光不定。", 
            "看点点吹来，槐烟破暝。", 
            "十载离乡，旧游回首漫重省。", 
            "新凉初散馀暑，瑶阶曾见处，梧坠金井。", 
            "罗扇轻挥，珠帘巧入，浴后画栏同凭。", 
            "添辉弄影。", 
            "想静映琴书，自生吟兴。", 
            "此夕天涯，照人清漏永。"
        ], 
        "title": "齐天乐 见萤火寄碧梧姊", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "弱水浩无涯。", 
            "蓬莱自有家。", 
            "剪沧波、半叶轻查。", 
            "笑曳铢衣归去也，山可即、路非赊。", 
            "灵药一篮花。", 
            "壶丹九转砂。", 
            "驻芝颜、莫问年华。", 
            "回首仙风吹世远，吹不断、海天霞。"
        ], 
        "title": "唐多令 题铁峰妹画麻姑采芝图", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "剪东风、一声声唤，兰闺逗起诗思。", 
            "春衣团扇闲听处，帘捲半庭晴翠。", 
            "栏独倚。", 
            "爱软语绵蛮，呖呖新莺脆。", 
            "幽怀谁会。", 
            "正花点微波，鱼吹浅浪，影皱碧池水。", 
            "沈吟久，应忆双柑旧事。", 
            "阴阴柳边亭子。", 
            "香罗小幕昵喃燕，输与珠喉流丽。", 
            "丁宁记。", 
            "算只有鹦哥，拾得三分慧。", 
            "抛书情味。", 
            "便红豆休弹，碧桃莫打，免得梦千里。"
        ], 
        "title": "迈陂塘 题罗绣云夫人听莺小影", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "对匡庐、数椽矮屋，幽栖待抛簪组。", 
            "林泉一幅倪迂笔，写出皋鱼风树。", 
            "凭述取。", 
            "道晚岁天涯，念切田园趣。", 
            "东山杖履。", 
            "怅箕尾神归，炉峰梦断，月冷读书处。", 
            "平生志，手泽关心珍护。", 
            "星星更题缣素。", 
            "白云亲舍依稀在，指点屏风瀑布。", 
            "红尘误。", 
            "算水碧山青，面目长如故。", 
            "那忘归去。", 
            "念卷里烟霞，胸中丘壑，五柳旧门户。"
        ], 
        "title": "迈陂塘 题对庐书屋图", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "鹿◇幽居，龙瞑妙笔，苍然画里人家。", 
            "溪山幽折，水木自清华。", 
            "况有千头荔枝，粒粒实、结似丹砂。", 
            "柴扉外，紫云深护，不数赤诚霞。", 
            "比邻同小隐，荆篱枳圃，略带桑麻。", 
            "记香分三百，风味偏佳。", 
            "好助研朱滴露，诗脾沁、绝胜浮瓜。", 
            "熏风里，摊书坐对，红映绛帷纱。"
        ], 
        "title": "满庭芳 题荔村草堂图", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "雨蓑烟笠，尽寄托、万里封侯怀抱。", 
            "水阔沙平，但俯仰、天迥山高月小。", 
            "射虎雄心，雕龙绝技，肯任烟波老。", 
            "云帆风便，矶边终岂垂钓。", 
            "应是慷慨投竿，拂衣仗剑，鸥梦闲红蓼。", 
            "缓带轻裘，回首处、写幅秋江画稿。", 
            "忠孝家风，文章世业，自是千秋少。", 
            "沧浪一卷，旧游都付清啸。"
        ], 
        "title": "酹江月 题秋江罢钓图", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "追随处，点缀出心裁。", 
            "画障秋围喷水菊，苔盆寒护折枝梅。", 
            "长得玩芳菲。"
        ], 
        "title": "望江南 答碧梧姊五忆诗 其一", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "追随处，幽事夏来多。", 
            "芳径凌晨收草露，画檐将雨看风荷。", 
            "凉思逼衣罗。"
        ], 
        "title": "望江南 答碧梧姊五忆诗 其二", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "追随处，拈笔写无聊。", 
            "残帖春风摹蛱蝶，小窗秋雨谱芭蕉。", 
            "剪烛话长霄。"
        ], 
        "title": "望江南 答碧梧姊五忆诗 其三", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "追随处，袖手暮寒时。", 
            "翠柏和香烧睡鸭，黄齑有味煮蹲鸱。", 
            "欲雪雀争枝。"
        ], 
        "title": "望江南 答碧梧姊五忆诗 其四", 
        "type": "词", 
        "yun": null
    }, 
    {
        "author": "谈印梅", 
        "era": "清", 
        "subtype": null, 
        "text": [
            "追随处，听曲掷红绡。", 
            "筝韵急飞蕉叶雨，酒痕红晕海棠潮。", 
            "有个雪儿娇。"
        ], 
        "title": "望江南 答碧梧姊五忆诗 其五", 
        "type": "词", 
        "yun": null
    }, 
    {
        "author": "潘曾绶", 
        "era": "清", 
        "subtype": "七言绝句", 
        "text": [
            "金榜才华第一人，卜居占得武陵春。", 
            "怜君已被风流误，莫向桃源更问津。"
        ], 
        "title": "桃花坞", 
        "type": "绝句", 
        "yun": "真"
    }, 
    {
        "author": "潘曾绶", 
        "era": "清", 
        "subtype": "七言绝句", 
        "text": [
            "寄迹沧浪亦偶然，苏公名与此亭传。", 
            "清风明月原无价，破费当初四万钱。"
        ], 
        "title": "沧浪亭", 
        "type": "绝句", 
        "yun": "先"
    }, 
    {
        "author": "潘曾绶", 
        "era": "清", 
        "subtype": "七言绝句", 
        "text": [
            "淋漓满幅墨如新，冰雪文章笔有神。", 
            "报国忧时数行泪，世间何处著斯人。"
        ], 
        "title": "题顾丈南雅通政手椟后", 
        "type": "绝句", 
        "yun": "真"
    }, 
    {
        "author": "潘瑛", 
        "era": "清", 
        "subtype": "五言律诗", 
        "text": [
            "篱根独徙倚，爱此清秋光。", 
            "月瘦见真色，风严无杂香。", 
            "客心劳永夜，蹀梦冷幽廊。", 
            "摇落嗟应晚，寒花莫畏霜。"
        ], 
        "title": "对菊", 
        "type": "律诗", 
        "yun": "阳"
    }, 
    {
        "author": "潘瑛", 
        "era": "清", 
        "subtype": "五言律诗", 
        "text": [
            "皖山向京口，月出海风清。", 
            "虚水鉴真性，高云入远情。", 
            "江东耆旧少，天下布衣轻。", 
            "垂老相思切，江潮春水生。"
        ], 
        "title": "寄怀王梦楼", 
        "type": "律诗", 
        "yun": "庚"
    }, 
    {
        "author": "潘瑛", 
        "era": "清", 
        "subtype": "五言律诗", 
        "text": [
            "春云布温夜，幽草抱寒心。", 
            "念此谷风远，相思江汉深。", 
            "孤踪渺无际，湘月有遗音。", 
            "归计如何得，天涯老病侵。"
        ], 
        "title": "怀邓石如山人", 
        "type": "律诗", 
        "yun": "侵"
    }, 
    {
        "author": "潘慎生", 
        "era": "清", 
        "subtype": "五言律诗", 
        "text": [
            "残笛鸠兹路，银河耿未收。", 
            "江帆凉近月，夜水白沈楼。", 
            "树出天门晓，潮生海国秋。", 
            "乡园西望近，归梦满吴头。"
        ], 
        "title": "晓发芜湖", 
        "type": "律诗", 
        "yun": "尤"
    }, 
    {
        "author": "潘慎生", 
        "era": "清", 
        "subtype": "七言律诗", 
        "text": [
            "鸟道盘空雾雨悬，楼台缥缈入江烟。", 
            "云开树色分灊岳，浪卷秋声落海天。", 
            "京国飞鸿人万里，沧洲骑鹤事千年。", 
            "何当共醉中山酒，晞发扶桑逐散仙。"
        ], 
        "title": "晚登白鹤峰亭子眺望有怀殷子徵京师", 
        "type": "律诗", 
        "yun": "先"
    }, 
    {
        "author": "潘慎生", 
        "era": "清", 
        "subtype": "七言律诗", 
        "text": [
            "雷后尖风剪敝裘，冲寒独望潞河舟。", 
            "将诗更惹唐衢哭，每饭难消杜甫愁。", 
            "国士声从名宦重，谏臣书待史官收。", 
            "中年好种山田豆，人近苍梧易白头。"
        ], 
        "title": "寄怀朱丈伯韩侍御桂林", 
        "type": "律诗", 
        "yun": "尤"
    }, 
    {
        "author": "潘慎生", 
        "era": "清", 
        "subtype": "七言律诗", 
        "text": [
            "云净星河转玉绳，沙村人语夜天澄。", 
            "露华白满香街屋，江影红添水市镫。", 
            "画角秋声千里路，青山禅梦六朝僧。", 
            "想思应共西城月，直送寒潮下秣陵。"
        ], 
        "title": "秋夜姑孰舟中作", 
        "type": "律诗", 
        "yun": "蒸"
    }, 
    {
        "author": "潘慎生", 
        "era": "清", 
        "subtype": "七言律诗", 
        "text": [
            "东风吹绿过扬子，水调阑珊暮雨时。", 
            "《折柳》天涯闻玉笛，飞花南国唱《杨枝》。", 
            "春山荷锸情何限，弥勒同龛愿岂迟。", 
            "江左清华摇落后，白头空咏《四愁》诗。"
        ], 
        "title": "忆存之", 
        "type": "律诗", 
        "yun": "支"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "楼外红蕉风定。", 
            "月上海棠初醒。", 
            "微觉玉壶香，刚熟绿华春茗。", 
            "人静。", 
            "人静。", 
            "凭遍一栏花影。"
        ], 
        "title": "宴桃源·花语楼与内子夜话", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "朝来悄把红窗启，见汝梳头。", 
            "见汝回眸。", 
            "轻卷罗帏挂玉钩。", 
            "晚来悄把红窗掩，为我句留。", 
            "为我含羞。", 
            "道是良缘却种愁。"
        ], 
        "title": "罗敷媚", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "分明认得仙模样，只隔银屏。", 
            "斜背银镫。", 
            "未敢人前唤小名。", 
            "添香捧砚非閒事，艳福难胜。", 
            "好愿难成。", 
            "谁赚红儿豆几升。"
        ], 
        "title": "罗敷媚", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "隔花忽报青娥别，泪湿红笺。", 
            "懒拾钗钿。", 
            "阿母书来病可怜。", 
            "情知此后难重见，两地愁牵。", 
            "鸾信谁传。", 
            "又误归期过下弦。"
        ], 
        "title": "罗敷媚", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "而今翻悔当时误，种了相思。", 
            "枉了相思。", 
            "閒杀春花影满帏。", 
            "枕边犹记真真字，人也依稀。", 
            "梦也依稀。", 
            "落尽玫瑰月又西。"
        ], 
        "title": "罗敷媚", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "雪约花田。", 
            "荡层层冻碧，吹堕衣边。", 
            "探春自怜无绪，又驾湖船。", 
            "一杵清钟，烟外寻梵宇，僧枕云眠。", 
            "商量换游屐，踏碎松云，影乱湖天。", 
            "花光香似雪，怅年年孤负，篱落风𠖣。", 
            "罗浮梦断，空忆鹤化词仙。", 
            "未共癯仙玩月，频返棹、应动花怜。", 
            "瑶溪夜沽酒，一曲寒香，付与婵娟。"
        ], 
        "title": "国香慢·杨椒坪丈招同萧伯瑶、居古泉、陈柏心泛舟瑶溪，小憩是岸寺。登榄庄探梅，归饮四薇花馆。古泉作图，属余倚声", 
        "type": "词", 
        "yun": "先"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "竹外弦诗，花前解剑，使君豪气飞腾。", 
            "又敞琼筵，楼高窗倚云层。", 
            "春晴风细吹香远，有扁舟、来赴鸥盟。", 
            "卷重帘、寸寸云山，青上瑶觥。", 
            "凭阑极目江天迥，喜鲸鲵戮尽，千顷波平。", 
            "拓戟长歌，未须杜牧谈兵。", 
            "酒酣喝月珠宫出，碧琉璃、摇漾银屏。", 
            "记回船、舣棹花田，重听箫声。"
        ], 
        "title": "高阳台·丙戌二月八日符子琴别驾招同陈古樵司马、何一山贰尹、杨椒屏郡丞、萧伯瑶山人、居古泉少尉、宝筏上人宴集约云楼", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "离亭酒醒。一扇凉风吹鬓影。", 
            "惨绿横斜。肠断人间是此花。", 
            "秋心凄紧。瘦蝶不来谁弄粉。", 
            "莫盼银河。怕染黄姑别泪多。"
        ], 
        "title": "减字木兰花·送萧伯瑶之潮州。濒行出画牵牛花便面索题。率填短调，不待一曲阳关，已凄然泪下矣", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "箧里虹光起。", 
            "怪一编、铜斑玉血，冰斯惊视。", 
            "腕底摄来秦汉鬼，拓出君家印史。", 
            "忽郁律、蛟龙穿纸。", 
            "万颗红泥看不定，又镵成、趩𧾨秋豪细。", 
            "金剪小，更谁似。", 
            "燕然勒石平生事。", 
            "问老去、埋头篆刻，壮心消未。", 
            "结个行窝花竹里，闭户閒添吟思。", 
            "黎石鼎、除君能继。", 
            "五百峰堂披印卷，有瑶章、也刻骚人字。", 
            "携玉纽，索君拟。"
        ], 
        "title": "金缕曲·题梁星堂印帙", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "唐韵千函写未成。", 
            "离鸾悽断绿桐声。", 
            "为谁弹醒旧时情。", 
            "鸳社可怜逢后阙，凤钗空自署他生。", 
            "十三年梦记分明。"
        ], 
        "title": "浣溪沙·吴颖函观察出示怀梦词，即题其后", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "孤馆閒花照独眠。", 
            "竟床冰簟冷游仙。", 
            "女墙无复旧栖鸾。", 
            "宝镜玉台沈夜月，灵谣珠字化春烟。", 
            "梦词应寄奈何天。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "花花叶叶寒相映。凄凄凉月风吹影。", 
            "秋碧一丛开。杜兰香下来。", 
            "虹桥仙梦远。露湿烟痕损。", 
            "疑是步虚声。巡檐听未明。"
        ], 
        "title": "菩萨鬘·风兰", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "晚凉庭院。茗椀炉香閒自遣。", 
            "不为怀人。又写瑶笺到夜分。", 
            "微吟声悄。一桁帘阴镫晕小。", 
            "莫掩窗扉。著个银蟾来伴伊。"
        ], 
        "title": "减字木兰花·题萧小轩夜窗𤢜咏图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "湘管才停画黛螺。", 
            "云蓝还倩彩鸾搓。", 
            "琼枝同染粉多罗。", 
            "纸阁春魂香入梦，梅窗琴趣夜如何。", 
            "风流应胜赵鸥波。"
        ], 
        "title": "浣溪沙·俞伯惠少尹属题汤雨生都尉与董琬贞夫人合作梅花小帧", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "载归人、扁舟容与，果然鸥约重赴。", 
            "他乡无此溪山好，回首西溟尘土。", 
            "联旧侣。", 
            "话海外云萍，一霎游踪聚。", 
            "飘零漫数。", 
            "看腰笛横秋，楼台似梦，画出水天句。", 
            "垂杨岸，记得蘋汀沙渚。", 
            "园亭认我游处。", 
            "故人一笑倾青兕，忘了别愁悽楚。", 
            "堪起舞。", 
            "试极目天涯，满地怜羁旅。", 
            "栖迟未误。", 
            "待村屋裁松，江田种水，商略买山住。"
        ], 
        "title": "摸鱼儿·庚寅重阳后二日同何一山、冯遂知放舟瑶溪，访杨椒叟半园、居古泉啸月琴馆，席上作", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "载归人扁约归云，夜醉题襟仙侣。", 
            "昨梦鲸涛惊倦客，几载天涯尘土。", 
            "联旧乡园，筠帘绮席，稳坐横塘雨。", 
            "閒鸥笑我，别来多少新漫数。", 
            "看腰𥯛拓名场，回澜照影，尘鬓应羞顾。", 
            "憔悴花前闻旧曲，沙渚园亭花絮。", 
            "莺燕迷离，琵琶怨恨，莫把平生诉。", 
            "晓风残月，此情还又愁赋。"
        ], 
        "title": "念奴娇·秋夜伯澄从兄招集六松园听曲。同陈仲卿太守、俞伯惠少尹、何监古上舍、佩裳侄", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "松阴欲流。花开未秋。", 
            "画屏书榻句留。话江湖倦游。", 
            "溪边半楼。门前一舟。", 
            "先生要著羊裘。问閒身称不。"
        ], 
        "title": "醉太平·屋旁重葺三椽，题曰得见故园松菊，快哉之馆", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "万里相思，三年魂梦，重逢万虑都消。", 
            "人面依然，添他两颊红潮。", 
            "绿阴未误湖州约，话怜才、早识文箫。", 
            "问云翘。", 
            "玉杵寻来，不是蓝桥。", 
            "而今翻道当时错，尽凄迷心绪，直恁无聊。", 
            "两字毋忘，凭教写上冰绡。", 
            "忍寒半臂何曾著，怅人间、那有良宵。", 
            "望迢迢。", 
            "恨海愁天，何处魂销。"
        ], 
        "title": "高阳台·有赠", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "卿。", 
            "眉语当年早定情。", 
            "重回首，旧约未分明。"
        ], 
        "title": "十六字令", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "侬。", 
            "不道归来仍梦中。", 
            "三生石，何处不相逢。"
        ], 
        "title": "十六字令", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "韶光半已等闲抛。", 
            "那堪病里花朝。", 
            "纵教有酒也难豪。", 
            "何况无聊。", 
            "墙外碧摇垂柳，窗前红绽夭桃。", 
            "怪他春色把人撩。", 
            "怎不魂销。"
        ], 
        "title": "画堂春 花朝", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "蒲团坐，养静习常功。", 
            "火去无明三昧现，神归有定六根空。", 
            "一气转鸿濛。"
        ], 
        "title": "望江梅 日习静功，蒲团寂坐，偶拈此解。四阕 其一", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "蒲团坐，万虑息心头。", 
            "迹溷尘中犹蚱蜢，身居物外悟蜉蝣。", 
            "日月两琉球。"
        ], 
        "title": "望江梅 其二", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "蒲团坐，寂灭到枯禅。", 
            "离象火虚填坎水，坤元地缺补乾天。", 
            "玉液注丹田。"
        ], 
        "title": "望江梅 其三", 
        "type": "词", 
        "yun": null
    }, 
    {
        "author": "潘榕", 
        "era": "清", 
        "subtype": null, 
        "text": [
            "蒲团坐，虎伏自龙潜。", 
            "灵本有台心印镜，色原无相眼垂帘。", 
            "妙谛借花拈。"
        ], 
        "title": "望江梅 其四", 
        "type": "词", 
        "yun": null
    }, 
    {
        "author": "潘晓", 
        "era": "清", 
        "subtype": "五言律诗", 
        "text": [
            "秋色清无际，山中引兴深。", 
            "绿苔侵古径，红叶落疏林。", 
            "有造得幽境，忘机生道心。", 
            "天游还共适，野老暇追寻。"
        ], 
        "title": "秋日偶成", 
        "type": "律诗", 
        "yun": "侵"
    }, 
    {
        "author": "潘振甲", 
        "era": "清", 
        "subtype": null, 
        "text": [
            "台阳自古称天府，千里膏腴无弃土。", 
            "乐利升平亘百年，礼乐衣冠隆文武。", 
            "忆昔逆匪林与陈，小丑跳梁瀛海滨。", 
            "天戈一指即授首，噍类扑灭飞灰尘。", 
            "封疆从此日安静，走险匪徒何所逞。", 
            "风狂飓起海波扬，洋匪蔡骞复告警。", 
            "初从内地掠商船，馋口东望久咽涎。", 
            "天险陡闻入鹿耳，几番防戍总徒然。", 
            "台江瀚漫无障蔽，船户行商遭搏噬。", 
            "捍卫计穷可奈何，星星不灭燎原势。", 
            "普天率土皆遵王，何物么么敢猖狂。", 
            "北先沪尾南东港，山海交通肆扰攘。", 
            "旋闻凤山已失利，城陷葭月二十四。", 
            "司马频危县令亡，局存火药一坏地。", 
            "有援兵，阻贼氛，相违咫尺不相闻。", 
            "南仔坑中进退谷，全师返卫将能军。", 
            "郡城鹿耳船如蚁，贼计诡随同蜮鬼。", 
            "乘虚直入窥金汤，径截咽喉洲仔尾。", 
            "匝地峰烟四望惊，分防南北已无兵。", 
            "亟图守禦筹长策，激励义旗鼓吹荣。", 
            "腊初五六贼锋迅，连日分攻安平镇⑾。", 
            "孤城海上隐如山，炮燄迷天空雷震。", 
            "全台险要重西关，关外万家烟火环。", 
            "此地安危系唇齿，木城不竖保无患⑿。", 
            "安平任攻不可下，谋犯城隍暂相舍。", 
            "蚁聚蜂屯钱桶围，壁垒团团遍山野。", 
            "八门攻击薄城壕⒀，苦战鏖争神鬼号。", 
            "白甲前驱皂纛继⒁，靡乱红巾鸟兽逃⒂。", 
            "满腔义愤同仇切，木栅满城城似铁。", 
            "关孰拊循孰冲锋，武吉游戎文令薛⒃。", 
            "困守弹丸涸辙鱼，秦庭不见申包胥。", 
            "首提援旅军门李，连促增兵飞羽书⒄。", 
            "即令许王两镇协⒅，连挑精卒易轻艓。", 
            "横截贼人水陆冲，前后两战战连捷⒆。", 
            "维时音梗道难通，嘉邑纷纷贼肆攻。", 
            "闻道大兵来鹿港，悬悬望眼转成空。", 
            "计程百里朝夕至，郡守阻军驻嘉义⒇。", 
            "去腊待尽春王正，未见一人并一骑。", 
            "善谋文武计兵骄，声言薪尽放采樵。", 
            "精锐暗藏四路出，会师水陆集来朝。", 
            "诘朝二月二日序，兵分两道一时举。", 
            "陆军诱敌任穷追，回首贼巢空一炬。", 
            "一炬遂成不世功，薛令后先王副戎。", 
            "妙算无遗推大宪，昆岗燄照海天红。", 
            "满野豺狼解体散，逆骞坐是谋逃窜。", 
            "长围共恨失奔鲸，成事在天堪浩叹。", 
            "贼去天家尚未知，大臣衔命统雄师。", 
            "元凶未殄留馀孽，莫恃粗安不虑危。", 
            "安集流亡揭榜谕，廓清南北穷剿捕。", 
            "策勋讯馘赏罚明，重见太平风日煦。", 
            "可怜南路竟如何，村落为墟四百多。", 
            "闽岂尽贼粤岂义，伤心兔爰雉离罗。", 
            "陡然起灭犹反手，筹谋善后费搔首。", 
            "天心厌乱未可知，未雨先须网户牖。", 
            "最难底定是全台，闽粤泉漳隙易开。", 
            "网漏吞舟鱼又逝，宁知蔡逆不重来。"
        ], 
        "title": "乙丙歌", 
        "type": "古风", 
        "yun": null
    }, 
    {
        "author": "潘恭辰", 
        "era": "清", 
        "subtype": "七言绝句", 
        "text": [
            "丝丝社雨湿湖涯，簇蝶罗裙小队偕。", 
            "一径蘼芜春不扫，风前齐试踏青鞋。"
        ], 
        "title": "西湖春词 其一", 
        "type": "绝句", 
        "yun": "佳"
    }, 
    {
        "author": "潘恭辰", 
        "era": "清", 
        "subtype": "七言绝句", 
        "text": [
            "酒家半住绿杨津，日日湖头采紫莼。", 
            "画出醉乡烟景好，柳花风满一帘春。"
        ], 
        "title": "西湖春词 其二", 
        "type": "绝句", 
        "yun": "真"
    }, 
    {
        "author": "潘恭寿", 
        "era": "清", 
        "subtype": "五言律诗", 
        "text": [
            "众芳消歇尽，楚客已关心。", 
            "复此黄叶落，萧森枫树林。", 
            "野渡夕阳乱，僧楼夜雨沈。", 
            "记向吴江别，迢迢直至今。"
        ], 
        "title": "黄叶和王梦楼", 
        "type": "律诗", 
        "yun": "侵"
    }, 
    {
        "author": "潘恭寿", 
        "era": "清", 
        "subtype": "五言律诗", 
        "text": [
            "天空片云远，执手丹枫林。", 
            "细雨此为别，长途秋正深。", 
            "江城寒笛暮，山月晓钟沈。", 
            "各有关情处，谁将千里心。"
        ], 
        "title": "送陈太史濂归商丘", 
        "type": "律诗", 
        "yun": "侵"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "名士倾城。", 
            "鸳分鸾散，枉说天生。", 
            "影事词笺，华年锦瑟，昔昔堪惊。", 
            "兰衾未堕香盟。", 
            "开一扇、春风画屏。", 
            "月病花愁，莺嗔蝶怨，谁劝卿卿。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "忆共倚纱窗，消受花前语。", 
            "分得茶瓯剩口脂，一笑心相许。", 
            "今日掩纱窗，独自听春雨。", 
            "万劫千生握手难，除是情天住。"
        ], 
        "title": "卜算子·雨夜书寄一首", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "回思三五年前事，箫剑飘零。", 
            "词赋纵横。", 
            "博得人间薄倖名。", 
            "而今已醒江湖梦，酒怕微酲。", 
            "歌也愁听。", 
            "一卷心经忏此生。"
        ], 
        "title": "采桑子·再寄一首", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "根竹支筇，葫芦载酒，登高刚试新晴。", 
            "问荒台遗迹，野草青青。", 
            "零落苔封断炮，都付与、朝夕潮声。", 
            "潮头上、洋船烟暝，手欲屠鲸。", 
            "重溟。", 
            "当年击楫，叹繻弃归来，閒却青萍。", 
            "只青山扪虱，脾肉堪惊。", 
            "且对西风落帽，空惆怅、旧日鸥盟。", 
            "还相忆、鮀江菊开，又误归程。"
        ], 
        "title": "凤凰台上忆吹箫·重九日同椒坪、一山两丈登凤凰冈望海，有怀萧伯瑶。时与伯瑶别七年矣", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "海外客归来，手把珊瑚千尺。", 
            "唤起千秋诗客。", 
            "共高楼一席。", 
            "双鱼漉酒读碑文，芳馨出金石。", 
            "醉写数行狂隶。", 
            "倩翾风研墨。"
        ], 
        "title": "好事近·邱仲迟兵部赠粤东诗海全部，颜其楼曰诗海。案上供汉阳嘉洗、宋拓空宙碑、明拓礼器碑。姬人胡凤笙砚古隃麋，请题词于壁", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "花。", 
            "围住三山卖酒家。", 
            "扶残醉，唱出海珠霞。"
        ], 
        "title": "十六字令·三山海口看桃花，用一山丈韵", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "僧楼好，天半洗松涛。", 
            "坐听山响处，身与白云高。"
        ], 
        "title": "閒中好·越秀山山响楼题壁", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "极浦蛮烟一抹清。", 
            "啼鸪深树唤新晴。", 
            "雨余山寺塔层层。", 
            "曾是昔年歌舞处，霸图消与暮钟声。", 
            "木棉红出越王城。"
        ], 
        "title": "浣溪纱·越台春望", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "红杏隔江霞。", 
            "旖旎春华。", 
            "小红新喜泛湖槎。", 
            "载我图书三万轴，把卷看花。", 
            "美酒不须赊。", 
            "回首天涯。", 
            "故乡烟水爱浮家。", 
            "解唱松陵追白石，醉拨铜琶。"
        ], 
        "title": "浪淘沙·鹅潭春泛，同胡姬凤笙游杏庄", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "平原绝代佳公子。裁诗天遣花为思。", 
            "诗思在红桥。桃花多处描。", 
            "锦囊添载否。合促闺人绣。", 
            "说与玉台知。休教缓缓归。"
        ], 
        "title": "菩萨蛮·题邱仲迟兵部花里寻诗图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "花容云鬓年时样，特地风华。", 
            "特地风华。", 
            "羞看庭前夜合花。", 
            "云英未嫁还飘泊，莫问年华。", 
            "莫问年华。", 
            "三月多愁正落花。"
        ], 
        "title": "罗敷媚·春暮有怀二首 其一", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "云情海思。", 
            "负我寻春意。", 
            "解佩量珠今已矣。", 
            "彩笔欲抛还未。", 
            "溪边杨柳青青。", 
            "红楼稳贮娉婷。", 
            "我亦梦中识路，全神注定卿卿。"
        ], 
        "title": "清平乐 其二", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "镜台缩照凌波影。冰壶夜洗红妆靓。", 
            "娇亸瘦腰偏。知卿字小怜。", 
            "专房看结子。芳薏圆珠似。", 
            "不羡五湖秋。香闺爱并头。"
        ], 
        "title": "菩萨鬘·小盆莲叶大如钱，花高二三寸，供之研席镜台间，风致尤胜。胡姬请倚声写之", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "美人香草话前朝，犹剩眉楼金粉。", 
            "竟体芬芳还点笔，晓拂横波明镜。", 
            "烟冷秦淮，花飞门巷，画出沧桑影。", 
            "图成笑语，湘兰风韵谁胜。", 
            "记得倚扇重来，凄凉旧院，纫佩天难问。", 
            "何不五湖同泛宅，画里潇湘偕隐。", 
            "小字银钩，芳名玉印，艳迹吾能认。", 
            "焚香静对，淡妆如见妍靓。"
        ], 
        "title": "念奴娇·自题所藏顾横波夫人画兰扇面", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "隔著帘栊望鹊桥。", 
            "碧天银汉夜迢迢。", 
            "玉笙声里可怜宵。", 
            "半臂风痕凉印月，四厢花影下如潮。", 
            "梦魂依旧不能消。"
        ], 
        "title": "浣溪纱·七夕", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "桃根桃叶招邀我，世外有人家。", 
            "青溪何处，十分圆月，百树梅花。", 
            "替卿料理，蓝桥琼液，银汉仙槎。", 
            "甘心费尽，三生艳福，万古才华。"
        ], 
        "title": "人月圆·记八月三日晨梦", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "无复同生应共死，人间化石心坚。", 
            "灵车那肯驻重泉。", 
            "遗诗悲绝命，慧业并生天。", 
            "为报而翁贤太守，佳儿佳妇堪传。", 
            "不愁精卫海难填。", 
            "旌题褒节烈，祠宇荐兰荃。"
        ], 
        "title": "临江仙·丹徒尹彦孙太守子龙章卒，妇陈氏遗诗一首殉焉。太守出示遗诗，敬题其后", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "青山那似家园好。离愁画与君知道。", 
            "山外短长亭。年时送别程。", 
            "白云吹不动。潮打还乡梦。", 
            "梦上绿烟鬟。梅花开故山。"
        ], 
        "title": "菩萨蛮·题椒坪丈画扇，寄伯瑶山人", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "古今词客。生把黄金镌艳笔。", 
            "悱恻苍凉。不老华鬘即醉乡。", 
            "传钞万纸。慧业心灵都不死。", 
            "击碎珊瑚。十丈苍虹出草庐。"
        ], 
        "title": "减兰·粤东词钞续编刻成，书后", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "花心一舸，记兼旬醉我，绮罗丛里。", 
            "擪竹弹丝都艳绝，唤起湖州情思。", 
            "红粉横波，青山窥黛，碧玉容肩倚。", 
            "销魂两字，抵他豪让青兕。", 
            "却羡王谢风流，姜张词句，彩笔惊才子。", 
            "只我中年怀抱别，十丈珊瑚敲碎。", 
            "笛黯阳关，镫昏水驿，梦绕重帘底。", 
            "罗浮明月，送人犹在烟际。"
        ], 
        "title": "念奴娇·癸巳九月余游宝安，主张子寿上舍园中。心舸哲弟子勉、子才两茂才相与题花角酒，文宴兼旬。虽杨廉夫之醉玉山，无以过也。归舟望罗浮山翠，珊浦波光，此心犹在白蘋红蓼之间恋而不去。因倚长调寄三君，并以志一时盛会尔", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "问青山、阅人多少，千秋谁占诗屋。", 
            "凤凰台冷余荒草，只有骚坛高筑。", 
            "山十幅。", 
            "看出岫云根，暝压帽檐绿。", 
            "先生睡足。", 
            "又吟对黄花，閒搔白发，瓮酒正初熟。", 
            "珊洲上，许我题襟句续。", 
            "叩门来认乔木。", 
            "终南捷径徒供笑，底似归来盘谷。", 
            "青簇簇。", 
            "指一角罗浮，画入屏风曲。", 
            "猿催鹤促。", 
            "约村补梅花，洞骑蝴蝶，相与策筇竹。"
        ], 
        "title": "摸鱼儿·罗秋浦明经丈属题云根老屋图，时约游罗浮", 
        "type": "词", 
        "yun": null
    }, 
    {
        "author": "潘恭辰", 
        "era": "清", 
        "subtype": "七言律诗", 
        "text": [
            "枫落吴江可柰何，布帆此去又烟波。", 
            "新翻艳曲和凝老，旧领狂名杜牧多。", 
            "一剑耻为州将客，三杯应入饮仙歌。", 
            "灵峰瀑雨韬光竹，好待春风约再过。"
        ], 
        "title": "琴坞旧庐钱别频伽兼山各赠一诗 其一", 
        "type": "律诗", 
        "yun": "歌"
    }, 
    {
        "author": "潘恭辰", 
        "era": "清", 
        "subtype": "七言律诗", 
        "text": [
            "不须涕泪洒江皋，二十吴郎气自豪。", 
            "万里久随山简马，一官剩有吕虔刀。", 
            "当筵且共倾三雅，对客犹能诵六朝。", 
            "好去临歧莫惆怅，虞山落叶晚萧萧。"
        ], 
        "title": "琴坞旧庐钱别频伽兼山各赠一诗 其二", 
        "type": "律诗", 
        "yun": null
    }, 
    {
        "author": "潘钟麟", 
        "era": "清", 
        "subtype": "五言律诗", 
        "text": [
            "浅酌妙无意，间寻若有期。", 
            "闭门余积雪，拨火检残棋。", 
            "人境依山寂，花香耐客迟。", 
            "居然陶谢席，醉墨湿新诗。"
        ], 
        "title": "同东塘中江芝仙偶饮万资寓斋分韵", 
        "type": "律诗", 
        "yun": "支"
    }, 
    {
        "author": "潘钟麟", 
        "era": "清", 
        "subtype": "五言律诗", 
        "text": [
            "十载芒鞋迹，云山踏万重。", 
            "何期间坐雨，又忽对听松。", 
            "瘦杖思肩雪，空廊说画龙。", 
            "扑尘车马外，难得冷相逢。"
        ], 
        "title": "圣宏上人过访", 
        "type": "律诗", 
        "yun": "冬"
    }, 
    {
        "author": "潘钟麟", 
        "era": "清", 
        "subtype": "五言律诗", 
        "text": [
            "小憩寻初地，征途问老僧。", 
            "寒花冲雪绽，幽阁拨林登。", 
            "须鬓惊新换，风尘息未能。", 
            "仆夫侦断岸，隔夜又悬冰。"
        ], 
        "title": "青县道中", 
        "type": "律诗", 
        "yun": "蒸"
    }, 
    {
        "author": "潘钟瑞", 
        "era": "清", 
        "subtype": null, 
        "text": [
            "昨闻里巷言，异人世罕有。", 
            "西山汇上里，蔡氏沈家妇。", 
            "年逾一百岁，山中无其偶。", 
            "今晨趋造之，村客导先走。", 
            "门庭表肃清，竹木参左右。", 
            "登堂识其子，疑是绛县叟。", 
            "问年八十五，自云早衰朽。", 
            "虽幸抱孙曾，康彊逊吾母。", 
            "引我窥中闱，藜床坐而久。", 
            "晬然盎于背，如丘秃其首。", 
            "叩以长生诀，默默不开口。", 
            "视我一转睫，遽起掩户牖。", 
            "会兹掩户意，鐍钥贵能守。", 
            "守之金石坚，可与彭佺友。", 
            "我闻磅礴气，惟坤得其厚。", 
            "阳动而阴静，静者每多寿。", 
            "况钟山水灵，迥脱尘市垢。", 
            "谁谓劳力身，蕉萃夭陇亩。", 
            "人瑞锡自天，创见额加手。", 
            "此境岂西池，有星灿南斗。", 
            "归去夸眼福，游仙良不负。", 
            "我亦癸未生，追逐周甲后。", 
            "形癯鬓二毛，对母惭老丑。", 
            "一百有六岁，知我能到否。"
        ], 
        "title": "汇上里", 
        "type": "古风", 
        "yun": "有"
    }, 
    {
        "author": "潘钟瑞", 
        "era": "清", 
        "subtype": null, 
        "text": [
            "数里冲秋炎，投门释午倦。", 
            "不知云岫深，来此下方院。", 
            "偶逢真率僧，草履何轻便。", 
            "息阴竹柏间，刚及茶瓜荐。", 
            "爽气来虚堂，雄势眄崇殿。", 
            "小话废兴迹，恰未龙象变。", 
            "仙坛古道场，尘劫迅飙电。", 
            "过墟天宇空，陟峻榛莽遍。", 
            "波窥双井沈，丹想九成炼。", 
            "错疑绿毛生，松针落衣缘。"
        ], 
        "title": "寻包山寺憩其下院遂访毛公坛", 
        "type": "古风", 
        "yun": "霰"
    }, 
    {
        "author": "潘衍桐", 
        "era": "清", 
        "subtype": null, 
        "text": [
            "一桥纳群影，影百不可摹。", 
            "仪徵文笔佳，有记如绘图。", 
            "寻之路三折，究与虹腰殊。", 
            "夜半荷花开，清香襟袖俱。"
        ], 
        "title": "西园杂咏 其一", 
        "type": "古风", 
        "yun": "虞"
    }, 
    {
        "author": "潘衍桐", 
        "era": "清", 
        "subtype": null, 
        "text": [
            "一径入寒云，万竹昼深碧。", 
            "红英尚迟吐，照此春月白。", 
            "幽林不逢人，癯鹤有行迹。", 
            "半盏绿茶香，无言对凉夕。"
        ], 
        "title": "西园杂咏 其二", 
        "type": "古风", 
        "yun": "陌"
    }, 
    {
        "author": "潘祖荫", 
        "era": "清", 
        "subtype": null, 
        "text": [
            "盂鼎出岐阳，刘吴皆著录。", 
            "字画独环奇，文从悉可读。", 
            "盂名古无徵，王命寔严肃。", 
            "辞多戒酗醵，旨与酒诰续。", 
            "盖是周大夫，掌酒食畿禄。", 
            "殷以沈湎亡，周鉴凛坠谷。", 
            "立监又佐史，申诫遍臣仆。", 
            "文王与武王，字左皆从玉。", 
            "边侯边伯先，受田作汤沐。", 
            "南公南仲祖，世卿著氏族。", 
            "成周事弗具，坠简久沈陆。", 
            "幸赖彝器存，十可证五六。", 
            "勿详宁阙疑，信耳且凭目。", 
            "苟其迹可搜，奚惮指画腹。", 
            "伟兹宗周物，郑重等球箓。", 
            "何取轻诋諆，鲁赝同垢黩。", 
            "况夫通借例，多足证故牍。", 
            "遇建字殊形，废法音同属。", 
            "佞古吾岂敢，聊破众疑蓄。"
        ], 
        "title": "盂鼎歌", 
        "type": "古风", 
        "yun": null
    }, 
    {
        "author": "潘祖荫", 
        "era": "清", 
        "subtype": null, 
        "text": [
            "大钟为镛亦为鑮，我今试作齐鑮歌。", 
            "吉金辟炼古所贵，销沈无奈陵谷何。", 
            "深开历劫坠大鼎，荒原有时出断戈。", 
            "况复钟县应乐律，往往易代遭刊磨。", 
            "宣和天子犹嗜古，遐陬花石同蒐罗。", 
            "一朝法物得齐鑮，几欲刻石铭巍峨。", 
            "厥后王薛并著录，刻画严正无唯阿。", 
            "何期历世几千载，尚有彝器神护呵。", 
            "同治初年出晋土，十分鼓一度不讹。", 
            "雕镂精绝仍朴素，字画籀古非斗科。", 
            "篆间垂乳及鼓隧，舞上旋干盘龙鼍。", 
            "铭文百七十有二，铣钲左右如交柯。", 
            "神鲲击海弄金翅，天孙织锦穿云梭。", 
            "惟王五月日丁亥，首述父祖辞委蛇。", 
            "为子仲姜作宝镈，公族之女同英娥。", 
            "上祝侯氏次及母，长愿寿考无滂沱。", 
            "下暨兄弟与子姓，尔弥尔性称雍和。", 
            "锡邑畴民侈厥绩，凡兹旌赏皆殊科。", 
            "大工大徒更大仆，遍历三事庸汝多。", 
            "定非龌龊等仗马，岂或臃肿笑疥驼。", 
            "我思名卿齐最众，晋楚虽大无能过。", 
            "二守以外迭柄政，宗臣庶姓资𪙆瑳。", 
            "兹也三世娶公姓，高资贵戚承恩波。", 
            "才能自是乌苑亚，司空营地平无颇。", 
            "人臣判县止钟磬，魏绛赐半遑论他。", 
            "娱亲北堂奏全乐，益昭畏忌羞姝娿。", 
            "所惜姓氏有阙泐，为辟为■徒摩挲。", 
            "其名䒺旁作命字，六书无此滋呓哦。", 
            "古壁残涎蹜蝓蠃，高空断字飞鴚鹅。", 
            "画腹穿被闷逾此，推求百一奚夸𨚗。", 
            "昔贤盖阙义窃取，毋舍康衢寻坎轲。", 
            "寠人得宝重什袭，恐有光气穿银河。", 
            "吁嗟博古此其偶，倾家购易非蹉跎。"
        ], 
        "title": "齐子中姜镈歌", 
        "type": "古风", 
        "yun": "歌"
    }, 
    {
        "author": "潘祖同", 
        "era": "清", 
        "subtype": "五言绝句", 
        "text": [
            "前殿承恩者，而今宠亦衰。", 
            "妾颜犹未改，惟有镜台知。"
        ], 
        "title": "宫怨", 
        "type": "绝句", 
        "yun": "支"
    }, 
    {
        "author": "潘眉", 
        "era": "清", 
        "subtype": null, 
        "text": [
            "匆匆别，回首画桥西。", 
            "欹枕断帆连夜雨，乱山残月五更鸡。", 
            "此际倍相思。"
        ], 
        "title": "忆江南 忆别", 
        "type": "词", 
        "yun": null
    }, 
    {
        "author": "潘眉", 
        "era": "清", 
        "subtype": null, 
        "text": [
            "非病非愁，年来只恁耽消瘦。", 
            "梦中携手，却怪郎如旧。", 
            "一叶惊秋，道是人归候。", 
            "慵挑绣，早来妆就。", 
            "盼到黄昏后。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "潘眉", 
        "era": "清", 
        "subtype": null, 
        "text": [
            "绿杨深锁层楼，芊芊芳草东风软。", 
            "昼长春静，麝煤微度，虾须不卷。", 
            "多事啼鹃，无情飞絮，频催肠断。", 
            "纵花间携手，灯前倚玉，惊乌兔，潜偷换。", 
            "何况天涯人远。", 
            "好时光，尽供莺燕。", 
            "书中情在，梦中情改，十分难判。", 
            "知有今朝，悔教当日，更谁埋怨。", 
            "向人前只道，从来春病，别离原惯。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "潘相", 
        "era": "清", 
        "subtype": null, 
        "text": [
            "咄咄两官生，久米名家子。", 
            "生长海天南，相隔万余里。", 
            "北学入成均，见我咍咍喜。", 
            "如何两月余，相继而至此。", 
            "金生积瘵痨，初见愁难恃。", 
            "梁生敏且强，勇欲追前美。", 
            "堆架洛闽书，鞭辟惟近里。", 
            "手著已等身，质问忘移晷。", 
            "暇日多清吟，慨慷摩盛轨。", 
            "更老顾之欢，叮咛细磨砥。", 
            "岂意命俱乖，一病长不起。", 
            "天子恤远人，后先赐恩旨。", 
            "葬之利禅庵，厥茔亦修理。", 
            "锡之养母金，高堂供滫瀡。", 
            "两生素心人，存没总相倚。", 
            "九泉更奚尤，得兹亦幸矣。", 
            "嗟余何所缘，挟册来槐市。", 
            "骑驴六七年，有如萍泛水。", 
            "值生四人来，遴师慎择使。", 
            "相逢喜盍簪，意气谐商徵。", 
            "谁知欢聚场，忽成忧患垒。", 
            "人生天地间，合离各有以。", 
            "况与异国人，结契宁漫尔。", 
            "先笑后号咷，毋乃太遄驶。", 
            "独坐不能眠，侧听魂在几。", 
            "叹息遂成诗，感念何时止。"
        ], 
        "title": "悼琉球国官生梁允治金型", 
        "type": "古风", 
        "yun": "纸"
    }, 
    {
        "author": "潘柽章", 
        "era": "清", 
        "subtype": null, 
        "text": [
            "绣衣金匼匝，宝马铁连蜷。", 
            "出身誓向边场死，那能宛转妻儿前。", 
            "离家复见故乡月，见月思乡情不歇。", 
            "天山飞鸟却向南，陇头流水分呜咽。", 
            "幕前健儿歌且悲，霜寒风劲胡马肥。", 
            "闺中远不闻吹笛，塞上谁愁听捣衣。", 
            "可怜夜夜关山月，只照从军不照归。"
        ], 
        "title": "关山月", 
        "type": "乐府曲辞", 
        "yun": null
    }, 
    {
        "author": "潘奕隽", 
        "era": "清", 
        "subtype": null, 
        "text": [
            "富登渡口悬崖石，岌嶪凌波势百尺。", 
            "师山垂钓非钓名，壁立清风缅遗迹。", 
            "忠宣旧镇皖公山，大书突兀留孱颜。", 
            "至今精气两不泯，仰止斋边时往还。", 
            "剜苔谁识阐幽意，铁索金绳露奇字。", 
            "作记还聊翰墨缘，哦诗重话沧桑事。", 
            "斜日林峦远霭生，眼中渔弟与樵兄。", 
            "当时万事归变灭，但此雪茧留虚名。", 
            "残篇剩墨嗟零落，石田篁墩老岩壑。", 
            "湖岸菰芦风雨斜，草堂竹树云烟络。", 
            "横幅摩挲兴不孤，新图旧刻好重摹。", 
            "人间俯仰成今古，此画此诗何可无。"
        ], 
        "title": "程易田郑公钓台卷", 
        "type": "古风", 
        "yun": null
    }, 
    {
        "author": "潘咨", 
        "era": "清", 
        "subtype": null, 
        "text": [
            "悠悠远行道，清霜瘁百草。", 
            "繁星照落月，行人何太早。", 
            "高楼临大堤，卧闻客马嘶。", 
            "青天挂长路，客马何当羁。", 
            "洛阳三月花，城门来去车。", 
            "车中看花客，多道是天涯。", 
            "鸟啼苑中树，飞翻入云去。", 
            "人生乡里中，壮怀逐风翥。", 
            "海波大如山，贾客循天还。", 
            "人事塞霄汉，乐情忘间关。", 
            "禾田春风起，种黍酿成酏。", 
            "金鞍垂两镫，不如负耒耜。", 
            "梦中闻人行，严冰历羊肠。", 
            "行人马上叹，居人思故乡。"
        ], 
        "title": "高楼篇", 
        "type": "古风", 
        "yun": null
    }, 
    {
        "author": "潘咨", 
        "era": "清", 
        "subtype": null, 
        "text": [
            "名士如名山，轩车时来游。", 
            "自非林泉性，鲜能终日留。", 
            "岂不爱清华，冰雪易为愁。", 
            "性习本自异，慕思良亦浮。", 
            "所眷非素怀，群疑生嘲啁。", 
            "是洵神仙山，何无金玉楼。", 
            "以此求真赏，所以失林丘。", 
            "吾愿山中士，气与冰雪遒。", 
            "自爱白云睡，非薄车马俦。"
        ], 
        "title": "示友", 
        "type": "古风", 
        "yun": "尤"
    }, 
    {
        "author": "潘咨", 
        "era": "清", 
        "subtype": null, 
        "text": [
            "林宗墓前有古槐，远涂数舍见崔嵬。", 
            "久共金茎语秋露，始见楼桑茁春雷。", 
            "风云翕霍二千载，邓林生死几荣萎。", 
            "东溟浮筠光彩远，荆南冥灵风雪摧。", 
            "此木昂藏望霄汉，厚地耸秀青天垂。", 
            "人言林宗手植此，矫矫万古扬清晖。", 
            "洵乎不朽皆有托，亦汝劲固能自为。", 
            "修士风流尚如此，何况至道光台魁。", 
            "雩风杏雨敞天地，岱松雍柞秀苔莓。", 
            "我来驱车过树侧，绿阴如山摇广陌。", 
            "长风澒洞天黛色，𨴹岩巉壑窥正黑。", 
            "下疑根泉通沧海，上恐柯南有仙国。", 
            "株围十丈盘数亩，寄生如轮过百尺。", 
            "织女中宵拂素机，孤鹤青冥回羽翼。", 
            "偃蹇风尘官道旁，世无斤斧岂汝力。", 
            "穷山穹谷求大斲，班输旁卧不敢忆，即今已非梁栋用，傲兀冰霜不自惜。", 
            "孰云剪伐方为材，从容只信乾坤息。", 
            "太原古村今亦存，欲争造化申絪缊。", 
            "栖迟篱落秀涂巷，九原无处依龙门。"
        ], 
        "title": "汉槐", 
        "type": "古风", 
        "yun": null
    }, 
    {
        "author": "潘咨", 
        "era": "清", 
        "subtype": null, 
        "text": [
            "落照古管州，青天雪尽头。", 
            "群山飞叶尽，孤客鬓毛秋。", 
            "远色镫随树，寒声角满栖。", 
            "鲁连江海迹，此地十年留。"
        ], 
        "title": "自晋阳过榆次", 
        "type": "古风", 
        "yun": null
    }, 
    {
        "author": "潘俊", 
        "era": "清", 
        "subtype": null, 
        "text": [
            "人生贵适志，行乐须及春。", 
            "强步四五里，同行三两人。", 
            "草含疏雨润，柳拂晓烟匀。", 
            "前哲希狂士，长歌远俗尘。"
        ], 
        "title": "春暮偕曾甥锡卿仲英野眺", 
        "type": "古风", 
        "yun": "真"
    }, 
    {
        "author": "潘俊", 
        "era": "清", 
        "subtype": "五言律诗", 
        "text": [
            "此日快登临，梅花半雨侵。", 
            "草含深浅绿，人唱短长吟。", 
            "事业有兴废，涛声无古今。", 
            "中流谁击楫，慷慨泪沾襟。"
        ], 
        "title": "登君山", 
        "type": "律诗", 
        "yun": "侵"
    }, 
    {
        "author": "潘俊", 
        "era": "清", 
        "subtype": "五言律诗", 
        "text": [
            "曲径绿阴浓，虞山秀几重。", 
            "玩花常枕石，听鸟独依松。", 
            "涧水半湾静，溪云一角慵。", 
            "好留名士迹，日日此扶筇。"
        ], 
        "title": "虞山石梅独眺", 
        "type": "律诗", 
        "yun": "冬"
    }, 
    {
        "author": "潘俊", 
        "era": "清", 
        "subtype": "五言律诗", 
        "text": [
            "犹忆离乡日，临歧泪满巾。", 
            "家贫愁少妇，俸薄累慈亲。", 
            "黄卷谁知己，青灯此恨人。", 
            "无知枝上鸟，百啭闹阳春。"
        ], 
        "title": "感怀", 
        "type": "律诗", 
        "yun": "真"
    }, 
    {
        "author": "潘俊", 
        "era": "清", 
        "subtype": "七言律诗", 
        "text": [
            "对此团圆唤奈何，良宵常在异乡过。", 
            "座无旧雨谈风月，案有新诗且啸歌。", 
            "朗照定知今夕共，旅愁偏恨此时多。", 
            "寒毡碌碌居人后，愧把雄心诉素娥。"
        ], 
        "title": "中秋对月", 
        "type": "律诗", 
        "yun": "歌"
    }, 
    {
        "author": "潘咨", 
        "era": "清", 
        "subtype": "五言律诗", 
        "text": [
            "小市垂杨里，人家有杼声。", 
            "春随黄犊静，花傍白鸥生。", 
            "有叟能耕凿，无人识姓名。", 
            "豪华不到处，鱼鸟总忘情。"
        ], 
        "title": "江上田家", 
        "type": "律诗", 
        "yun": "庚"
    }, 
    {
        "author": "潘咨", 
        "era": "清", 
        "subtype": "七言律诗", 
        "text": [
            "江上人家早掩扉，溪烟漠漠湿垣衣。", 
            "山钟乍动佛镫上，初月向人江鸟飞。", 
            "远柝因风知市近，棹声隔浦识渔归。", 
            "当年每值清秋夜，大半孤篷傍钓矶。"
        ], 
        "title": "见旧泊舟湘汉间诗和之", 
        "type": "律诗", 
        "yun": "微"
    }, 
    {
        "author": "潘咨", 
        "era": "清", 
        "subtype": "七言律诗", 
        "text": [
            "心在群情未动初，篷窗无事曝蟫鱼。", 
            "千年自有同归业，百氏均非必读书。", 
            "养拙不嫌抱瓮汲，忘怀犹乐带经锄。", 
            "少时颇涉文章趣，老览前人陋《子虚》。"
        ], 
        "title": "答客问", 
        "type": "律诗", 
        "yun": "鱼"
    }, 
    {
        "author": "潘咨", 
        "era": "清", 
        "subtype": "七言律诗", 
        "text": [
            "早起一杯颜已酡，衰年孤抱更嵯峨。", 
            "袖书行到见山处，遇寺频因访菊过。", 
            "篾叟岂惟完太璞，钓徒谁可付青蓑。", 
            "秋光亦似阳春曲，有我间吟不要多。"
        ], 
        "title": "独游 其一", 
        "type": "律诗", 
        "yun": "歌"
    }, 
    {
        "author": "潘咨", 
        "era": "清", 
        "subtype": "七言律诗", 
        "text": [
            "从天乞作幸民身，游尽青山未息轮。", 
            "溪壑秋来如静女，关河时豫类间人。", 
            "到天一候凭携屐，亘古千家可择邻。", 
            "六十三年吟里过，昔贤安逸恐无伦。"
        ], 
        "title": "独游 其二", 
        "type": "律诗", 
        "yun": "真"
    }, 
    {
        "author": "潘咨", 
        "era": "清", 
        "subtype": "七言律诗", 
        "text": [
            "每过桐江语客星，此中歧路慎伶仃。", 
            "鲁连才亦纵横术，颜斶言如长短经。", 
            "未识乾坤真荡荡，徒耽泉石总冥冥。", 
            "后来岩谷栖神辈，半类枯禅木石龄。"
        ], 
        "title": "独游 其三", 
        "type": "律诗", 
        "yun": "青"
    }, 
    {
        "author": "潘咨", 
        "era": "清", 
        "subtype": "七言律诗", 
        "text": [
            "渊海渟濙物有芒，百年光影是文章。", 
            "读书不碍逊袁豹，作赋非因诎谢庄。", 
            "三极未形存象数，五声因器得宫商。", 
            "有生视息苍茫内，不是真瘖合激昂。"
        ], 
        "title": "独游 其四", 
        "type": "律诗", 
        "yun": "阳"
    }, 
    {
        "author": "潘奕隽", 
        "era": "清", 
        "subtype": "五言律诗", 
        "text": [
            "久病倦于客，思亲应自归。", 
            "敢希宏景志，庶息汉阴机。", 
            "旅雁惊人起，孤云傍岫飞。", 
            "片帆秋色里，直指旧渔矶。"
        ], 
        "title": "出都口占", 
        "type": "律诗", 
        "yun": "微"
    }, 
    {
        "author": "潘奕隽", 
        "era": "清", 
        "subtype": "五言律诗", 
        "text": [
            "长路晨曦赫，高亭大道遮。", 
            "闲参狮子座，来吃赵州茶。", 
            "砌绕涓涓水，盆开艳艳花。", 
            "峨嵋谈往事，笑我尚思家。"
        ], 
        "title": "赵州南金山寺小憩", 
        "type": "律诗", 
        "yun": "麻"
    }, 
    {
        "author": "潘奕隽", 
        "era": "清", 
        "subtype": "五言律诗", 
        "text": [
            "落日依阑坐，西风掠鬓丝。", 
            "城临苗子砦，树隐竹王祠。", 
            "边徼秋生早，危岑月上迟。", 
            "轺车何以滞，邀我赋新诗。"
        ], 
        "title": "信宿镇远", 
        "type": "律诗", 
        "yun": "支"
    }, 
    {
        "author": "潘奕隽", 
        "era": "清", 
        "subtype": "五言律诗", 
        "text": [
            "篮舆寻古寺，曲折入枫林。", 
            "门外重冈抱，阶前一壑深。", 
            "看碑思往哲，啜茗涤尘心。", 
            "太息斯人去，寥寥钟磬音。"
        ], 
        "title": "游破山寺追和常少府韵", 
        "type": "律诗", 
        "yun": "侵"
    }, 
    {
        "author": "潘奕隽", 
        "era": "清", 
        "subtype": "七言律诗", 
        "text": [
            "秋入江城暑气微，参差屋瓦带斜晖。", 
            "渚宫烟冷蘋花老，沙市风清燕子飞。", 
            "南渡功名人事异，三分割据霸图非。", 
            "曲江楼上凭阑久，一片涛声上钓矶。"
        ], 
        "title": "荆州怀古", 
        "type": "律诗", 
        "yun": "微"
    }, 
    {
        "author": "潘奕隽", 
        "era": "清", 
        "subtype": "七言律诗", 
        "text": [
            "劳生织路不常居，广厦千间愿总虚。", 
            "屏迹此心齐木石，安神无梦到轩舆。", 
            "南阡东陌游非远，纸阁芦帘意尽余。", 
            "莫笑腐儒家具少，皂厨还有未看书。"
        ], 
        "title": "移居诗 其一", 
        "type": "律诗", 
        "yun": "鱼"
    }, 
    {
        "author": "潘奕隽", 
        "era": "清", 
        "subtype": "七言律诗", 
        "text": [
            "巡檐徙倚眄庭柯，鸠拙居然占一窠。", 
            "敢觊逍遥重辟馆，不妨安乐袭名窝。", 
            "操镘初谢王承福，种树新延郭橐驼。", 
            "幽兴渐添秋渐爽，退翁心事未蹉跎。"
        ], 
        "title": "移居诗 其二", 
        "type": "律诗", 
        "yun": "歌"
    }, 
    {
        "author": "潘柽章", 
        "era": "清", 
        "subtype": null, 
        "text": [
            "商弦川上发，元言振棘林。", 
            "白鹤下庭际，北风微来侵。", 
            "排云呼阊阖，浩荡思难任。", 
            "偓佺为我驭，雄龙空中吟。", 
            "曲终有余畅，洞门花落深。", 
            "岂惟冥俗累，亦以澄道心。", 
            "丘中双桐树，霜雪凝奇音。", 
            "吾欲采其干，赠子徽黄金。"
        ], 
        "title": "听陈鍊师弹琴", 
        "type": "古风", 
        "yun": "侵"
    }, 
    {
        "author": "潘柽章", 
        "era": "清", 
        "subtype": null, 
        "text": [
            "沟壑势所逼，贸贸行安之。", 
            "促步望烟火，低头好言辞。", 
            "善悉主人意，高义无嗟来。", 
            "升斗竭所余，满腹辄废卮。", 
            "感激话畴昔，内热牂羊诗。", 
            "同里无赈恤，曷云济世材。", 
            "愧客供给薄，强饭以相贻。"
        ], 
        "title": "和陶乞食诗赠乞食诸君", 
        "type": "古风", 
        "yun": null
    }, 
    {
        "author": "潘柽章", 
        "era": "清", 
        "subtype": null, 
        "text": [
            "阅历风霜祇自疑，难将身世问时宜。", 
            "穷愁只合吾侪事，姓氏羞为狱吏知。", 
            "见说成书刑铸鼎，不闻有梦召胥靡。", 
            "南山此去躬耕好，未可重题酒后诗。"
        ], 
        "title": "虎林漫成四首同吴愧庵作 其四", 
        "type": "古风", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "记蘋边话雨，和新词、分擘小银笺。", 
            "恰兰膏、半剪乌丝，减字调仿金荃。", 
            "比似黄河争唱，按拍付婵娟。", 
            "一夕红楼上，花笑当筵。", 
            "底事倦游词客，甚江湖载酒，閒却年年。", 
            "忆坠欢如梦，心住白鸥边。", 
            "羡刘樊、双声度曲，傍玉台、写韵倚香肩。", 
            "争知我、抱囊琴，望悽绝无弦。"
        ], 
        "title": "甘州·题杨崙西花笑楼填词图", 
        "type": "词", 
        "yun": "先"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "玉梅劝酒，爱坠粉池台，暗香飞满。", 
            "翠帘乍卷。", 
            "继西园韵事，石林清宴。", 
            "画㡧书床，要与词仙共款。", 
            "锦波软。", 
            "衬一角夕阳，红上蕉院。", 
            "湖海人未远。", 
            "认拂拂霜髯，笑拈银管。", 
            "绿么细按。", 
            "怕歌起艳情，紫云偷怨。", 
            "倩影传神，妙笔重摹粉绢，旧题遍。", 
            "付尊前钿箫吹缓。"
        ], 
        "title": "埽花游·叶南雪户部丈招同诸词人集越华讲院，观户部手摹陈其年先生填词图，即席谱此", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "同爱清寒，问霜禽几日，梅花开了。", 
            "携来翠袖，博得癯仙都笑。", 
            "多情石帚，赋疏影、旧时词稿。", 
            "应更把、罗绮围香，占尽寿阳春早。", 
            "重寻苇边兰棹。", 
            "度歌云一缕，湖山青绕。", 
            "琼妃玉立，媚我小红姿皎。", 
            "松陵画里写烟水，鬓鬟双照。", 
            "还唤起、花外凉蟾，玉龙夜悄。"
        ], 
        "title": "一枝春·十二月六日偕姬人登隔山探梅。日暮刺船烟水中，鬓影衣香，画入明镜，白云翠黛，竹外窥人。自倚长调，教以琼箫度之。不减白石老仙过松陵风致也", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "肃拜仰须眉。", 
            "笠展图披。", 
            "命宫磨蝎并昌黎。", 
            "幸有解禅天女在，诵偈相随。", 
            "进酒谱新词。", 
            "笺墨横飞。", 
            "海山仙恨不同时。", 
            "手汲寒泉添茗供，摘取南枝。"
        ], 
        "title": "浪淘沙·黄日坡茂才招集禺阳草堂，拜坡仙生日", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "岩阿不秘神功迹。连理同珍惜。", 
            "玉符金简渺难寻。犹认随刊辛苦八年心。", 
            "幔亭张乐群仙聚。记踏鳌梁背。", 
            "涂山神女不曾知。飞落人间多恐种相思。"
        ], 
        "title": "虞美人·虹桥仙馆观武彝虹桥木，从兄伯澄郎中属题", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "凉露湿烟莎。", 
            "明月扬波。", 
            "楼台深夜听笙歌。", 
            "我欲乘风何处去，磨剑天河。", 
            "霜鬓几曾皤。", 
            "休问蹉跎。", 
            "箫声谁为忆秦娥。", 
            "回首旧游浑似梦，梦又无多。"
        ], 
        "title": "浪淘沙·襟江阁题壁", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "荡湖船、花天酒地，鹅潭占尽烟水。", 
            "东风无赖吹新绿，双桨趁潮而至。", 
            "明月起。", 
            "恰三五银蟾，圆照人初醉。", 
            "深杯劝未。", 
            "试唤出珠娘，琵琶遮面，香影度帘低。", 
            "花田好，依旧红楼十里。", 
            "张乔无复罗绮。", 
            "廿年应悔寻芳晚，蓦地替春憔悴。", 
            "箫莫倚。", 
            "怕纸醉金迷，忘了娉婷意。", 
            "重来定记。", 
            "有拍拍沙鸥，垂垂丝柳，写尽断肠耳。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "今世为花，前生是月，多情多怨难禁。", 
            "十二红楼，为谁阁住春阴。", 
            "重帘蝶梦飞难度，倩何人、弹醒瑶琴。", 
            "悄回头，暗数华年，轻逗芳心。", 
            "瑶华公子伤春惯，况露花风絮，早结愁深。", 
            "底事相逢，无端负了香衾。", 
            "著身花雨浑无迹，怕三生、消息难寻。", 
            "莫销魂。", 
            "玉枕腾腾，冷到而今。"
        ], 
        "title": "高阳台", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "绮寮罢宴桃花底，虹船夜深偷返。", 
            "嚼曲含香，弹筝送月，重理红妆相见。", 
            "金尊待劝。", 
            "算一片柔肠，博伊情愿。", 
            "艳想秾愁，为卿忘却旧莺燕。", 
            "氛氲兰气未散。", 
            "怕轻移凤镜，花影零乱。", 
            "银烛凄烟，钿笼弄雪，消得风丝香软。", 
            "良宵苦短。", 
            "对曲曲屏山，酒醒春远。", 
            "护住梨魂，晓寒帘慢卷。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "月照红珊枕，风摇白玉珰。", 
            "钩声惊破梦痕香。", 
            "偷见夜深衣薄，皓腕剔银釭。", 
            "栖凤帘垂地，描鸾镜倚妆。", 
            "画楼疑是郁金堂。", 
            "记得楼头窗外锁银塘。", 
            "记得银塘露下，花底睡鸳鸯。"
        ], 
        "title": "喝火令·题得月校书香梦楼图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "曲曲红桥垂柳树。", 
            "垂柳如烟，画出鸳鸯浦。", 
            "记得那人花里住。", 
            "银筝弹落桃花雨。", 
            "一笑眉尖春意露。", 
            "悄约来宵，月底修箫谱。", 
            "不信閒莺容易妒。", 
            "量珠千万依分付。"
        ], 
        "title": "凤栖梧·蓝桥驿畔，初见云英，红烛寻春，绮楼坐月，秾愁艳语，谱入鹅笙", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "画楼月上群花醒。围住惊鸿影。", 
            "今宵才觉是春人。沾得满身红雨麝兰薰。", 
            "分司御史狂言惯。笑引青螺盏。", 
            "酒阑休倚一枝箫。只恐人生难抵几魂销。"
        ], 
        "title": "虞美人·越夕张宴于桥楼，明月迎人，金尊劝客，当筵倚此调，即付银鹦歌之，一拍未终，万花齐笑", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "丁字帘前目乍成。", 
            "手抛蝉翼晚妆停。", 
            "代收鸾镜索调筝。", 
            "压帐钩痕无月印，隔窗花语有人听。", 
            "好春如梦未分明。"
        ], 
        "title": "浣溪沙·有赠", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "碧蕹芳塘泊画船。", 
            "酒楼同赴看花筵。", 
            "泥人私语凭香肩。", 
            "一扇歌云凉似水，半帘春月暖如烟。", 
            "红阑干外促归眠。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "麝墨轻研砚匣冰。", 
            "手拈银管忒聪明。", 
            "教郎看写换鹅经。", 
            "侧理纸分阑上下，连环印刻玉晶莹。", 
            "钤伊小字是银鹦。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "昨夜惺忪强自支。", 
            "更阑细细数归期。", 
            "起来愁损小腰肢。", 
            "倚镜慵慨金屈戌，解囊偷赠玉参差。", 
            "泪痕惟有枕绡知。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "不分玉楼双凤。", 
            "唤醒红窗幽梦。", 
            "半晌不抬头，只道一声珍重。", 
            "休送。", 
            "休送。", 
            "江上月寒霜冻。"
        ], 
        "title": "如梦令·玉蓉楼录别", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "轻衫小扇人如玉。箫声吹堕秋云绿。", 
            "何处问良宵。烟波廿四桥。", 
            "桥头秋露冷。脉脉芳心警。", 
            "待按玉珑璁。知卿是小红。"
        ], 
        "title": "重叠金·题小桥花史月下吹箫图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "银汉无声，青天似水，芳塘残雨初收。", 
            "玉箫清怨，吹梦堕南楼。", 
            "鸳枕昨宵凉透，寒镫下、顾影悲秋。", 
            "梧桐院，画屏深处，无睡待牵牛。", 
            "银钩。", 
            "书小字，飞鸿遥寄，双桨兰舟。", 
            "想红笺才展，珠泪先流。", 
            "欲问潘郎近况，空跌宕、流水溪头。", 
            "垂杨外，二分明月，应是我新愁。"
        ], 
        "title": "满庭霜·秋夜寄得月校书", 
        "type": "词", 
        "yun": "尤"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "喜新晴、满江春色，游春花埭无数。", 
            "春波碧浣玻璃净，轻荡一枝柔橹。", 
            "江外路。", 
            "听笛里香云，吹过鹅潭渡。", 
            "虹船六柱。", 
            "有双髻携尊，双声度曲，翻入四红谱。", 
            "平生愿，看遍旗亭花絮。", 
            "怀中彩笔能赋。", 
            "年来争奈游踪减，负了五湖烟雨。", 
            "凭记取。", 
            "要整顿清狂，醉任群花妒。", 
            "佳期未误。", 
            "待燕燕重来，绛纱笼壁，认我写诗处。"
        ], 
        "title": "摸鱼儿·人日后一日招同李竹农庶常、杨超白别驾、萧伯瑶山人泛舟花埭，沽酒珠江，迟何一山贰尹不至", 
        "type": "词", 
        "yun": null
    }, 
    {
        "author": "潘柽章", 
        "era": "清", 
        "subtype": "七言绝句", 
        "text": [
            "西风猎猎臂鹰轻，不见平原雉兔横。", 
            "玉帐丁宁无一事，只须高起受降城。"
        ], 
        "title": "军城早秋", 
        "type": "绝句", 
        "yun": "庚"
    }, 
    {
        "author": "潘柽章", 
        "era": "清", 
        "subtype": "七言绝句", 
        "text": [
            "白公遗碣菉苕生，落日空亭见一泓。", 
            "借问涓流争到海，何如终古在山清。"
        ], 
        "title": "白云泉是白太傅题诗处", 
        "type": "绝句", 
        "yun": "庚"
    }, 
    {
        "author": "潘柽章", 
        "era": "清", 
        "subtype": "五言律诗", 
        "text": [
            "陌上初过雨，人家欲断烟。", 
            "长因三月候，重忆十年前。", 
            "荒荠埋陵殿，饥乌集墓田。", 
            "并将家国泪，一洒白杨天。"
        ], 
        "title": "丙申寒食", 
        "type": "律诗", 
        "yun": "先"
    }, 
    {
        "author": "潘柽章", 
        "era": "清", 
        "subtype": "五言律诗", 
        "text": [
            "遍插两人少，悲歌安可听。", 
            "花前诗异代，天上酒双星。", 
            "栗里招同去，浣溪祝不灵。", 
            "黄华如劝客，杯到莫教停。"
        ], 
        "title": "集菊花下忽忆亡友谢两周吴北窗凄然有感", 
        "type": "律诗", 
        "yun": "青"
    }, 
    {
        "author": "潘柽章", 
        "era": "清", 
        "subtype": "七言律诗", 
        "text": [
            "天家旌旆下重关，朝会花冠震百蛮。", 
            "两观已悬新铁钺，群官犹恋旧行班。", 
            "风云骤卷边沙静，日月重开社稷还。", 
            "喜听讴歌同属启，鼎湖有泣不能攀。"
        ], 
        "title": "拟收京", 
        "type": "律诗", 
        "yun": "删"
    }, 
    {
        "author": "潘柽章", 
        "era": "清", 
        "subtype": "七言律诗", 
        "text": [
            "曾列中朝侍御臣，独将诗史慰沈沦。", 
            "见闻先世存微隐，论次遗言入雅驯。", 
            "人阅死生徵共信，事凭好恶定谁真。", 
            "思从藜火分余照，敢拟当年歆向伦。"
        ], 
        "title": "答皇士见怀 其一", 
        "type": "律诗", 
        "yun": "真"
    }, 
    {
        "author": "潘柽章", 
        "era": "清", 
        "subtype": "七言律诗", 
        "text": [
            "飞腾前辈早升堂，零落遗编赖表章。", 
            "一代雅音归正始，千秋润色愧三长。", 
            "荀生余力传《申鉴》，陆子何心著《辨亡》。", 
            "自谓整齐非妄作，名山副本待君藏。"
        ], 
        "title": "答皇士见怀 其二", 
        "type": "律诗", 
        "yun": "阳"
    }, 
    {
        "author": "潘柽章", 
        "era": "清", 
        "subtype": "七言律诗", 
        "text": [
            "抱膝年来学避名，无端世网忽相婴。", 
            "望门不敢同张俭，割席应知愧管宁。", 
            "两世先畴悲欲绝，一家累卵杳难明。", 
            "自怜腐草同湮没，漫说雕虫误此生。"
        ], 
        "title": "虎林漫成四首同吴愧庵作 其一", 
        "type": "律诗", 
        "yun": null
    }, 
    {
        "author": "潘柽章", 
        "era": "清", 
        "subtype": "七言律诗", 
        "text": [
            "吴关一路作羁累，棘木庭前听五词。", 
            "已分残形轻似叶，却怜卫足不如葵。", 
            "下堂真愧先贤训，抱璧几同楚客悲。", 
            "纵使平反能苟活，他年应废《蓼莪》诗。"
        ], 
        "title": "虎林漫成四首同吴愧庵作 其二", 
        "type": "律诗", 
        "yun": "支"
    }, 
    {
        "author": "潘柽章", 
        "era": "清", 
        "subtype": "七言律诗", 
        "text": [
            "圜土初经二月春，薰风又到系维身。", 
            "流萤夜度绨袍冷，采蕨朝供麦饭新。", 
            "敢望左骖归越石，还期长佩拟灵均。", 
            "多情最是他乡侣，闲谱龟兹慰苦辛。"
        ], 
        "title": "虎林漫成四首同吴愧庵作 其三", 
        "type": "律诗", 
        "yun": "真"
    }, 
    {
        "author": "潘相", 
        "era": "清", 
        "subtype": "五言律诗", 
        "text": [
            "便作词场看，吾犹薄邺城。", 
            "可能雄后汉，宁许复西京。", 
            "乱瓦朝云色，哀弦夜月声。", 
            "何如诸葛表，忠荩配阿衡。"
        ], 
        "title": "客有吟袁公安邺城怀古句者诗以反之", 
        "type": "律诗", 
        "yun": "庚"
    }, 
    {
        "author": "潘相", 
        "era": "清", 
        "subtype": "五言律诗", 
        "text": [
            "唐荣村外酒，那霸港边梨。", 
            "花际麾倭犬，槐阴宿岛鸡。", 
            "由无翻旧简，哈立索新题。", 
            "拂拭松云纸，朝鲜未与齐。"
        ], 
        "title": "琉球学即事", 
        "type": "律诗", 
        "yun": "齐"
    }, 
    {
        "author": "潘相", 
        "era": "清", 
        "subtype": "七言律诗", 
        "text": [
            "山川《禹贡》记嵎夷，刘豫更名竟不移。", 
            "好古犹寻羲仲宅，多文久废李斯碑。", 
            "槎无童女求瑶草，户有耆氓织檿丝。", 
            "莫以鱼盐卑相业，烝民利赖到今兹。"
        ], 
        "title": "福山杂吟", 
        "type": "律诗", 
        "yun": "支"
    }, 
    {
        "author": "潘祖同", 
        "era": "清", 
        "subtype": "七言律诗", 
        "text": [
            "听罢文台一曲琴，功成宜退急投簪。", 
            "当年乌喙能尝胆，绝世蛾眉尚捧心。", 
            "旧友纵缘三术误，新恩还共五湖深。", 
            "扁舟无复觚棱梦，虚牝君王座右金。"
        ], 
        "title": "范蠡", 
        "type": "律诗", 
        "yun": "侵"
    }, 
    {
        "author": "潘祖荫", 
        "era": "清", 
        "subtype": "七言绝句", 
        "text": [
            "新衙门接旧衙门，二广前车属内阍。", 
            "此事自怜殷鉴在，唐家神策汉西园。"
        ], 
        "title": "南苑绝句 其一", 
        "type": "绝句", 
        "yun": "元"
    }, 
    {
        "author": "潘祖荫", 
        "era": "清", 
        "subtype": "七言绝句", 
        "text": [
            "双双古柳几番栽，蚂蚁坟高土一堆。", 
            "只有元朝铁狮子，曾看延祐晾鹰台。"
        ], 
        "title": "南苑绝句 其二", 
        "type": "绝句", 
        "yun": "灰"
    }, 
    {
        "author": "潘祖荫", 
        "era": "清", 
        "subtype": "七言绝句", 
        "text": [
            "旧院仁虞说定诬，三千海户旧衣租。", 
            "似闻铁骑从天下，廿四离宫已尽芜。"
        ], 
        "title": "南苑绝句 其三", 
        "type": "绝句", 
        "yun": "虞"
    }, 
    {
        "author": "潘祖荫", 
        "era": "清", 
        "subtype": "七言绝句", 
        "text": [
            "红墙百廿里纵横，处处长桥流水平。", 
            "谁志河渠徵守敬，更谈潞水续贞明。"
        ], 
        "title": "南苑绝句 其四", 
        "type": "绝句", 
        "yun": "庚"
    }, 
    {
        "author": "潘祖荫", 
        "era": "清", 
        "subtype": "七言绝句", 
        "text": [
            "御楼天上敞云房，松盖童童倚夕阳。", 
            "畅好六飞来驻跸，满园林木尽秋光。"
        ], 
        "title": "南苑绝句 其五", 
        "type": "绝句", 
        "yun": "阳"
    }, 
    {
        "author": "潘祖荫", 
        "era": "清", 
        "subtype": "七言绝句", 
        "text": [
            "问安中使朝驰骑，进膳园官夕贡鲜。", 
            "舜日万年真大孝，至尊心在两宫前。"
        ], 
        "title": "南苑绝句 其六", 
        "type": "绝句", 
        "yun": "先"
    }, 
    {
        "author": "潘祖荫", 
        "era": "清", 
        "subtype": "七言绝句", 
        "text": [
            "射熊馆古昼阴森，霹雳弓鸣已殪禽。", 
            "骑射共知家法在，网开三面圣人心。"
        ], 
        "title": "南苑绝句 其七", 
        "type": "绝句", 
        "yun": "侵"
    }, 
    {
        "author": "潘祖荫", 
        "era": "清", 
        "subtype": "七言绝句", 
        "text": [
            "撰拟词臣日进笺，大书龙爪细蚕眠。", 
            "凤河浩渺兰舟稳，丹札亲题一洞天。"
        ], 
        "title": "南苑绝句 其八", 
        "type": "绝句", 
        "yun": "先"
    }, 
    {
        "author": "潘祖荫", 
        "era": "清", 
        "subtype": "七言绝句", 
        "text": [
            "扈从羽葆尽仙官，衣染鹅黄羽翠鸾。", 
            "五彩云霞朝日捧，十行诏下万人欢。"
        ], 
        "title": "南苑绝句 其九", 
        "type": "绝句", 
        "yun": "寒"
    }, 
    {
        "author": "潘祖荫", 
        "era": "清", 
        "subtype": "七言绝句", 
        "text": [
            "彩旌结陈龙蛇动，银烛成城星月繁。", 
            "神武圣谟周万里，玉关金甲尚云屯。"
        ], 
        "title": "南苑绝句 其十", 
        "type": "绝句", 
        "yun": "元"
    }, 
    {
        "author": "潘祖荫", 
        "era": "清", 
        "subtype": "七言绝句", 
        "text": [
            "琳宫古鼎焕天章，惜未西清两鉴详。", 
            "好古小臣生苦晚，簪毫不及继梁王。"
        ], 
        "title": "南苑绝句 其十一", 
        "type": "绝句", 
        "yun": "阳"
    }, 
    {
        "author": "潘祖荫", 
        "era": "清", 
        "subtype": "七言绝句", 
        "text": [
            "宫门咫尺隔红桥，一片苍烟夜未消。", 
            "处处冈峦如画里，飞泉万点逐风飘。"
        ], 
        "title": "南苑绝句 其十二", 
        "type": "绝句", 
        "yun": "萧"
    }, 
    {
        "author": "潘祖荫", 
        "era": "清", 
        "subtype": "七言绝句", 
        "text": [
            "狐啼乌叫隔山愁，月色朦胧万树秋。", 
            "斗帐醉眠浑不觉，醒来珠斗正当头。"
        ], 
        "title": "南苑绝句 其十三", 
        "type": "绝句", 
        "yun": "尤"
    }, 
    {
        "author": "潘祖荫", 
        "era": "清", 
        "subtype": "七言绝句", 
        "text": [
            "雪笠烟蓑忆钓矶，此间七十二泉飞。", 
            "溪山大好萦乡思，不为莼鲈也合归。"
        ], 
        "title": "南苑绝句 其十四", 
        "type": "绝句", 
        "yun": "微"
    }, 
    {
        "author": "潘祖荫", 
        "era": "清", 
        "subtype": "七言律诗", 
        "text": [
            "一树垂垂瘦可怜，似闻手植曲阑边。", 
            "已随艳日争宫体，更借余霞补绮天。", 
            "汉苑梦回深雨后，蜀屏露挹早秋先。", 
            "何妨美酝倾千斛，共醉花前笑作颠。"
        ], 
        "title": "㤅伯庭中新植海棠闰六月重作花赋柬", 
        "type": "律诗", 
        "yun": "先"
    }, 
    {
        "author": "潘祖荫", 
        "era": "清", 
        "subtype": "七言律诗", 
        "text": [
            "北极星明拱帝居，树丛隐隐见穹庐。", 
            "风帆大海无边阔，云锦诸天一片舒。", 
            "就岸牵船形却似，临渊结网意何如。", 
            "碍眉妨帽从人说，顾问深惭第七车。"
        ], 
        "title": "咏行帐", 
        "type": "律诗", 
        "yun": "鱼"
    }, 
    {
        "author": "潘祖荫", 
        "era": "清", 
        "subtype": "七言律诗", 
        "text": [
            "秋声撼枕不成眠，忽听潇潇到耳边。", 
            "已自无尘何待洗，偶因有漏欲参禅。", 
            "露华净拭銮坡道，云树遥生帐殿烟。", 
            "陡忆横塘篷底话，廿年无梦上吴船。"
        ], 
        "title": "初三夜听雨作", 
        "type": "律诗", 
        "yun": "先"
    }, 
    {
        "author": "潘祖荫", 
        "era": "清", 
        "subtype": "七言律诗", 
        "text": [
            "桥山石马汗犹新，千里关山百战尘。", 
            "自是舂陵钟王气，从知辽水出真人。", 
            "两家群纪风犹古，几辈倕般技入神。", 
            "熟读《考工》知有法，漫将鞅掌说劳薪。"
        ], 
        "title": "查勘福陵工程出都柬长寿峰吴硕卿两水部", 
        "type": "律诗", 
        "yun": "真"
    }, 
    {
        "author": "潘祖荫", 
        "era": "清", 
        "subtype": "七言律诗", 
        "text": [
            "草色连云古战场，漫从胜国论边防。", 
            "北来地势横玄菟，西去河声走白狼。", 
            "皂帽辽东空一榻，青山华表几斜阳。", 
            "阑风伏雨无聊甚，行客先秋鬓已霜。"
        ], 
        "title": "山海关", 
        "type": "律诗", 
        "yun": "阳"
    }, 
    {
        "author": "潘衍桐", 
        "era": "清", 
        "subtype": "五言律诗", 
        "text": [
            "驱马度重关，殽函隐约间。", 
            "钟鸣知寺近，云翳欲无山。", 
            "险路频年熟，劳生几日闲。", 
            "杏花开几树，倩汝照酡颜。"
        ], 
        "title": "雨中过峡石驿", 
        "type": "律诗", 
        "yun": "删"
    }, 
    {
        "author": "潘振甲", 
        "era": "清", 
        "subtype": "七言律诗", 
        "text": [
            "巍巍肃穆梵王宫，颓废如今不古同。", 
            "赤脚野仙盘殿上，裸身罗汉踞廊中。", 
            "遂令宝帐香烟歇，渐觉银灯烛影空。", 
            "重振赖君除积弊，挥毫一扫旧腥风。"
        ], 
        "title": "赠陈握卿庚午1810年呈禁庙宇积弊", 
        "type": "律诗", 
        "yun": "东"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "春霭园林，闹东风、湘梅夜开庭院。", 
            "轻卷画帘，枝上青禽，已把玉人偷覸。", 
            "佩环声近真珠席，相逢处、一枝偷撚。", 
            "暗香满。", 
            "思量点额，醉眠花畔。", 
            "转惜雨丝风片。", 
            "怕滴碎胭脂，蝶婆难管。", 
            "写上素纨，便约重携，等到月明相见。", 
            "知他会作乘鸾女，吹玉笛、待侬来伴。", 
            "画图上，新词教卿细按。"
        ], 
        "title": "花心动·花埭赏红梅，为金校书画梅花于扇，题词其上", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "孤影冷幽窗。", 
            "愁剔银缸。", 
            "怕看遗卷在空床。", 
            "案上瓶花开落尽，谁写红芳。", 
            "风景太凄凉。", 
            "旧句思量。", 
            "记曾柳外倚回廊。", 
            "何必春阴肠断也，愁杀秋光。"
        ], 
        "title": "浪淘沙·长相思室夜坐感赋", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "细雨做成秋。", 
            "凉入心头。", 
            "几回枯坐数更筹。", 
            "彷佛旧时扶病夜，劝我添裘。", 
            "药箧未曾收。", 
            "空对茶瓯。", 
            "似闻风动绣帘钩。", 
            "待展灵旗招梦返，梦怕难留。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "银床梦怯风惊醒。冰纹簟卷鸳衾冷。", 
            "何处唤游仙。人孤秋可怜。", 
            "妆楼铅粉歇。谁画眉梢月。", 
            "月也忆当时。凄凉花一枝。"
        ], 
        "title": "菩萨鬘·花语楼夜起见月，悽然成调", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "山黛描烟，桥腰束翠，未秋先画秋容。", 
            "奈啼乌唤客，暂买村醲。", 
            "层云回首泉扃杳，葬玉棺、何处芳踪。", 
            "佩声依约，知他归否，素袜凌风。", 
            "追念往事朦胧。", 
            "早寒闺胆怯，何况尘封。", 
            "问空山悄悄，依倚谁同。", 
            "慰君只有秋衾梦，怕羁魂、未许相逢。", 
            "镇无聊赖，斜欹短枕，诉与幽蛩。"
        ], 
        "title": "金菊对芙蓉·仲夏葬亡室于禅山带雾冈，夜宿山家作", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "又秋期似旧，惊心事，倩谁商。", 
            "忆年年佳约，兰闺瓜果，同炷炉香。", 
            "韶光。", 
            "等閒过眼，便人间、天上信茫茫。", 
            "愿乞仙槎渡我，琼台去挹风裳。", 
            "空房。", 
            "未忍理瑶箱。", 
            "钿盒枉收藏。", 
            "算半钩凉月，一枝残烛，照尽凄凉。", 
            "啼螀。", 
            "劝人觅句，怕追寻、重断旧回肠。", 
            "不待双星卧看，呼鬟悄掩红窗。"
        ], 
        "title": "木兰花慢·七夕偶述", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "珠丝瑶轸。", 
            "叹无端摧断，鸾孤雁陨。", 
            "几度花前，弹落碧桃香粉。", 
            "芳名爱伊暗合，唤同心、曲终相认。", 
            "蓦地啼乌夜半，变七弦凄紧。", 
            "任西风、吹老相如鬓。", 
            "便胶柱重修，韦郎谁信。", 
            "挂壁秋声，又为别情传恨。", 
            "行囊拟携旧谱，拣文奁、此情难忍。", 
            "待借海天灵瑟，写湘娥眉晕。"
        ], 
        "title": "孤鸾·佩兰琴，红芳馆挂壁物也。数月不抚，飞尘满弦，对之伤怀，为拈此解。时余将作海外行矣", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "绿沈画取东篱意。曾傍妆台倚。", 
            "卷帘人影冷秋心。今日卷帘人影悄难寻。", 
            "西风蝶老芳丛损。扇底香魂远。", 
            "为谁花下问重阳。便不看花愁断九回肠。"
        ], 
        "title": "虞美人·重阳日拣亡妇佩蛩居士遗箧，得居古泉山人旧为居士画菊扇子，哭题一词", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "如此长宵，听雨听风，回肠自支。", 
            "想兰房遗挂，久萦烟网，花魂偷返，又杳天涯。", 
            "旅枕秋凉，残灯梦瘦，莫道瑶宫总不知。", 
            "分明见，是云鬟似旧，絮语迟迟。", 
            "相逢慢诉相思。", 
            "问碧海鲸波鹤怎携。", 
            "叹玉箫红泪，空沾絮果，檀奴青鬓，尚恋尘丝。", 
            "钿盒三生，银槎万里，到死相依更不离。", 
            "翻然醒，记一声珍重，仙去移时。"
        ], 
        "title": "沁园春·丁亥十月十夜柏林客馆梦亡妇", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "别泪更深作雨飘。", 
            "布帷孤枕拥寒宵。", 
            "遥思故阁萦蛛网，空剩游尘拂凤翘。", 
            "寻旧梦，更无聊。", 
            "客楼花落又明朝。", 
            "天涯默数飘零恨，两渡西溟望鹊桥。"
        ], 
        "title": "鹧鸪天·十一月二十八夜客楼听雨，感不成寐。明日是亡妇生辰，用成容若韵", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "风飕飕。雨飕飕。", 
            "夜静衣寒不自由。与谁熏绣篝。", 
            "忆从头。诉从头。", 
            "枕上银河作泪流。人间无尽愁。"
        ], 
        "title": "长相思·庚寅八月二十四夜自海外归，宿长相思室，感赋二解 其一", 
        "type": "词", 
        "yun": "尤"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "镫濛濛。夜濛濛。", 
            "旧梦如烟一万重。那人何处逢。", 
            "恨应同。誓应同。", 
            "同礼心经同听钟。他生休更慵。"
        ], 
        "title": "长相思·庚寅八月二十四夜自海外归，宿长相思室，感赋二解 其二", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "往事如尘梦里过。", 
            "绳床枯坐瘦维摩。", 
            "不堪憔悴问星娥。", 
            "无恨安能抛玉镜，有情终恐隔银河。", 
            "人天何处得秋多。"
        ], 
        "title": "浣溪纱·说剑道士题长相思室诗云：拣点征裘夜不眠。百愁如影堕镫前。谁知海外归来客，重扫绳床一惘然。憔悴心情我自知。月凉谁与话当时。人间无著相思处，泣对银河数鬓丝。隔山樵子为作绳床问月图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "雕琼才笔工词赋。伤春描出伤心句。", 
            "春夜月如烟。春人花共怜。", 
            "怜春春已半。花落残春换。", 
            "题上种兰图。花魂知也无。"
        ], 
        "title": "菩萨鬘·花语楼拣亡妇遗稿，中有小字书春夜月如烟。春人花共怜二句。妇虽通诗，然素未解词，殆学填菩萨鬘调者。因补成之", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "月儿半描。篮儿半挑。", 
            "满庭风露萧萧。酿花魂未消。", 
            "香醪未浇。春出未抛。", 
            "楚天秋思谁邀。美人心易骚。"
        ], 
        "title": "醉太平·重题风露种兰图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "凉蟾似慰孤眠客，夜阑劝人微步。", 
            "沼渌涵烟，桥阴卧水，恰称悲秋情绪。", 
            "幽蛩暗诉。", 
            "话往日清游，细听诗语。", 
            "花底双声，啼鹃一曲变凄楚。", 
            "频年乡国入梦，见风鬟雾鬓，犹是仙侣。", 
            "波涨银河，霜寒珠月，怅望缫车何处。", 
            "三生也苦。", 
            "祝携手琼台，种兰风露。", 
            "为问黄姑，别愁增几许。"
        ], 
        "title": "台城路·余家栖栅门，临龙溪巷，折西行有稻田数顷。荷塘松径，绿香晚凉，曩与佩琼居士踏月赋诗，凭阑瀹茗处也。航海归来，重寻陈迹，旧愁如梦，触绪纷来。鹤唳虫鸣，祗益苍凉惆怅耳", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "寒雨宵深，独坐绳床，悽然自思。", 
            "忆荆钗典尽，非关沽酒，银镫话冷，为助翻诗。", 
            "病少姑怜，贫还儿累，弱骨愁肠强自支。", 
            "黔娄妇，叹华年更短，未展双眉。", 
            "白头紫诰相违。", 
            "又岂料、瑶簪堕一枝。", 
            "想夜台风冻，罗衾渐惯，香魂步怯，纸帐来迟。", 
            "世外孤零，人间憔悴，两地情怀两地知。", 
            "无眠夜，对茶瓯镜匣，依旧年时。"
        ], 
        "title": "沁园春·雨夜续述", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "美人香草。认取湘娥新粉稿。", 
            "悽绝天涯。不画樱桃画此花。", 
            "修箫月底。昨忆令君芳竟体。", 
            "禁得沈吟。一点红心是素心。"
        ], 
        "title": "减兰·为温毅夫侍御题姜纹画兰", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "别愁愁说，指湖山曲曲，荷花烟水。", 
            "曾是伽陵三载住，消受风香无际。", 
            "染绿苏堤，渲黄妃塔，试画苍茫意。", 
            "南屏钟冷，打他残照都碎。", 
            "飘然又渡泉塘，桐庐梅驿，客梦魂消未。", 
            "艳说同年呼小妹，更比珠娘清丽。", 
            "船载江山，词填湘月，影事应重记。", 
            "春波潋滟，怜余酒畔行矣。"
        ], 
        "title": "湘月·余将出都，陈楚卿大使饯余于禺山馆。出所画山水册嘱题，此越国纪游也。词以写之", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "老去吹箫，閒来侧帽，懒话少年情事。", 
            "凭换取、轻绡淡墨，便露出、江南烟水。", 
            "料壮心、踏遍青山，浑不似、结屋归来花底。", 
            "更补树留云，隔墙借月，占断白蘋村尾。", 
            "试认先生行卷里。", 
            "把瓢菜腮鲈，做成乡思。", 
            "行垆外、寒泉一镜，芦帘处、孤山双髻。", 
            "算匆匆、一住十年，纵费尽柔肠，卖愁无计。", 
            "剩画本新装，春风词笔，博得浮名如此。"
        ], 
        "title": "金明池·题刘语石留云借月庵填词图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "小妹名乡画桨移。", 
            "开帘独画远山眉。", 
            "栖鸦流水，奁镜点明漪。", 
            "儗向柳家谈说部，已无桃涨濯凝脂。", 
            "古苔荒井，谁建丽华祠。"
        ], 
        "title": "琴调相思引·青溪写望", 
        "type": "词", 
        "yun": null
    }, 
    {
        "author": "潘诚贵", 
        "era": "清", 
        "subtype": "五言律诗", 
        "text": [
            "池馆清秋里，房栊尽日阴。", 
            "露香寒瀹茗，雨气润支琴。", 
            "久病添诗债，澄观养道心。", 
            "晚凉眠易熟，过客莫来寻。"
        ], 
        "title": "新秋水芝池上 其一", 
        "type": "律诗", 
        "yun": "侵"
    }, 
    {
        "author": "潘诚贵", 
        "era": "清", 
        "subtype": "五言律诗", 
        "text": [
            "霜叶纷红锦，秋花媚绿萝。", 
            "石坳穿稚竹，水槛卧残荷。", 
            "笛引邻家近，香留隔宿多。", 
            "新寒上屏背，雁已渡银河。"
        ], 
        "title": "新秋水芝池上 其二", 
        "type": "律诗", 
        "yun": "歌"
    }, 
    {
        "author": "潘诚贵", 
        "era": "清", 
        "subtype": "七言律诗", 
        "text": [
            "流水寒烟送六朝，西津渡口一停桡。", 
            "白鸥渚冷蘋花老，黄鹄山空槲叶彫。", 
            "残笛秋生江馆月，落帆风急海门潮。", 
            "今宵且醉兰陵酒，赖有明镫慰寂寥。"
        ], 
        "title": "晚泊京口", 
        "type": "律诗", 
        "yun": "萧"
    }, 
    {
        "author": "潘茂", 
        "era": "清", 
        "subtype": "七言律诗", 
        "text": [
            "秋色千家带郭昏，英雄已矣霸图存。", 
            "赭衣旧厌秦皇气，黄鹤空招宋玉魂。", 
            "夜冷一镫悬佛阁，月明双旆闪军门。", 
            "年来海国楼船静，尚有如山铁骑屯。"
        ], 
        "title": "北固秋望", 
        "type": "律诗", 
        "yun": "元"
    }, 
    {
        "author": "潘果", 
        "era": "清", 
        "subtype": null, 
        "text": [
            "太虚茫茫星吐精，仰观何托观群星。", 
            "三垣高居列宿拱，七曜以次升天庭。", 
            "观星之台自此筑，古器森立交峥嵘。", 
            "吐吞日月孕精气，异采焕发坚光凝。", 
            "夏官历历亲示我，法象粗得知其名。", 
            "浑天最古位居右，西洋测景开皇清。", 
            "日躔月次分杪忽，相风高尺晴空横。", 
            "忆从虞后在玉衡，子来继咏灵台成。", 
            "狂秦乱纪失遗法，汉更七帝铜仪兴。", 
            "递相精核迄元代，人巧上与天工并。", 
            "真收万象入指掌，岂比露盘承六茎。", 
            "缘何末造不能守，往来再徙归燕京。", 
            "昔闻王孙论九鼎，虽小亦重大或轻。", 
            "铸金象物尊尚尔，况为于穆图真形。", 
            "何以守之德是凭，惟皇得一符清宁。"
        ], 
        "title": "观星台", 
        "type": "古风", 
        "yun": null
    }, 
    {
        "author": "潘果", 
        "era": "清", 
        "subtype": null, 
        "text": [
            "江神踏浪朝灵宫，灵宫夫人下幽穹。", 
            "女官掼甲拥前后，宝刀烂若银芙蓉。", 
            "阿兄虎视霸南国，玉颜小妹饶家风。", 
            "天教帝子作之偶，明珠斗帐藏真龙。", 
            "赤壁战后老瞒惧，不敢南下驰艨艟。", 
            "如何婚姻失前好，忍教与国连兵戎。", 
            "臣服魏廷亦豚犬，仲谋那足称英雄。", 
            "蜀帝复仇猇亭败，永安遗诏苍黄中。", 
            "夫人有家归不得，九嶷梦断寻无踪。", 
            "蟂矶自沉灵魄在，于今遗庙留江东。", 
            "庙中传芭女巫舞，报赛神鼓声冬冬。", 
            "江流有尽恨无尽，疑有泪竹斑斑红。"
        ], 
        "title": "蟂矶孙夫人庙", 
        "type": "古风", 
        "yun": null
    }, 
    {
        "author": "潘性敏", 
        "era": "清", 
        "subtype": "五言律诗", 
        "text": [
            "乘兴登山去，芳林渐欲曛。", 
            "鸟归千嶂树，人下半溪云。", 
            "曲径幽难觅，遥村近始分。", 
            "行将居此地，麋鹿共为群。"
        ], 
        "title": "登山", 
        "type": "律诗", 
        "yun": "文"
    }, 
    {
        "author": "潘尚仁", 
        "era": "清", 
        "subtype": "七言绝句", 
        "text": [
            "榆柳团团接翠微，野人心事莫相违。", 
            "白云从此间舒卷，不许澶漫出岫飞。"
        ], 
        "title": "怡云别业杂咏 其一", 
        "type": "绝句", 
        "yun": "微"
    }, 
    {
        "author": "潘尚仁", 
        "era": "清", 
        "subtype": "七言绝句", 
        "text": [
            "茅屋萧疏八九间，双扉终日向溪间。", 
            "何须更上清晖阁，自有高楼看好山。"
        ], 
        "title": "怡云别业杂咏 其二", 
        "type": "绝句", 
        "yun": "删"
    }, 
    {
        "author": "潘尚仁", 
        "era": "清", 
        "subtype": "七言绝句", 
        "text": [
            "低筑垣墙小界邻，野蜂间蝶往来频。", 
            "最怜山月当头起，比校城中早近人。"
        ], 
        "title": "怡云别业杂咏 其三", 
        "type": "绝句", 
        "yun": "真"
    }, 
    {
        "author": "潘尚仁", 
        "era": "清", 
        "subtype": "七言绝句", 
        "text": [
            "密竹参差欲涨天，秋来洗得最堪怜。", 
            "自家取足渔竿用，更与溪翁备织筌。"
        ], 
        "title": "怡云别业杂咏 其四", 
        "type": "绝句", 
        "yun": "先"
    }, 
    {
        "author": "潘尚仁", 
        "era": "清", 
        "subtype": "七言绝句", 
        "text": [
            "一派潺湲梦寐余，百门泉水护幽居。", 
            "耳中俗物应流尽，管取襟怀并太虚。"
        ], 
        "title": "怡云别业杂咏 其五", 
        "type": "绝句", 
        "yun": "鱼"
    }, 
    {
        "author": "潘定桂", 
        "era": "清", 
        "subtype": "七言绝句", 
        "text": [
            "残春天气似秋凉，新笋抽梢绿过墙。", 
            "客去庭空人尽后，白蝉花上月如霜。"
        ], 
        "title": "春夜", 
        "type": "绝句", 
        "yun": "阳"
    }, 
    {
        "author": "潘宗洛", 
        "era": "清", 
        "subtype": null, 
        "text": [
            "罗帏凉到。", 
            "窗外闻鸡早。", 
            "残月半规斜枕照，有梦也应草草。", 
            "分明帐绣芙蓉，独眠人起谁同。", 
            "试约生香衣扣，又添一夜西风。"
        ], 
        "title": "清平乐 秋晓，和海闾香词", 
        "type": "词", 
        "yun": null
    }, 
    {
        "author": "潘孟齐", 
        "era": "清", 
        "subtype": "五言律诗", 
        "text": [
            "惭愧兰芝女，还家恨解携。", 
            "如何伯鸾妇，翻作仲卿妻。", 
            "星月原同影，鸳鸯不独栖。", 
            "烛花随泪尽，愁听夜乌啼。"
        ], 
        "title": "书怀寄夫子", 
        "type": "律诗", 
        "yun": "齐"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "各有词人泪。", 
            "洒江潮、零花冷月，残山剩水。", 
            "挥手黄金燕台去，踏遍秦关百二。", 
            "除中酒、狂游能记。", 
            "老我卅年飘泊惯，蓦相逢、客子光阴里。", 
            "数花信，恰过十。", 
            "玉田俊逸君堪比。", 
            "荡吟笺、潮船鸭嘴，春山螺髻。", 
            "草草欢场都成梦，销得同挥麈尾。", 
            "放画卷、沧溟虹气。", 
            "彩笔纵横抛绮艳，掣鲸鱼、力更剸犀兕。", 
            "应起舞，铁如意。"
        ], 
        "title": "金缕曲·语石用实甫韵见赠一词，次韵答之", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "啼鸟报春分。", 
            "唤醒梨魂。", 
            "青山江上替眉颦。", 
            "一阵落红风过处，流水无人。", 
            "病久歇芳尊。", 
            "难遣黄昏。", 
            "倩谁呼梦劝温存。", 
            "分付绿筠帘底月，莫入重门。"
        ], 
        "title": "浪淘沙·病中寄眉子", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "关山同是天涯，年来领尽秋凉意。", 
            "玉阶伫立，银河净洗，千重云水。", 
            "梦断金台，潮生黄浦，归期仍滞。", 
            "偏素娥耐冷，良宵皓月，抛撇在，离愁里。", 
            "又况画屏无睡。", 
            "对瑶花、香飘仙桂。", 
            "幔亭张乐，秦箫听否，人间何世。", 
            "水调铜琶，清辉玉臂，几时同倚。", 
            "怪文鸳夜夜，双栖不管，羁人憔悴。"
        ], 
        "title": "水龙吟·樊山先生于中秋得实甫书，有代琴夫人倚声奉寄之作，次韵和之", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "任添万札千珰，总传不尽相思意。", 
            "偏偏又是，中秋到也，月华如水。", 
            "玉笛谁家，数声吹得，行云都滞。", 
            "堪碧空洗净，人间天上，全进在，冰壶里。", 
            "要睡怎生能睡。", 
            "且徘徊、伴他幽桂。", 
            "今夜鄜州，定应念我，杜陵身世。", 
            "虚幌清辉，泪乾鬟湿，甚时双倚。", 
            "怕此情说与，素娥知道，也堪憔悴。"
        ], 
        "title": "水龙吟·和樊山    易顺鼎", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "滚滚黄尘车马道。", 
            "客游那似还家好。", 
            "何况鸳湖鱼可饱。", 
            "秋到了。", 
            "红菱白鲫青尊倒。", 
            "一领羊裘知素抱。", 
            "少年也合渔翁号。", 
            "试读棹歌朱十稿。", 
            "归要早。", 
            "鹅潭我亦烟波老。"
        ], 
        "title": "渔家傲·邻石归禾中，以鸳湖垂钓图索题，余亦将返白鹅湖矣。乡心别绪，情见乎词", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "一个渔庵天占水。", 
            "新蒲细柳摇苍翠。", 
            "摇得月明花满地。", 
            "深竹里。", 
            "酒船一笛吹刚起。", 
            "出网鲟鳇鱼几尾。", 
            "厨娘商略添盐豉。", 
            "恰好夜凉供薄醉。", 
            "拚睡美。", 
            "携尊人到门开未。"
        ], 
        "title": "渔家傲·与人述河南村居之乐", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "粉镜交鸾，文窗了鸟。", 
            "暖红吹度花多少。", 
            "春人真不负良宵，燕莺分付休惊晓。", 
            "唤姐桃根，同心苏小。", 
            "兰襟博得玫瑰笑。", 
            "明珠十斛掷当筵，听歌只惜人将老。"
        ], 
        "title": "踏莎行·同社诸子宴余与月子于小同春阁，分得鸟字", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "江南怪底番风软。", 
            "阑外吴淞刚半剪。", 
            "月华催上好镫帘，照见金尊波尚浅。", 
            "蕊珠旧史同花选。", 
            "独记眉山和黛染。", 
            "红箫锦瑟付流年，只有歌前人宛转。"
        ], 
        "title": "玉楼春·月子得转字，代赋一阕", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "帘痕一线。", 
            "度绣衫麝香，蝶儿随远。", 
            "人住屧廊，名占苏台吴宫苑。", 
            "为花为月前生怨。", 
            "付身世、落红凌乱。", 
            "画屏罗帐深深，稳护海棠庭院。", 
            "曾见。", 
            "眉楼讯病欹鸾枕，细诉枝栖柔茜。", 
            "松柏誓心，红泪鲛绡愁相换。", 
            "圆蟾重照湘娥面。", 
            "正银汉、双星暗转。", 
            "劳他软语，教成锦茵坐㬉。"
        ], 
        "title": "绛都春·高姬眉子见过，用梦窗韵赋赠", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "金谷酒，玉堂花。", 
            "旧时才笔新风华。", 
            "惭赋清平老无分，依然富贵属诗家。"
        ], 
        "title": "解红·宋史乐志有解红曲，其谱不传于世。陈氏乐书载和凝作，是为唐词。徐园赏牡丹，偶仿其体", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "烟树小重山。", 
            "微见烟鬟。", 
            "短桥皓月两弯弯。", 
            "恰近银河明灭处，不似人间。", 
            "泉石自潺潺。", 
            "半掩松关。", 
            "旧家楼阁忆凭阑。", 
            "抛却湘弦张永夜，云水谁弹。"
        ], 
        "title": "浪淘沙·嵩山道偕月子步月夜归", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "故园为客。", 
            "浑似秋河隔。", 
            "梦绕红莲烟水白。", 
            "隐约浦东淞北。", 
            "歌尘暂滞琴弦。", 
            "苎衣初试凉天。", 
            "好问茜窗眉月，尽教知道孤眠。"
        ], 
        "title": "清平乐·寄月子", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "落花恼煞江南路。", 
            "偏又是、催人去。", 
            "玉合香囊曾握语。", 
            "榴裙翻酒，柳丝拂帽，认取离愁处。", 
            "病妆谁画双眉妩。", 
            "纨扇应思断肠句。", 
            "还倩鹦哥珍重诉。", 
            "荔支香里，菖蒲叶畔，我正眠风雨。"
        ], 
        "title": "青玉案·寄眉子", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "五载江南倦客，为卿销尽年华。", 
            "人间离合尽天涯。", 
            "玉箫吹别梦，明月落谁家。", 
            "几度妆楼讯病，风神一倍夭斜。", 
            "情天那隔帐帷纱。", 
            "红禅同礼忏，不分作名花。"
        ], 
        "title": "临江仙·赠眉子", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "六代文章，千古香邱，其人仙乎。", 
            "似卞赛埋琴，钟鱼久忏，朝云诵偈，露电真如。", 
            "松柏同心，鸳鸯并命，曾驻当年油碧车。", 
            "孤山近，有小青和靖，不叹邻孤。", 
            "芰荷杨柳菖蒲。", 
            "算堤照花枝早姓苏。", 
            "数学士诗名，始传北宋，英雄身后，才占西湖。", 
            "烟雨湖边，更闻瘗玉，一例争墩可笑无。", 
            "真娘墓，忆樊南诗在，疑信谁欤。"
        ], 
        "title": "沁园春·苏小墓，次樊山韵", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "吴市吹箫，更隐芦中，士殆穷乎。", 
            "看边城抒笑，君为越石，长门卖赋，我愧相如。", 
            "易水萧萧，胡尘扰扰，憔悴归来薄笨车。", 
            "重携手，谢平原十日，快慰羁孤。", 
            "僧房馔供伊蒲。", 
            "有皛饭清尊仿大苏。", 
            "笑铜琶铁板，半生词赋，高楼明月，卅载江湖。", 
            "莺燕当筵，鸳鸯按谱，七尺珊瑚击碎无。", 
            "拚一醉，话江南烟水，漫赋归欤。"
        ], 
        "title": "沁园春·刘闼青招饮市楼，并以词赠别。再次前韵奉和", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "君家门对浙江潮。", 
            "明月一琴招。", 
            "成连去后知音渺，叶清商、雅韵都遥。", 
            "梦里水晶宫阙，送风赠与潇潇。", 
            "鸥波螺黛对花描。", 
            "艳福羡谁销。", 
            "紫桑陶翟传偕隐，祝鸾凰、暮暮朝朝。", 
            "我是水云道士，七弦呜咽难调。"
        ], 
        "title": "风入松·题周梦坡海上获琴图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "流水远潺潺。", 
            "悄掩松关。", 
            "道心微处一凭阑。", 
            "尘海本无听雨地，只合空山。", 
            "惠麓洗烟鬟。", 
            "鹤静猿閒。", 
            "拟寻卞赛素琴弹。", 
            "一卷画图参上乘，莫落人间。"
        ], 
        "title": "浪淘沙·王清微空山听雨图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "傍水飘灯，凭花引笛，旧游梦堕烟痕。", 
            "落红风里，一曲惜余春。", 
            "可奈当时王谢，兴废感、禊事谁论。", 
            "还相似，丽人行句，草草付吟尊。", 
            "香尘。", 
            "愁拾缀，鸱夷去远，寂寞湖滨。", 
            "纵庾郎无恙，瘦尽离魂。", 
            "哀入江南赋稿，怕鼓鼙、劫后重闻。", 
            "应自叹，飘零白社，书在不干秦。"
        ], 
        "title": "满庭芳·丙辰禊日集愚园，次周梦坡韵", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "破瑟寻鸾，遗钗拾凤，香尘潮没仙踪。", 
            "文杏仍花，客来已换愁容。", 
            "芳尊屡导低鬟笑，霎金迷、梦影惺忪。", 
            "话松陵、老去词仙，莫过垂虹。", 
            "苍颜白发维摩境，拚散花何碍，玉局缘空。", 
            "漫说华鬘，天涯双卫难逢。", 
            "啼莺不管人伤别，劝斜阳、冷入帘栊。", 
            "算多情、洛浦微波，独驻惊鸿。"
        ], 
        "title": "高阳台·杏花楼昔年与眉子寻春对酌处", 
        "type": "词", 
        "yun": null
    }, 
    {
        "author": "潘国祚", 
        "era": "清", 
        "subtype": "七言律诗", 
        "text": [
            "画舸摇摇逐晓寒，江云飞尽乱峰攒。", 
            "垂杨故作千行绿，枫树谁知一夜丹。", 
            "万古《风》《骚》存泽国，五湖烟景问渔竿。", 
            "好山过去休回首，留取归时对面看。"
        ], 
        "title": "襄江道中", 
        "type": "律诗", 
        "yun": "寒"
    }, 
    {
        "author": "潘其灿", 
        "era": "清", 
        "subtype": "七言律诗", 
        "text": [
            "韶华可是隔年期，转眼春风似旧时。", 
            "远客楼高愁独觉，深闺帐暖梦偏知。", 
            "分番芳信园中报，一片晴光陌上吹。", 
            "回首几多离恨积，凭栏好与诉相思。"
        ], 
        "title": "春风和李玉洲韵", 
        "type": "律诗", 
        "yun": "支"
    }, 
    {
        "author": "潘其灿", 
        "era": "清", 
        "subtype": "七言律诗", 
        "text": [
            "山海居庸千里长，前朝于此重边防。", 
            "藩篱属国亡三卫，屏蔽中原恃一墙。", 
            "保塞规模传魏国，筑台形制说南塘。", 
            "而今中外为家日，直北舆图接大荒。"
        ], 
        "title": "登河防口边城", 
        "type": "律诗", 
        "yun": "阳"
    }, 
    {
        "author": "潘其灿", 
        "era": "清", 
        "subtype": "七言律诗", 
        "text": [
            "敝裘燕市又经寒，岁晚冰霜闭户看。", 
            "梦断梅花乡国远，愁凭竹叶酒樽宽。", 
            "郢歌《白雪》谁怜寡，蜀道青天始信难。", 
            "寂寞黎床高卧处，碧霄依旧路漫漫。"
        ], 
        "title": "癸卯岁暮感怀", 
        "type": "律诗", 
        "yun": "寒"
    }, 
    {
        "author": "潘陆", 
        "era": "清", 
        "subtype": "五言律诗", 
        "text": [
            "故人寒夜至，风雨暗东菑。", 
            "不忍论前事，还同哭所知。", 
            "住山多病后，学佛破家时。", 
            "犹念飘零者，殷勤重有期。"
        ], 
        "title": "包惊几夜过", 
        "type": "律诗", 
        "yun": "支"
    }, 
    {
        "author": "潘陆", 
        "era": "清", 
        "subtype": "七言律诗", 
        "text": [
            "门前桥影漾江流，几度吞声哭故侯。", 
            "公子苦饥还置酒，老夫向晚且停舟。", 
            "百年天地倾朋党，十载逋逃任马牛。", 
            "漠漠海云连朔气，又惊初雁过吴洲。"
        ], 
        "title": "同玉鱼过肇伯饮感赋", 
        "type": "律诗", 
        "yun": "尤"
    }, 
    {
        "author": "潘时彤", 
        "era": "清", 
        "subtype": "五言律诗", 
        "text": [
            "一夜翻盆雨，千山瀑布声。", 
            "长风吹汉水，落日下褒城。", 
            "北栈初传箭，西州已罢兵。", 
            "鸡头关上过，谁是弃繻生。"
        ], 
        "title": "途中即事", 
        "type": "律诗", 
        "yun": "庚"
    }, 
    {
        "author": "潘驯", 
        "era": "清", 
        "subtype": "五言律诗", 
        "text": [
            "秋雨愁难霁，新晴亦偶然。", 
            "万山青楚塞，一鹭白江天。", 
            "世事浮云外，乡心落照边。", 
            "片帆轻似叶，计日到花源。"
        ], 
        "title": "雨止", 
        "type": "律诗", 
        "yun": null
    }, 
    {
        "author": "潘驯", 
        "era": "清", 
        "subtype": "五言律诗", 
        "text": [
            "望中秋色淡，倚槛自依依。", 
            "渐薄雪难定，将还鸟倦飞。", 
            "酒狂思旧社，官拙想初衣。", 
            "却愧陶居士，初来便赋归。"
        ], 
        "title": "秋日和李玉庵韵", 
        "type": "律诗", 
        "yun": "微"
    }, 
    {
        "author": "潘驯", 
        "era": "清", 
        "subtype": "五言律诗", 
        "text": [
            "每到深秋后，常多积晦天。", 
            "讵期昨夜雨，散作满林烟。", 
            "红叶沿溪寺，黄云带郭田。", 
            "佳时不易得，暂醉菊花前。"
        ], 
        "title": "秋晴", 
        "type": "律诗", 
        "yun": "先"
    }, 
    {
        "author": "潘问奇", 
        "era": "清", 
        "subtype": "五言律诗", 
        "text": [
            "名山如待我，愤不在焚书。", 
            "乱世旌旄假，真才礼法疏。", 
            "窗联三寸烛，铗冷十年鱼。", 
            "羡尔章江上，归来有敝庐。"
        ], 
        "title": "送梁协和归南昌", 
        "type": "律诗", 
        "yun": "鱼"
    }, 
    {
        "author": "潘问奇", 
        "era": "清", 
        "subtype": "五言律诗", 
        "text": [
            "尚有王孙泪，凄凉泣路隅。", 
            "吹箫朱户冷，换酒宝衣无。", 
            "都尉门前草，平阳第里乌。", 
            "重来逢白发，面熟旧宫奴。"
        ], 
        "title": "读吴梅村宫詹萧史青门引感而有作 其一", 
        "type": "律诗", 
        "yun": "虞"
    }, 
    {
        "author": "潘问奇", 
        "era": "清", 
        "subtype": "五言律诗", 
        "text": [
            "劫火摧龙种，徒余下嫁身。", 
            "前朝驰道柳，往事钿车尘。", 
            "戚里巢新燕，瓜田走庶人。", 
            "我吟肠断句，回首一沾巾。"
        ], 
        "title": "读吴梅村宫詹萧史青门引感而有作 其二", 
        "type": "律诗", 
        "yun": "真"
    }, 
    {
        "author": "潘问奇", 
        "era": "清", 
        "subtype": "七言律诗", 
        "text": [
            "故国龙孙竟杳然，堂前燕子剧堪怜。", 
            "摧残芳树岐王第，憔悴春华贺老弦。", 
            "红豆不忘行乐夜，锦缠殊忆奉恩年。", 
            "因君细数梁园事，羯鼓琵琶总杜鹃。"
        ], 
        "title": "红豆", 
        "type": "律诗", 
        "yun": "先"
    }, 
    {
        "author": "潘问奇", 
        "era": "清", 
        "subtype": "七言律诗", 
        "text": [
            "三生石上厌华簪，火宅莲华尚可寻。", 
            "天下有丝都绣佛，眼中何事不灰心。", 
            "酒旗歌扇人犹在，箬笠梭鞋路已深。", 
            "禅院傥能携我去，一龛勤礼象王金。"
        ], 
        "title": "读姜雪苍祝发诗漫志", 
        "type": "律诗", 
        "yun": "侵"
    }, 
    {
        "author": "潘问奇", 
        "era": "清", 
        "subtype": "七言律诗", 
        "text": [
            "金粟堆寒石兽眠，六龙肠断草芊芊。", 
            "晚山踯躅开何处，春社樱桃罢几年。", 
            "黄纸禁樵新约法，白头供扫旧中涓。", 
            "关情最是民间垄，昨日儿孙挂楮钱。"
        ], 
        "title": "天寿山", 
        "type": "律诗", 
        "yun": "先"
    }, 
    {
        "author": "潘问奇", 
        "era": "清", 
        "subtype": "七言律诗", 
        "text": [
            "少小襟期与世违，布袍时复傲轻肥。", 
            "为寻无忌栖梁苑，曾吊灵均入秭归。", 
            "苜蓿花寒天马病，神仙字老蠹鱼饥。", 
            "晴窗检点奚囊句，风月年年有是非。"
        ], 
        "title": "秋兴", 
        "type": "律诗", 
        "yun": "微"
    }, 
    {
        "author": "潘观保", 
        "era": "清", 
        "subtype": "七言律诗", 
        "text": [
            "招呼樵侣白云坳，岩坞林深翠欲交。", 
            "一径桑阴蚕上簇，几家梅雨燕成巢。", 
            "边城烽燧惊飞檄，身世江湖叹系匏。", 
            "小隐林泉终有愿，要留佳处待编茅。"
        ], 
        "title": "山居述怀", 
        "type": "律诗", 
        "yun": "肴"
    }, 
    {
        "author": "潘观保", 
        "era": "清", 
        "subtype": "七言律诗", 
        "text": [
            "石壁藤萝引蔓斜，茅堂终日对烟霞。", 
            "剪裁入格疏疏柳，幽静宜人澹澹花。", 
            "圃有余闲添竹石，诗成杂咏半田家。", 
            "山厨供馔多风味，更喜邻翁饷笋芽。"
        ], 
        "title": "检校草堂花事", 
        "type": "律诗", 
        "yun": "麻"
    }, 
    {
        "author": "潘观保", 
        "era": "清", 
        "subtype": "七言律诗", 
        "text": [
            "倚棹归来欲暮天，未秋帘幕已成烟。", 
            "桃花泣露无情艳，柳絮团风不肯圆。", 
            "极目关河疑昨梦，断肠情绪最今年。", 
            "平生愧说刘司户，一样飘零绝可怜。"
        ], 
        "title": "袁江道阻南归感成", 
        "type": "律诗", 
        "yun": "先"
    }, 
    {
        "author": "潘耒", 
        "era": "清", 
        "subtype": null, 
        "text": [
            "烈士不爱生，亦不卤莽死。", 
            "苟生颜面羞，徒死魂魄耻。", 
            "生死各有立，机括妙相倚。", 
            "婴杵得其深，一发存赵祀。", 
            "千夫共舆瓢，不如道旁委。", 
            "两人利断金，同心而殊轨。", 
            "间牒有阴阳，奇正相表里。", 
            "神鬼未能窥，宵小安足拟。", 
            "赵朔亦何人，得士有如此。", 
            "驱车出忻州，酹酒吊故里。", 
            "秋风正萧骚，浩歌热双耳。", 
            "带兆虽中绝，巢卵岂俱毁。", 
            "藏山不可求，哀哀哭公子。"
        ], 
        "title": "忻州婴杵庙 其一", 
        "type": "古风", 
        "yun": "纸"
    }, 
    {
        "author": "潘耒", 
        "era": "清", 
        "subtype": null, 
        "text": [
            "古人贵成事，今人贵成名。", 
            "义声岂不美，躁取事或倾。", 
            "吾心在千秋，旦暮安足争。", 
            "太史佣法章，丙吉不自明。", 
            "生潼闻李善，卖卜有王成。", 
            "短箠诟楚隶，漏船舞吴兵。", 
            "奇巧千万端，权舆于杵婴。", 
            "精诚生智术，狡狯不足惊。", 
            "死生判难易，当时费权衡。", 
            "功成终下报，命乃鸿毛轻。", 
            "为难勿藉口，君子守其经。"
        ], 
        "title": "忻州婴杵庙 其二", 
        "type": "古风", 
        "yun": null
    }, 
    {
        "author": "潘耒", 
        "era": "清", 
        "subtype": null, 
        "text": [
            "画松不难与松似，贵得寒空磊落意。", 
            "一片梢云拂雪姿，巍峨迥与凡柯异。", 
            "梅君都官之后人，才华标格都绝尘。", 
            "善画尤工作松树，寸管貌出千龙鳞。", 
            "孤根直干势奇矫，烟涛漠漠开清晓。", 
            "直如白虹亘晴霄，怒如苍龙作鳞爪。", 
            "端如岩廊坐伟人，高如深林出遗老。", 
            "一气淋漓入化工，千寻错落舒怀抱。", 
            "毕宏韦偃不可追，粉本岂是人工为。", 
            "十年看松甫落笔，黄山万树为君师。", 
            "黄山之松信奇绝，太古以来无斩伐。", 
            "十步蟠拿九步折，行空偃地无罅缺，支撑岩崖碍日月。", 
            "嗟我不得掉臂行游于其间，尘沙日夕彫壮颜。", 
            "徒对慈仁两秃干，朝行婆娑暮忘还。", 
            "梅君何当访尔就茅屋。", 
            "抱琴醉枕松根宿，看君作画题诗老亦足。"
        ], 
        "title": "画松歌为梅瞿山作", 
        "type": "古风", 
        "yun": null
    }, 
    {
        "author": "潘耒", 
        "era": "清", 
        "subtype": null, 
        "text": [
            "旧传吴胥门，有桥甚雄壮。", 
            "不知何当事，谄媚分宜相。", 
            "拆毁远送之，未悉其真妄。", 
            "兹来经秀江，巍桥俨在望。", 
            "横铺八九筵，袤亘数十丈。", 
            "石质尽坚珉，蹲狮屹相向。", 
            "皆言自苏来，运载以漕舫。", 
            "严老自撰碑，亦颇言其状。", 
            "始知语不虚，世事多奇创。", 
            "桥梁是何物，乃作权门饷。", 
            "鞭石与驱山，势力岂多让。", 
            "充此何不为，穹天一手障。", 
            "为德于乡里，或云差可谅。", 
            "不闻掠彼衣，而令此挟纩。", 
            "冰山一朝摧，籍没无留藏。", 
            "独此岿然存，千秋截江涨。", 
            "颂詈两不磨，功罪亦相当。", 
            "犹胜庸庸流，片善无足况。", 
            "吴山多佳石，胥江足良匠。", 
            "有能更作桥，旧式犹可仿。"
        ], 
        "title": "万年桥", 
        "type": "古风", 
        "yun": null
    }, 
    {
        "author": "潘耒", 
        "era": "清", 
        "subtype": null, 
        "text": [
            "九江潴一湖，占地楚封半。", 
            "名城十二三，微茫缀湖畔。", 
            "夏秋水盛时，涵天四无岸。", 
            "中流吐日星，余波沸江汉。", 
            "我行值仲冬，水落势平漫。", 
            "犹然浩无涯，道里不可算。", 
            "安乡抵巴陵，淹泊屡昏旦。", 
            "眠餐蛟龙窟，偃息冯夷馆。", 
            "风涛猛堪惊，云物奇可玩。", 
            "霞蒸锦鲜新，日烁金灿烂。", 
            "水浮玻璃天，山横青玉案。", 
            "帆移畏回飙，雁度愁弱翰。", 
            "城中标五湖，雄奇此为冠。", 
            "平生慕图咏，及兹穷壮观。", 
            "最喜流潦清，客水尽消散。", 
            "全湖露真形，山川见条贯。", 
            "惟湖有容德，不盈亦不暵。", 
            "世人昧远览，临流畏湍悍。", 
            "不有大壑潴，数州尽沈灌。", 
            "配渎能停潆，比海齐浩瀚。", 
            "愧无郭木才，神功莫能赞。", 
            "亭毒思化源，望洋但三叹。"
        ], 
        "title": "泛洞庭湖", 
        "type": "古风", 
        "yun": "翰"
    }, 
    {
        "author": "潘耒", 
        "era": "清", 
        "subtype": null, 
        "text": [
            "世间大巧不自用，用物之力因自然。", 
            "力大无过风与水，驱使有道天无权。", 
            "帆樯辐毂皆圣作，水车奇妙尤无前。", 
            "筑防壅水令湍悍，冲波蹴踏车轮旋。", 
            "轮广丈余贯以轴，编筒其上巧在偏。", 
            "仰则吸水俯吐水，如瓶倾泻檐溜悬。", 
            "刳木为槽受其吐，驾空行远归于田。", 
            "神龙卷波谢迅疾，霖雨注地输连绵。", 
            "昼翻夜运不暂息，无人守视常转圜。", 
            "溪丁作碓舂米谷，山僧修笕行清泉。", 
            "一家一户自便利，岂如普润泽不专。", 
            "汉阴丈人戒机事，此非私智天机全。", 
            "于人无争物无损，其器可守法可传。", 
            "吴淞水平不可激，夔蚿相视休相怜。", 
            "但安桔槔守拙钝，勤苦亦自邀丰年。"
        ], 
        "title": "水车", 
        "type": "古风", 
        "yun": "先"
    }, 
    {
        "author": "潘耒", 
        "era": "清", 
        "subtype": null, 
        "text": [
            "卦山交山阳，孤峰独崔嵬。", 
            "下眺一气中，棱棱露岩崖。", 
            "森如六爻列，错若诸卦排。", 
            "我来正雪霁，寒空无纤埃。", 
            "群峰皎练明，万柏攒一苔。", 
            "远见介山巅，干霄白皑皑。", 
            "近瞩交城城，微茫辨楼台。", 
            "文峪下西溪，汾川自东来。", 
            "连山走黄河，屏扆却抱回。", 
            "谁言万家县，形势亦壮哉！", 
            "守险在良牧，济世须雄才。", 
            "利铁锢穷岩，健马嘶风哀。", 
            "刘渊亦何人，石匣为之开。", 
            "苍天不可问，浩歌舒远怀。"
        ], 
        "title": "卦山", 
        "type": "古风", 
        "yun": null
    }, 
    {
        "author": "潘耒", 
        "era": "清", 
        "subtype": null, 
        "text": [
            "良医视病人，察脉审其证。", 
            "悉病所从来，治之药乃应。", 
            "浊河本北流，清淮自南亘。", 
            "河徒忽夺淮，淮弱而河盛。", 
            "一石八斗泥，壅碍入海径。", 
            "倒灌淮上流，湖于可涉胫。", 
            "埂堰始冲决，淮南受其病。", 
            "塞决固治标，要须遂其性。", 
            "下流无路行，东遏必西迸。", 
            "疮平毒未消，堡闭盗犹横。", 
            "旁观方忧危，当局莫予圣。", 
            "治河近称善，吾宗老司空。", 
            "河徙时未久，淮流尚争雄。", 
            "海口虽停沙，可以水力冲。", 
            "淮主河乃客，主壮客不攻。", 
            "用清以刷浊，当年策诚工。", 
            "淮今仅一线，河涨犹难容。", 
            "淤沙积成土，不浚焉得通？", 
            "古方治今病，和缓技亦穷。", 
            "疏瀹费虽多，尺寸皆有功。", 
            "堤成倘蚁漏，金钱掷波中。"
        ], 
        "title": "河堤", 
        "type": "古风", 
        "yun": null
    }, 
    {
        "author": "潘耒", 
        "era": "清", 
        "subtype": null, 
        "text": [
            "黄山百千峰，兹何独称长？", 
            "大巧不炫奇，尊严故无两。", 
            "中天开帝廷，万灵此朝飨。", 
            "肃穆垂冕旒，森严排甲仗。", 
            "梯空一万重，拔地九千丈。", 
            "烟云升及腰，日月行在掌。", 
            "群山自言尊，对之失气象。", 
            "譬如见真人，群雄自头抢。", 
            "苍苍百里外，孤标已瞻仰。", 
            "即之如可亲，攀之莫能上。", 
            "石阙望峨峨，天桥瞩朗朗。", 
            "载肉无由升，徒然结遐想。"
        ], 
        "title": "天都峰", 
        "type": "古风", 
        "yun": "养"
    }, 
    {
        "author": "潘耒", 
        "era": "清", 
        "subtype": null, 
        "text": [
            "香台俯鸿蒙，群山四环卫。", 
            "龙宫豁然开，楼观涌空际。", 
            "丹霞夹飞甍，珠树荫密砌。", 
            "峥嵘神鬼工，照耀金碧气。", 
            "壮观何能尔，创此自中贵。", 
            "坡陀山送冢，规模更宏丽。", 
            "黄肠隧道封，玉鱼便房闭。", 
            "丹青俨祠宇，特敕蒙葬祭。", 
            "丰碑刻鸿文，历历元宰制。", 
            "行人不能读，识者发叹忾。", 
            "中官古来有，扫除职微细。", 
            "念其犬马勤，帷盖斯可瘗。", 
            "奈何滥恩私，王章亵奴隶？", 
            "官号借台司，封土同带砺。", 
            "所以蓄神奸，毒焰流海澨。", 
            "燃脐未快心，惟令此埋胔？", 
            "苍凉金粟堆，寝殿非昔制。", 
            "兹何尚巍然，石门锁松桂。", 
            "谁能手斧柯，千春扫氛翳？"
        ], 
        "title": "碧云寺", 
        "type": "古风", 
        "yun": null
    }, 
    {
        "author": "潘耒", 
        "era": "清", 
        "subtype": null, 
        "text": [
            "浈阳峡百里，两崖状如门。", 
            "江流日漱啮，崩剥露危根。", 
            "空中颐霤削，骨立龙虎蹲。", 
            "孤舟出其下，凛然凄心魂。", 
            "石戴万篙眼，壁萦千牵痕。", 
            "溯流行良难，下峡如星奔。", 
            "滩急波易驶，林深景常昏。", 
            "奇峰递迎送，百千互卑尊。", 
            "或肖天榜挂，或疑铁骑屯。", 
            "心赏不暇接，目眩难具论。", 
            "古来投荒人，郁结声长吞。", 
            "壮观有如此，何必非君恩？"
        ], 
        "title": "韶州至清远道中杂诗", 
        "type": "古风", 
        "yun": "元"
    }, 
    {
        "author": "潘耒", 
        "era": "清", 
        "subtype": null, 
        "text": [
            "灵岩山前冢累累，荒烟野蔓不足悲。", 
            "巨石崚嶒戛松际，旁人云是韩王碑。", 
            "韩王蜕去五百载，当年英名至今在。", 
            "弯弓夜月射奔鲸，拔剑寒沙清瀚海。", 
            "一朝雄姿为枯骨，麒麟高冢营山窟。", 
            "黄肠便房天府出，守冢万家拜百笏。", 
            "岁久但见蒿与藜，豺狼入穴狐兔啼。", 
            "惟留一片石，千古灵岩西。", 
            "灵岩峰高入云霓，韩王勋名与之齐。", 
            "惟王勋名震千古，手奠坤维揭天柱。", 
            "挥日之戈射潮弩，半壁江山留宋土。", 
            "可怜后此竟何人，忍使铜仙泪如雨！", 
            "梅花落尽梨花开，游人络绎灵岩来。", 
            "但上琴台寻响屟，何人山麓披蒿莱？", 
            "碑高三丈字如掌，帝制鸿文盛褒奖。", 
            "纵使碑刓墓尽平，盖世功名在天壤。", 
            "君不见钱塘饮马江不流，凤山宫阙为荒丘。", 
            "张王秦相墓何在，六陵萧飒冬青愁。"
        ], 
        "title": "韩蕲王墓碑歌", 
        "type": "古风", 
        "yun": null
    }, 
    {
        "author": "潘耒", 
        "era": "清", 
        "subtype": null, 
        "text": [
            "汴河之上河如弓，汴河之下河如龙。", 
            "弓行千里正一曲，龙性变化无常踪。", 
            "神禹凿九河，放著渤海中。", 
            "千五百年尚一决，大伾不北而趋东。", 
            "遂令梁泗间，至今朝陆暮壑无终穷。", 
            "杀湍捧土谅非策，排沙漉海难施功。", 
            "《河渠》之书一寸纸，蜩螗万喙听者聋。", 
            "提纲挈目示要领，客邸幸见中丞公。", 
            "中丞勋绩高当代，保障之功汴河最。", 
            "汴城万里初为鱼，河北金堤又横溃。", 
            "公也捧节来治河，赤手与塞滔天波。", 
            "指挥人徒三十万，北河柳尽南河柯。", 
            "大帚如山小如堞，一浪不敌冲风过。", 
            "晨餐掬泥土，夕眠枕盘涡。", 
            "以身为石发为草，乃感帝力鞭鼋鼍。", 
            "荆隆口闭神马塞，汴河南北重蚕麻。", 
            "岂知功高定遭忌，讴吟翻促弹章至。", 
            "旋闻东郡罢王尊，那得通侯赏延世。", 
            "自尔长揖还东山，角巾啸傲江湖间。", 
            "弈秋敛手向棋局，坐看黑白纷斑斓。", 
            "昨闻清口决，又报漕河干。", 
            "高堰塞复漏，归仁筑未完。", 
            "胸中热血不可呕，相逢当路只缄口。", 
            "丁宁翻向芒鞋客，画笏川原尽纡直。", 
            "淮泗之间皆土山，眼前此意无人识。", 
            "养痈裹创愁内蚀，不病河南病河北。", 
            "负薪沉璧徒区区，疏不成疏塞非塞。", 
            "吁嗟天意难可知，劝君且尽金屈卮。", 
            "淮黄清浊乱已久，南土岂合偏疮痍。", 
            "复禹旧迹理亦得，灾黎百万将安之？", 
            "吁嗟天意难可知！", 
            "且为公歌汴河诗，洗眼坐待河清时。"
        ], 
        "title": "汴河行为方中丞欧馀作", 
        "type": "古风", 
        "yun": null
    }, 
    {
        "author": "潘耒", 
        "era": "清", 
        "subtype": null, 
        "text": [
            "男儿无家复无国，六合飘然一孤客。", 
            "客行落落云出岑，其去无迹来无心。", 
            "山水佳处便淹泊，偶然相逢不可寻。", 
            "黄冈豪士世无偶，胸吞云梦者八九。", 
            "神鹰铩翮不能飞，丹霄碧海将安归？", 
            "三十年来泛江舸，大块无尘能著我。", 
            "商山须眉大泽裘，游戏人间无不可。", 
            "往年访友扬州城，州人喧呼看岁星。", 
            "如云冠盖趋门庭，先生酣眠醉不醒，醒来洗眼焦山青。", 
            "金焦如螺意不快，一叶翩然下江濑。", 
            "青丘方壶不可期，白龙赤鲤遥相待。", 
            "我亦汗漫之遐方，束发结交多老苍。", 
            "惟翁差池未识面，江云关树空相望。", 
            "锡山叶脱蠡湖朗，散步禅房见筇杖。", 
            "怪来避地已经年，笑我劳劳逐尘鞅。", 
            "昆明劫火方洞然，老鳌抃山波接天。", 
            "土偶桃人莫相笑，久客会有还山年。", 
            "先生无事但宴眠，大瓢满酌清泠泉。", 
            "君不见君家杜陵丧家者，茅屋秋风泪盈把，挥泪高歌《洗兵马》。"
        ], 
        "title": "赠杜于皇", 
        "type": "古风", 
        "yun": null
    }, 
    {
        "author": "潘耒", 
        "era": "清", 
        "subtype": null, 
        "text": [
            "宝刀削葵马守户，当今烈士贱如土。", 
            "举头不识赵王孙，空向陈编吊婴杵。", 
            "王孙二十逢乱离，才高胆盛无人知。", 
            "江东顾荣目如电，一豹贱却千羊皮。", 
            "玳簪珠履正杂沓，王孙落落无他奇。", 
            "邛崃坂上高车覆，御史门前乌夜哭。", 
            "三千上客散如星，义故儿郎抱头伏。", 
            "可怜端正骑羊子，鞭笞蹴蹋奚官里。", 
            "白楸三寸无人收，骨肉苍黄窜荆杞。", 
            "王孙此时气拂云，赤手真入磨牙群。", 
            "陈容甘共藏洪死，习脂不畏曹瞒嗔。", 
            "精诚贯日智略凑，抱还孤儿如有神。", 
            "潜藏抚护麟种存，丁宁莫遣家人闻。", 
            "沉吟此事廿寒暑，中郎坟土蒿如柱。", 
            "王孙落魄尚关河，失路骅骝老无主。", 
            "昔年遇君清淮流，今春遇君燕市头。", 
            "苦言奔驰不称意，一官束体如赘旒。", 
            "苏台何意仍相值，短鬓尊前泪双滴。", 
            "瓠瓜在地根在天，黄杨一闰一回厄。", 
            "吁嗟万事如惊波，翻云覆雨何其多！", 
            "褚渊封侯袁粲死，如君岂得辞轗轲？", 
            "萧萧凉雨胥江暮，题诗别有伤神处。", 
            "江头不见酒家佣，瀚海羝羊何日乳？"
        ], 
        "title": "烈士行赠赵义庵", 
        "type": "古风", 
        "yun": null
    }, 
    {
        "author": "潘耒", 
        "era": "清", 
        "subtype": null, 
        "text": [
            "我浮鄱湖望五老，万仞秀出天中间。", 
            "云气蒙笼乍开合，恍疑蓬阆难跻攀。", 
            "岂意今朝策藤杖，逍遥遍踏五峰上。", 
            "寒空啸裂碧玻璃，大地山河收寸掌。", 
            "南康军城一叶浮，扬澜左蠡横天流。", 
            "白沙赤岸错如绮，烟林点点天南州。", 
            "天公妒我尽远景，故遣飞云夺峰顶。", 
            "如轮如席掠面来，万象斯须不留影。", 
            "乘云我欲之帝廷，稍为匡君呜不平。", 
            "兹山何者让衡霍，不岳不镇谁使令？", 
            "一笑颠仙扶我住，世上空名了无据。", 
            "餐霞吸露快即休，多口无遭帝阍怒。"
        ], 
        "title": "登五老峰最高顶", 
        "type": "古风", 
        "yun": null
    }, 
    {
        "author": "潘耒", 
        "era": "清", 
        "subtype": null, 
        "text": [
            "昆仑之脉从天来，散作岳镇千琼瑰。", 
            "帝怒东南势倾削，特耸一柱名天台。", 
            "天台环周五百里，金翅擘翼龙分胎。", 
            "峰峦一一插霄汉，涧瀑处处奔虹雷。", 
            "华顶最高透天顶，万八千丈青崔嵬。", 
            "乘云御风或可上，我忽到之亦神哉！", 
            "游氛豁尽日当午，洞视八表无纤埃。", 
            "南溟东海白一杯，括苍雁宕青数堆。", 
            "千峰簇簇莲花开，中峰端严一莲台。", 
            "华藏世界宛如此，醯鸡不识良可哀。", 
            "渺茫夸阆苑，荒忽求蓬莱。", 
            "何如天台灵异在人境，劫火不到无三灾。", 
            "神泉自流，琪树不栽，弥山药草，满谷丹材。", 
            "应真隐显混樵牧，飞仙游戏同婴孩。", 
            "羲之乏灵骨，太白非仙才。", 
            "已住神山却归去，空馀石屋寒苍苔。", 
            "我已梦觉墙根槐，安能更逐鱼龙豗。", 
            "径须习定栖峰顶，饱看沧桑三百回。"
        ], 
        "title": "华峰顶", 
        "type": "古风", 
        "yun": "灰"
    }, 
    {
        "author": "潘耒", 
        "era": "清", 
        "subtype": null, 
        "text": [
            "荔支盆，来三山，枝头壅土生根难。", 
            "荔支盆，上建浦，冲波峻滩挽舟苦，短逢愁日复愁雨。", 
            "荔支盆，过仙霞，千夫肩荷百吏遮，汗流骨出愁鞭挝。", 
            "从此浮江溯河去，严程昼夜不停住。", 
            "焦枯颠顿十存五，寥落猩红缀孤树。", 
            "蓬莱宫中掩露尝，冰丸入口流琼浆。", 
            "宁知一丸数金值，百旬劳扰千村忙。", 
            "大臣事君自有礼，忠孝不在养口体。", 
            "争新作俑彼何人，绎骚烦费无穷已。", 
            "不贵异物惟吾皇，勤求民隐恒如伤。", 
            "谁能上书罢贡献，令人千载思唐羌。"
        ], 
        "title": "荔支盆", 
        "type": "古风", 
        "yun": null
    }, 
    {
        "author": "潘耒", 
        "era": "清", 
        "subtype": "七言绝句", 
        "text": [
            "飞帆如箭劈流开，遥奠江神酒一杯。", 
            "好风肯与王郎便，世上惟君不妒才。"
        ], 
        "title": "马当山", 
        "type": "绝句", 
        "yun": "灰"
    }, 
    {
        "author": "潘耒", 
        "era": "清", 
        "subtype": "七言绝句", 
        "text": [
            "盖世英雄项与刘，曹奸马谲实堪羞。", 
            "阮生一掬西风泪，不为前朝楚汉流。"
        ], 
        "title": "广武", 
        "type": "绝句", 
        "yun": "尤"
    }, 
    {
        "author": "潘耒", 
        "era": "清", 
        "subtype": "七言绝句", 
        "text": [
            "黄独分来瓦铫边，香丁紫芋大于拳。", 
            "笑他懒瓒浑闲事，误却长源三十年。"
        ], 
        "title": "天柱峰僧饷黄独", 
        "type": "绝句", 
        "yun": "先"
    }, 
    {
        "author": "潘耒", 
        "era": "清", 
        "subtype": "五言律诗", 
        "text": [
            "万古标形胜，中江一柱尊。", 
            "水分天作堑，地坼海为门。", 
            "钟磬来波面，蛟龙聚塔根。", 
            "蕲王血战处，坠马有惊魂。"
        ], 
        "title": "金山", 
        "type": "律诗", 
        "yun": "元"
    }, 
    {
        "author": "潘耒", 
        "era": "清", 
        "subtype": "五言律诗", 
        "text": [
            "峡江山对锁，不觉有江来。", 
            "船向羊肠出，城临虎穴开。", 
            "烧畬穿岭急，水碓拨云回。", 
            "客鬓先秋白，何烦一叶催。"
        ], 
        "title": "峡江", 
        "type": "律诗", 
        "yun": "灰"
    }, 
    {
        "author": "潘耒", 
        "era": "清", 
        "subtype": "七言律诗", 
        "text": [
            "三尺蓬科几树梅，梅根碧血总成苔。", 
            "春山雨露僧时到，画角昏黄鹤一来。", 
            "入梦有人迷北海，招魂无地哭西台。", 
            "鸱夷未化钱塘水，莫怪潮声夜夜雷。"
        ], 
        "title": "西泠展墓 其一", 
        "type": "律诗", 
        "yun": "灰"
    }, 
    {
        "author": "潘耒", 
        "era": "清", 
        "subtype": "七言律诗", 
        "text": [
            "麦饭椒浆拜草间，相看应怪我苍颜。", 
            "休疑陆弟曾如洛，为报梁童已出关。", 
            "将母归来无旧业，藏书到处有名山。", 
            "《西征》赋就何人赏，焚向东风血泪斑。"
        ], 
        "title": "西泠展墓 其二", 
        "type": "律诗", 
        "yun": "删"
    }, 
    {
        "author": "潘耒", 
        "era": "清", 
        "subtype": "七言律诗", 
        "text": [
            "蹀血生还万里天，土床树屋尚依然。", 
            "笺余《易象》研朱细，踏遍云山著屐便。", 
            "久矣泥涂书亥字，凄其衰白感丁年。", 
            "谁怜灵武麻鞋叟，老向空山拜杜鹃。"
        ], 
        "title": "赠钱饮光", 
        "type": "律诗", 
        "yun": "先"
    }, 
    {
        "author": "潘耒", 
        "era": "清", 
        "subtype": "七言律诗", 
        "text": [
            "青峰一曲抱愁云，中有先朝谏议坟。", 
            "往日儿童识邹浩，到今野老哭刘蕡。", 
            "山头树屋称残卒，地下戎衣见故君。", 
            "埋骨便为干净土，丰碑华表漫纷纭。"
        ], 
        "title": "经姜给谏墓作", 
        "type": "律诗", 
        "yun": "文"
    }, 
    {
        "author": "潘耒", 
        "era": "清", 
        "subtype": "七言律诗", 
        "text": [
            "轼辙齐名世早知，百年忠义系人思。", 
            "忠传折槛排奸日，义想衔刀伏阙时。", 
            "两地青磷埋宿草，一山红树妥新祠。", 
            "吴门野老多相识，雪涕争看《幼妇碑》。"
        ], 
        "title": "二姜先生祠", 
        "type": "律诗", 
        "yun": "支"
    }, 
    {
        "author": "潘耒", 
        "era": "清", 
        "subtype": "七言律诗", 
        "text": [
            "百尺高眠四海空，沧溟文坫夙称雄。", 
            "生平娄水埙篪应，死耐虞山玉石攻。", 
            "盛世才华容傲睨，达人官爵谢牢笼。", 
            "清严标格依稀在，华鹊苍寒落水中。"
        ], 
        "title": "白雪楼", 
        "type": "律诗", 
        "yun": "东"
    }, 
    {
        "author": "潘耒", 
        "era": "清", 
        "subtype": "七言律诗", 
        "text": [
            "不辞触热上嵩巅，欲遣双眸尽八埏。", 
            "翠岭千重包楚塞，黄河一线下秦川。", 
            "长安远隔浮云外，乡国微分匹练边。", 
            "清啸一声鸾鹤应，随风飘去落何天？"
        ], 
        "title": "登嵩山绝顶", 
        "type": "律诗", 
        "yun": "先"
    }, 
    {
        "author": "潘耒", 
        "era": "清", 
        "subtype": "七言律诗", 
        "text": [
            "梦想流人紫塞边，每依雁候祝南旋。", 
            "不图真有珠还日，始信非无羝乳年。", 
            "人痛嵇康罹横夭，天哀李燮予生全。", 
            "乡音无改容颜肖，破涕应知慰九泉。"
        ], 
        "title": "吴圣玉归自辽左志喜二首 其一", 
        "type": "律诗", 
        "yun": "先"
    }, 
    {
        "author": "潘耒", 
        "era": "清", 
        "subtype": "七言律诗", 
        "text": [
            "数行墨牒只身归，叹息家园事总非。", 
            "门巷凋残馀燕垒，亲朋零落半鹑衣。", 
            "难寻手泽书千卷，且拜荒阡树十围。", 
            "野老村童争拥看，乌头能白世间稀。"
        ], 
        "title": "吴圣玉归自辽左志喜二首 其二", 
        "type": "律诗", 
        "yun": "微"
    }, 
    {
        "author": "潘耒", 
        "era": "清", 
        "subtype": "七言律诗", 
        "text": [
            "燕山晋塞早凭陵，老去丘园自枕肱。", 
            "奉母安期蒲九节，著书弘景阁三层。", 
            "琴心久歇辞谣诼，龙性初驯避弋矰。", 
            "终竟才人须学道，才华减处道缘增。"
        ], 
        "title": "赠屈翁山", 
        "type": "律诗", 
        "yun": "蒸"
    }, 
    {
        "author": "潘耒", 
        "era": "清", 
        "subtype": "七言律诗", 
        "text": [
            "孤亭临望尽重溟，天水相摩不断青。", 
            "日跃半洋皆紫电，潮来大地一浮萍。", 
            "鹏游世界原空阔，蜃吐楼台自杳冥。", 
            "何必褰裳慕蓬岛，当知此地即珠庭。"
        ], 
        "title": "浴日亭", 
        "type": "律诗", 
        "yun": "青"
    }, 
    {
        "author": "潘耒", 
        "era": "清", 
        "subtype": "七言律诗", 
        "text": [
            "崖山尚住宋遗民，文陆当年事苦辛。", 
            "穷海不春犹正朔，孤航无主自君臣。", 
            "忠魂郁作潮头怒，浩气蒸成蜃阙新。", 
            "异代流风多感激，草间时有纳肝人。"
        ], 
        "title": "羊城杂咏（录一）", 
        "type": "律诗", 
        "yun": "真"
    }, 
    {
        "author": "潘宗洛", 
        "era": "清", 
        "subtype": "七言律诗", 
        "text": [
            "嵯峨不与众山邻，远睹云根接地轮。", 
            "倚县作屏横翠黛，绕溪浮影压金鳞。", 
            "层层雨洗天同色，曲曲风回谷应春。", 
            "我欲往寻袁令迹，薜萝环接石苔新。"
        ], 
        "title": "铜峰叠翠", 
        "type": "律诗", 
        "yun": "真"
    }, 
    {
        "author": "潘尚仁", 
        "era": "清", 
        "subtype": "七言律诗", 
        "text": [
            "栋梁虚敞丽高台，纵目秋光四望开。", 
            "平楚冷烟依槛过，远山晴影入窗来。", 
            "风流阅世成千古，景物兴怀更一回。", 
            "佳句自应推往昔，含毫不觉愧非才。"
        ], 
        "title": "平山堂", 
        "type": "律诗", 
        "yun": "灰"
    }, 
    {
        "author": "潘果", 
        "era": "清", 
        "subtype": "七言律诗", 
        "text": [
            "威望居然压沛公，指挥一误霸图空。", 
            "纵留子弟八千在，早失关河百二雄。", 
            "遗庙可堪邻泗上，英灵只合返江东。", 
            "所嗟锐气真无敌，不出淮阴数语中。"
        ], 
        "title": "项王庙", 
        "type": "律诗", 
        "yun": "东"
    }, 
    {
        "author": "潘果", 
        "era": "清", 
        "subtype": "七言律诗", 
        "text": [
            "笑尔何心蓄不臣，馁魂终此伴青磷。", 
            "生初枉自呼英物，身后教谁叹可人。", 
            "江北柳围空长大，洛阳钟虡竟沉沦。", 
            "纵然未死膺殊锡，地下如何见太真？"
        ], 
        "title": "桓宣武墓", 
        "type": "律诗", 
        "yun": "真"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "记玉台、分韵写新词，付与小银筝。", 
            "正翠奁研墨，锦笺按谱，一样关情。", 
            "消受尊前红烛，艳影照娉婷。", 
            "稳听芦𢅏外，湘水秋声。", 
            "此日江南倦旅，算晓风残月，酒梦都醒。", 
            "费十年心血，收拾众香亭。", 
            "是断肠、家山愁念，莽天涯、歌板共飘零。", 
            "应同笑、白头红袖，换了浮名。"
        ], 
        "title": "甘州·徐积余小檀栾室校词图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "髯翁风度神仙似。画屏锦簟凭呼起。", 
            "我识弄萧人。云郎偶化身。", 
            "偷声兼减字。谙尽江湖味。", 
            "莫认是閒情。词场老此生。"
        ], 
        "title": "菩萨鬘·陈其年先生填词图摹本", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "十年梦冷秋江路。荒庵书画谁为主。", 
            "今古一迷离。词仙有鹤归。", 
            "陆家纨扇语。坡老分身处。", 
            "幽恨本难描。吹残一管箫。"
        ], 
        "title": "菩萨鬘", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "情波半剪。柳下词笺花下扇。", 
            "明月金尊。谁识当年寇白门。", 
            "明珠无价。却笑蘼芜轻一嫁。", 
            "漫诉南朝。零落秦淮旧板桥。"
        ], 
        "title": "减兰·寇白门小象", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "辛夷如雪过清明。", 
            "隔阑花有情。", 
            "偶然寻梦下阶行。", 
            "唤人鹦母声。", 
            "偎翠袖，薄寒生。", 
            "画眉新月成。", 
            "几丝烟柳作春晴。", 
            "待谁吹玉笙。"
        ], 
        "title": "阮郎归·费晓楼画隔花寻梦图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "红抹桃云，绿平柳涨，故苑檐花关断。", 
            "清明积雨，镜里犹寒，未敞晶窗十扇。", 
            "认取浮俞舰名，梅隐词仙，鹤飞留箭。", 
            "对靓妆西子，苎衣初试，眼波流远。", 
            "看时节、叶密巢居，荷攒港曲，裙衩借他浓染。", 
            "钿车油壁，皓月香邻，千古同心难变。", 
            "谁道登临有人，眷念南朝，惜伊柔倩。", 
            "又歌楼过酒，好记襟痕点点。"
        ], 
        "title": "惜余春慢·戊午三月二十五日偕月子泛舟湖上三潭，登孤山，饮楼外楼，用樊榭戊戌三月二十二日泛湖，次清真韵。是日所乘舟即曲园叟小游梅舰也", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "词人身世半无憀。", 
            "旧愁心上潮。", 
            "依然风物过花朝。", 
            "隔墙听玉箫。", 
            "谁与说，十年遥。", 
            "客魂凭月招。", 
            "江湖出处可怜宵。", 
            "梦痕消未消。"
        ], 
        "title": "阮郎归·题王莼农十年说梦图", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "春波流远。行看溪山张画本。", 
            "认是吾家。种满河阳树树花。", 
            "鞭丝帽影。三十年前曾管领。", 
            "任作微尘。维识东坡有化身。"
        ], 
        "title": "减字木兰花·庚戌春在都门购得赵湘帆为金春波写河阳探花图卷。画中人与余少年时酷肖，而题者洪北江、石琢堂三十余人，又多用吾家典故，俨为余作也。实杜、石遗、梦坡皆有题志，余亦继声", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "风光未老。尊畔吟潘词句好。", 
            "休问桃源。我已前生解叩门。", 
            "剑南团扇。只笑寒梅同识面。", 
            "花也应疑。惨绿年华换鬓丝。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "把西湖、移来深曲，四山环作溪渚。", 
            "白头喜结芦花伴，点染绿蘋红树。", 
            "桥外渡。", 
            "引一叶瓜皮，背雁摇秋去。", 
            "蒲牢定处。", 
            "认水绕僧扉，云依客座，湘点好茶具。", 
            "词人愿，要觅鸥波閒趣。", 
            "西楼同卧凉雨。", 
            "诗龛静护香魂妥，那羡神仙鸳鹭。", 
            "凭寄语。", 
            "道城郭沧桑，旧感东园句。", 
            "仙凡路阻。", 
            "只俎豆名山，画图灵境，酹酒对公舞。"
        ], 
        "title": "摸鱼子·泛西溪至交芦庵，观所藏西溪图画。是日谒樊榭先生与月上夫人栗主，因用樊榭题西溪卜居图韵", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "秋江罢钓归来客。只叩寒香席。", 
            "万花无际月当头。见说草堂当日占罗浮。", 
            "雕阑玉砌春犹在。草草山河改。", 
            "依然琴隐旧楼台。定有诗魂鹤语夜深来。"
        ], 
        "title": "虞美人·汤雨生寒香草堂图卷", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "碧濛濛地。", 
            "唤起花情思。", 
            "未要调脂吹作水。", 
            "偷得小仓晴翠。", 
            "凭添几树霜华。", 
            "供来柿叶山家。", 
            "翻笑鸥波有恨，任他芳草天涯。"
        ], 
        "title": "清平乐·骆佩香女士为王梦栖画水墨花卉卷", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "认疏疏弱柳，曲曲分堤，人在鸥乡。", 
            "花落无人埽，剩残红几片，独袅斜阳。", 
            "断垣与谁凭吊，午梦未荒唐。", 
            "怅野老遗篇，山河劫换，重阅沧桑。", 
            "回肠。", 
            "笑词客，是异代怜才，百感苍茫。", 
            "一研樱桃雨润，几缕帽影都凉。", 
            "招魂漫歌楚些，好诵返生香。", 
            "听玉佩寒声，一弯眉月描嫩黄。"
        ], 
        "title": "忆旧游·叶小凤在吴江访得午梦堂故址，并拜小鸾墓，归作分堤吊梦图", 
        "type": "词", 
        "yun": "阳"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "又酌屠苏，朝来休问杯深浅。", 
            "春阴还乞护唐花，待奏通明殿。", 
            "回首沧洲岁晚。", 
            "付乡情、溟南去燕。", 
            "故园垂柳，几度飘零，为谁青眼。", 
            "弹指沧桑劫灰，屡阅红羊换。", 
            "溪山无恙，试浮家、漫道烟波远。", 
            "弟妹天涯信断。", 
            "杳江湖、宵寒梦短。", 
            "客来劝醉，侧帽尊前，玉梅香飐。"
        ], 
        "title": "烛影摇红·古微丈以元旦词属和，次韵", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "繁红愁过眼。", 
            "荡遥山双颦，镜奁半剪。", 
            "步屧廊回话胜游，还识旧时莺燕。", 
            "几日微寒，怕坠粉、顿成秋苑。", 
            "自惜竛竮，冷掩梨云，梦随人远。", 
            "何况欢场催散。", 
            "又隔水飘灯，送春将晚。", 
            "楼角垂杨，但翠眉犹画，好花人面。", 
            "涴地青菭，空负我、阑干寻遍。", 
            "有盈盈胡蝶，栖香正倦。"
        ], 
        "title": "三姝媚·重过吴门留园，感旧", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "天涯同纵悲秋眼，乡关更添离思。", 
            "坏堞哀笳，连营戍鼓，已是登临无地。", 
            "吟怀唤起。", 
            "答旅雁霜蛩，漫言才气。", 
            "寂寞荒龛，茗炉经卷纵禅味。", 
            "老来谁念子美，山头逢饭颗，俊侣余几。", 
            "石上题襟，风前落帽，我独蹉跎尘事。", 
            "瑶章拜赐。", 
            "想萸鬓迎凉，菊尊催醉。", 
            "后约重游，听铜琶再倚。"
        ], 
        "title": "齐天乐·乙丑重九梦坡约集息园，未赴，用古微韵", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "重阳已负登高约，园林奈他秋老。", 
            "丛菊零香，芙蓉剩粉，都入词家画稿。", 
            "柴门曾到。", 
            "话酒懒琴疏，俊游偏少。", 
            "醉墨题襟，如今不似旧时好。", 
            "赏音人在何处，天涯羁旅惯，谁语幽抱。", 
            "汐社书沈，南村梦杳，问我几时归棹。", 
            "芳尊劝倒。", 
            "任隔水飘镫，逢花侧帽。", 
            "一夕论心，鬓丝添黑了。"
        ], 
        "title": "齐天乐·秋日剑丞招集吷园，同诸子赋", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "梅讯小窗，那还记、庾郎愁曲。", 
            "况又是天涯，应有泪寻梦哭。", 
            "旧时彩笔，卅载赋、凤城新绿。", 
            "只樊南老去，菊部词场谁续。", 
            "海角重逢，狂名犹托，酒畔横竹。", 
            "笑两鬓飘霜，羞傍缕金钿玉。", 
            "芳词定胜，聘珠十斛。", 
            "倚赤阑、休怨落花人独。"
        ], 
        "title": "蕙兰芳引·鹤亭以赠畹华词属和，次韵答之", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "喜名园负郭。", 
            "渐雪霁、净洗车尘漠漠。", 
            "啼鸦噪篱落。", 
            "敛余寒，未卷层楼帘幕。", 
            "瑶笺付鹤。", 
            "问故人、应践夙约。", 
            "有梅花唤我，重理瑶簪，待放红萼。", 
            "闲话草堂杜老，此日怀人，赏音辽邈。", 
            "长镵漫托。", 
            "乡关感，且忘却。", 
            "哀江头，已是登临无地，青藤休叹步弱。", 
            "屠苏细酌。", 
            "便算此乡足乐。"
        ], 
        "title": "瑞鹤仙·辛未人日邀诸子集正风堂", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "零落神山，认昌华故苑，丹荔湾头。", 
            "荒塘绿荷涨晚，荡夏成秋。", 
            "三潭印月，比西湖、潮定风柔。", 
            "都换了、断桥废馆，画图收拾芳洲。", 
            "回眄海桑全幻，便齐云结绮，曾几来游。", 
            "乌衣旧时堂榭，让与閒鸥。", 
            "金题锦贉，有丛书、人去名留。", 
            "吾老矣，青蓑办否，归时重理渔舟。"
        ], 
        "title": "汉宫春·吾家海山仙馆在半塘荔子湾，为南汉昌华苑故址。从伯祖德舆公别业也。水榭风廊，迤迟十数里。中有碧璜，乃仿西湖三潭印月，辟七塘而成者。余足迹遍吴越，曾瞻内苑昆明湖，所称名园未之能及。今人事沧桑，时移景易，维舟凭眺，只余百顷荒塘，荷花送晚耳。夏鸣之、田石友所绘二图犹在友人家。时假披览，尚可指其一二胜概。辛未消夏，偶怀故乡，为拈此调", 
        "type": "词", 
        "yun": null
    }, 
    {
        "author": "潘江", 
        "era": "清", 
        "subtype": null, 
        "text": [
            "我行已不先，我仆常苦后。", 
            "中途雇蹇驴，并辔相左右。", 
            "听彼御者言，恻焉使心疚。", 
            "自云先朝时，世隶凤阳久。", 
            "有田不起科，岁酿烝尝酒。", 
            "不知始何年，更名曰地亩。", 
            "社长三十六，搜括到鸡狗。", 
            "累世免租税，此苦那得受。", 
            "畏彼官长威，情急举家走。", 
            "买驴获雇直，聊以谋升斗。", 
            "永痛父祖茔，北望空回首。", 
            "语罢辄欷歔，予急掩其口。", 
            "陵寝且丘墟，坟墓复何有。", 
            "生得逃征徭，死当见父母。"
        ], 
        "title": "梁县", 
        "type": "古风", 
        "yun": null
    }, 
    {
        "author": "潘江", 
        "era": "清", 
        "subtype": null, 
        "text": [
            "岁云暮矣日月除，今此不乐胡为乎？", 
            "尝恐乐极悲即至，私家催负吏催租。", 
            "往岁人家馈酒肉，今年除日相向哭。", 
            "荒田插禾禾无科，半饱将橐半马腹。", 
            "县官苛政复诛求，卖田完税无人收。", 
            "爷娘妻子抱头泣，合家忍泪卖耕牛。", 
            "富家买牛牛价贱，贫家无牛为人佃。", 
            "隔年乞得千铜钱，且贿吏胥免赴县。", 
            "赴县入衙谒长官，抢地呼天肉已剜。", 
            "怒詈鞭笞遭捶辱，依旧追呼不少宽。", 
            "城中称贷如空谷，哭向黄昏投店屋。", 
            "不及江陵县里囚，岁除犹得还家宿。"
        ], 
        "title": "岁晏行", 
        "type": "古风", 
        "yun": null
    }, 
    {
        "author": "潘江", 
        "era": "清", 
        "subtype": null, 
        "text": [
            "仲冬草木衰，朔风凄以厉。", 
            "游子裹衣裳，途穷始归憩。", 
            "入门坐中庭，洞开杳无际。", 
            "荆榛药石床，瓦砾莽寒砌。", 
            "鼯鼠穿屋梁，蟏蛸隔棂翳。", 
            "门稀户复无，环垣宵不闭。", 
            "往时歌舞场，今焉牧鸡彘。", 
            "侧立怯垂堂，楼阁有颓势。", 
            "邻翁走慰言，华居昔何丽。", 
            "何故忽凋残，非兵是豪隶。", 
            "语罢各欷歔，潸然潜出涕。", 
            "诛茅葺断椽，聊以谋卒岁。", 
            "回忆庑下时，吾庐无宁敝。"
        ], 
        "title": "还家作 其一", 
        "type": "古风", 
        "yun": "霁"
    }, 
    {
        "author": "潘江", 
        "era": "清", 
        "subtype": null, 
        "text": [
            "我祖卜此堂，赫赫承华胄。", 
            "厥后奕绳绳，伯仲能世守。", 
            "大人既冰清，从父复兰茂。", 
            "纷吾席前荣，中道遭穷姤。", 
            "有弟虽二人，朝华皆不秀。", 
            "忆昔竹林游，惟予体独瘦。", 
            "壮者俱不存，瘦者何以寿。", 
            "自为秣陵客，莼鲈阻兵寇。", 
            "今兹返故庐，室在人非旧。", 
            "数椽幸未灰，君子居何陋。", 
            "扫径刈蓬蒿，五柳或云觏。", 
            "将种邵平瓜，杂植杨恽豆。", 
            "勉哉充闾人，慎勿惭堂构。"
        ], 
        "title": "还家作 其二", 
        "type": "古风", 
        "yun": "宥"
    }, 
    {
        "author": "潘有为", 
        "era": "清", 
        "subtype": "五言律诗", 
        "text": [
            "咽石奔流急，滩声昼夜哀。", 
            "千篙齐屈铁，双耳震闻雷。", 
            "涉险乃前定，思归将再来。", 
            "如何当暑月，霜气逼乌台。"
        ], 
        "title": "侍御滩", 
        "type": "律诗", 
        "yun": "灰"
    }, 
    {
        "author": "潘廷埙", 
        "era": "清", 
        "subtype": "七言律诗", 
        "text": [
            "羊肠岭畔幽栖处，一水当门泻作渠。", 
            "薇蕨西山心自印，藻蘋南涧奠还虚。", 
            "相忘桑海逃名后，不接贤豪俟命馀。", 
            "此日行人罕凭吊，烟云惟护逸民庐。"
        ], 
        "title": "徐俟斋祠", 
        "type": "律诗", 
        "yun": "鱼"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "河山独剩铜仙泪。汉家陵阙愁无地。", 
            "琴调水云寒。花前那忍弹。", 
            "两朝传谏草。海角飘零老。", 
            "我意比黄苏。诗中人境庐。"
        ], 
        "title": "菩萨鬘·题彊村词集，追悼彊村先生", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "劫里山河尽可怜。", 
            "草堂草草赋秦川。", 
            "老惭无术救颠连。", 
            "四野哀笳盘马地，几家斗酒听鹂天。", 
            "不知桃柳入新年。"
        ], 
        "title": "浣溪沙·柳园春感", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "佛堂阴。", 
            "集江湖逸老，蓑笠易冠簪。", 
            "蕉院敲诗，筠廊斗韵，上方钟磬刚沈。", 
            "乍弹指、华严劫换，似鹤返、呼起旧冤禽。", 
            "魍魉犹存，阇梨都散，那忍重临。", 
            "刘应一时俱逝，任鱼笺雁信，难写离心。", 
            "邻笛惊秋，僧床借梦，休向前度追寻。", 
            "问莲社、高踪甚处，盼檀越、施舍布黄金。", 
            "为语词仙，别来只共愁深。"
        ], 
        "title": "一萼红·憬吾函来，述净土兰若旧游，用白石韵奉答", 
        "type": "词", 
        "yun": "侵"
    }, 
    {
        "author": "潘飞声", 
        "era": "清", 
        "subtype": null, 
        "text": [
            "话蜃楼高，麟洲迥，天外谁为游客。", 
            "神鳌同载首，有仙真云际。", 
            "霎然飞鸟，五岳真形，三山虚境，指点峰头曾识。", 
            "萍踪依然在，但愁看鬓影。", 
            "卌年重忆。", 
            "况人老凌波，佩环声隐，坠欢难觅。", 
            "惊鸣还倚，侧丛珍重，薇浣佳人笔。", 
            "尽酒畔灯前，传唱泪涩。", 
            "琴弦总销沈，素鸾双翼。", 
            "待唤华鬘步，凭梦约、翠楼今夕。", 
            "劝黄鹤，携瑶瑟。", 
            "明月江上，蛮调沾衣犹湿。", 
            "画图旧痕咫尺。"
        ], 
        "title": "大酺·重检瑞士柏林意大利萨克逊图画，忆欧西旧游", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "绝好韶光。", 
            "蜂来蝶去。", 
            "閒煞萧郎。", 
            "十载填词，三生结想，写恨偏长。", 
            "兰儿刺绣应忙。", 
            "认绣句、脂痕粉香。", 
            "第一销魂，双溪合处，一段斜阳。"
        ], 
        "title": "柳梢青    题子丹《双溪词》", 
        "type": "词", 
        "yun": null
    }, 
    {
        "author": "潘飞声", 
        "era": "清", 
        "subtype": null, 
        "text": [
            "村落寂无人。", 
            "门掩残春。", 
            "桃花水似晋时津。", 
            "君自抱香何处隐，一瓣清真。", 
            "艳摘与香薰。", 
            "写韵频频。", 
            "雕红刻翠总伤神。", 
            "老去填词飘尽泪，竹垞前身。"
        ], 
        "title": "浪淘沙 题抱香室填词图", 
        "type": "词", 
        "yun": null
    }, 
    {
        "author": "潘廷选", 
        "era": "清", 
        "subtype": null, 
        "text": [
            "新草淡绿。", 
            "翩翩荡前席。", 
            "一带柳条，也似愁人，春初为客。", 
            "笑脸迎风濯晓露，夹道舞、著鞭无力。", 
            "过黄河、岸隔三春，旅同寒食。", 
            "愁消释。", 
            "凭酒力。", 
            "闷堆积。", 
            "成诗癖。", 
            "且索米长安，携琴辇下，遥指五云凝碧。", 
            "询及卿家有痴叔，蓬户远与京华隔。", 
            "问何日归来，漫重寻泉石。"
        ], 
        "title": "帝台春 送原白侄北上", 
        "type": "词", 
        "yun": null
    }, 
    {
        "author": "潘安礼", 
        "era": "清", 
        "subtype": "七言律诗", 
        "text": [
            "偻指为郎近十年，当关纸尾浩如烟。", 
            "流光青镜惊霜鬓，素业缁尘委石田。", 
            "只合巢书消二六，敢夸奏牍满三千。", 
            "山公题目增颜甲，策钝新添《劝学篇》。"
        ], 
        "title": "乙卯岁暮遣兴", 
        "type": "律诗", 
        "yun": "先"
    }, 
    {
        "author": "潘用光", 
        "era": "清", 
        "subtype": "七言律诗", 
        "text": [
            "芳春现瑞兆年丰，景物推详识小童。", 
            "长路一人行陌北，远山千籁和林中。", 
            "苍苍点絮柳烟素，片片飞花杏雨红。", 
            "桑采正南村女秀，香裙淡色碧飘风。"
        ], 
        "title": "七律回文诗", 
        "type": "律诗", 
        "yun": "东"
    }, 
    {
        "author": "潘用光", 
        "era": "清", 
        "subtype": "七言律诗", 
        "text": [
            "风飘碧色淡裙香，秀女村南正采桑。", 
            "红雨杏花飞片片，素烟柳絮点苍苍。", 
            "中林和籁千山远，北陌行人一路长。", 
            "童小识详推物景，丰年兆瑞现春芳。"
        ], 
        "title": "反读为", 
        "type": "律诗", 
        "yun": "阳"
    }, 
    {
        "author": "潘永清", 
        "era": "清", 
        "subtype": "五言律诗", 
        "text": [
            "自有名诗镇，潜蛟罔敢腾。", 
            "山青头似佛，月白影随僧。", 
            "顽石偏通窍，恬波不起棱。", 
            "斯游非剑侠，一片道心澄。"
        ], 
        "title": "游剑潭次区观察觉生韵 ", 
        "type": "律诗", 
        "yun": "蒸"
    }, 
    {
        "author": "潘永祚", 
        "era": "清", 
        "subtype": "七言律诗", 
        "text": [
            "系艇巴陵日已斜，洞庭秋色老苍葭。", 
            "城经百战增新垒，路转千村少旧家。", 
            "旷野碧磷吹冻火，中宵白骨语寒沙。", 
            "精魂枉入春闺梦，酹酒谁来水一涯。"
        ], 
        "title": "经岳阳战场", 
        "type": "律诗", 
        "yun": "麻"
    }, 
    {
        "author": "潘正衡", 
        "era": "清", 
        "subtype": "七言律诗", 
        "text": [
            "漠漠庭阴生绿苔，年光如梦漫相猜。", 
            "水杨柳暗江初涨，山鹧鸪啼雨又来。", 
            "镫影半窗人病酒，春心二月客登台。", 
            "棠梨花谢玫瑰放，廿四番风故故催。"
        ], 
        "title": "二月十二日", 
        "type": "律诗", 
        "yun": "灰"
    }, 
    {
        "author": "潘正亭", 
        "era": "清", 
        "subtype": "五言律诗", 
        "text": [
            "江雨忽如雾，山云悭放晴。", 
            "长途风雪旧，壮岁别离轻。", 
            "忽忆同怀子，怜余事远征。", 
            "东归附浈水，流梦到江城。"
        ], 
        "title": "舟次胥江寄怀立之棣敷季彤诸弟", 
        "type": "律诗", 
        "yun": "庚"
    }, 
    {
        "author": "潘正亭", 
        "era": "清", 
        "subtype": "五言律诗", 
        "text": [
            "放棹穷幽赏，连阴不肯晴。", 
            "寒烟欺柳色，急雨乱滩声。", 
            "古寺云中梵，雄才海外名。", 
            "无由参慧业，一为证生平。"
        ], 
        "title": "泊沙湾拟游小金山阻雨不果", 
        "type": "律诗", 
        "yun": "庚"
    }, 
    {
        "author": "潘业", 
        "era": "清", 
        "subtype": "七言律诗", 
        "text": [
            "半通墨绶一官微，滋味仍然是布衣。", 
            "无可柰何甘蠖伏，不如归去羡鸿飞。", 
            "山衙看竹随流水，别墅停骖送夕霏。", 
            "纵今尘襟能暂涤，梦魂犹自恋彤扉。"
        ], 
        "title": "行县夜宿胡民部鹤汀山庄和壁间韵", 
        "type": "律诗", 
        "yun": "微"
    }, 
    {
        "author": "潘世恩", 
        "era": "清", 
        "subtype": null, 
        "text": [
            "九龙之麓梁溪旁，诗骨乃有名山藏。", 
            "文字精灵一点埋不得，熊熊奕奕万丈腾光芒。", 
            "古今诗人代有几，大抵苍蝇附骥尾。", 
            "啾啾啼出鲍家坟，至今寂寞荒烟里。", 
            "晴沙先生选诗一千一百有十人，残编断简堆积高于身。", 
            "何来贾生出奇计，瘗之石穴千载留其真。", 
            "君不见，伯鸾不作长康死，名士风流长已矣。", 
            "白杨树下冢累累，地角天涯竟何是。", 
            "精魂寄与残诗俱，萍聚沙抟偶然耳。", 
            "朽壤谁争牛耳盟，故鬼豪吟新鬼喜。", 
            "我思英雄事业才人诗，一例皆欲流传之。", 
            "选家意见各区别，沧海岂必无珠遗。", 
            "傥使欂栌杗桷供博采，安在单词只句不与风雅相扶持。", 
            "藓合苔封付岩薮，姓名零落知谁某。", 
            "得无地下修文广额收，光怪不许人间有。", 
            "呜呼冢中诗魂兮听我歌，笔将汝扫墨汝磨，生前曷不驱吟魔。", 
            "龙蛇蚯蚓一抔土，贤愚同尽将如何。"
        ], 
        "title": "诗冢歌", 
        "type": "古风", 
        "yun": null
    }, 
    {
        "author": "潘世恩", 
        "era": "清", 
        "subtype": null, 
        "text": [
            "读书学道不适用，一腐儒耳非英雄。", 
            "先生少负经世略，骐骥一出凡马空。", 
            "批鳞折角遭谴责，只手欲捧榑桑红。", 
            "龙场兀坐素患难，生徒壁立和春风。", 
            "豁然中夜有心得，直如天地开屯蒙。", 
            "擒贼擒王一举手，叱嗟呼啸风雷从。", 
            "良弓善藏飞鸟尽，上追濂洛传心宗。", 
            "晚年再出平诸寨，秋鹰凛凛当霄翀。", 
            "功大德修世所忌，谁与前席陈深宫。", 
            "先生出处自了了，当时谣诼何其工。", 
            "岂知正学在宇宙，皎若日月行天中。", 
            "龙蛇尺蠖会屈蛰，鼷鼠之技惭终穷。", 
            "先生寿世三不朽，理学经济文章通。", 
            "摩挲遗印倍珍重，为想品诣千秋隆。"
        ], 
        "title": "阳明山人铜印歌和石庵师元韵", 
        "type": "古风", 
        "yun": null
    }, 
    {
        "author": "潘世恩", 
        "era": "清", 
        "subtype": null, 
        "text": [
            "寒蝉先秋鸣，凉意在树杪。", 
            "卧闻檐雨止，起视琐窗晓。", 
            "清风来不速，引我至琼岛。", 
            "中央一水亭，四面万花绕。", 
            "主人两宗匠，仙葩入品藻。", 
            "坐我香世界，烟波凌浩渺。", 
            "同游皆俊才，吴质本诗老。", 
            "为言卅年前，此地留鸿爪。", 
            "风流感晨星，陈迹忽已杳。", 
            "及兹花生朝，一壶共倾倒。", 
            "珠露舞翠盘，游鱼跃文沼。", 
            "飞来双白鹭，顾影斗清好。", 
            "一官挂朝簿，世事常扰扰。", 
            "所欣半日闲，心迹冰壶皎。", 
            "归来枕簟清，香风满怀抱。"
        ], 
        "title": "六月二十四日钟仰山侍郎（昌）黄树斋太史招同吴兰雪刺史张亨甫明经净业湖观荷", 
        "type": "古风", 
        "yun": null
    }, 
    {
        "author": "潘世恩", 
        "era": "清", 
        "subtype": null, 
        "text": [
            "去年花时我入闱，琳琅万卷手自披。", 
            "拟收珊瑚归铁网，岂知沧海明珠遗。", 
            "暗中何必无朱衣，五色到眼终迷离。", 
            "但凭玉尺定去取，得者固喜失者悲。", 
            "劝君酒酣且莫悲，蛟龙腾跃会有时。", 
            "东坡偶然失李廌，永叔毕竟成刘几。", 
            "我今奉使日鞅掌，黄金台畔驰征騑。", 
            "闻君挟策来京师，一时声誉满帝畿。", 
            "又闻试官得宗匠，骏马惟有孙阳知。", 
            "如磁引铁珀拾芥，好与风雅作总持。", 
            "道逢九烈不我欺，已将柳汁染子衣。", 
            "绿肥红瘦吾当归，读君杏苑看花诗。"
        ], 
        "title": "赠朱酉生孝廉（绶）", 
        "type": "古风", 
        "yun": null
    }, 
    {
        "author": "潘日嘉", 
        "era": "清", 
        "subtype": "五言绝句", 
        "text": [
            "野外风萧萧，烟波澹将夕。", 
            "不知明月生，但见前山白。"
        ], 
        "title": "湖上远望", 
        "type": "绝句", 
        "yun": "陌"
    }, 
    {
        "author": "潘日嘉", 
        "era": "清", 
        "subtype": "五言绝句", 
        "text": [
            "寒风吹客衣，落日随归犊。", 
            "古径踏松花，疏烟斜野竹。"
        ], 
        "title": "秋望", 
        "type": "绝句", 
        "yun": "屋"
    }, 
    {
        "author": "潘乃光", 
        "era": "清", 
        "subtype": "五言律诗", 
        "text": [
            "小邑尚弦歌，维舟偶见过。", 
            "浪游偏我惯，赛会到春多。", 
            "日暖风仍细，沙平路不颇。", 
            "牛车载村女，乘兴复如何。"
        ], 
        "title": "舟过青县书所见", 
        "type": "律诗", 
        "yun": "歌"
    }, 
    {
        "author": "潘高", 
        "era": "清", 
        "subtype": null, 
        "text": [
            "野蔓不缘树，空引枝叶长。", 
            "溪谷少人民，猛虎啼河梁。", 
            "虎饥不择肉，夜盗豕与羊。", 
            "有客来何为，夜行多苦伤。", 
            "门外追呼急，子归皆仓皇。", 
            "庐舍无遗粟，赍我诸军粮。", 
            "军粮几十万，朽腐委风霜。", 
            "诸军何所事，戈雁以翱翔。"
        ], 
        "title": "野蔓", 
        "type": "古风", 
        "yun": "阳"
    }, 
    {
        "author": "潘高", 
        "era": "清", 
        "subtype": null, 
        "text": [
            "身是城边卖花叟，卖花归来即买酒。", 
            "曲巷朱门声婉转，春风作伴蜂声满。", 
            "家家有花花未开，春风先到我家来。", 
            "劝君买花须少年，劝君莫惜买花钱。", 
            "卖花老叟年年在，买花年年时时改。", 
            "昨日少年今日老，君不见担上花开可常好。"
        ], 
        "title": "卖花词", 
        "type": "古风", 
        "yun": null
    }, 
    {
        "author": "潘高", 
        "era": "清", 
        "subtype": null, 
        "text": [
            "忆我种梅日，甲午暮春间。", 
            "生尔十月后，梅花始及肩。", 
            "女长梅亦大，于今二十年。", 
            "今尔别我去，梅花仍满檐。", 
            "与尔簪荆钗，摘梅插花钿。", 
            "凄然与母别，母痛泪如泉。", 
            "拭汝纵横泪，记我临歧言。", 
            "尔在汝舅侧，实如父母前。", 
            "汝姑既已无，正须赖汝贤。", 
            "其余诸姑叔，和柔实所先。", 
            "苦语何可尽，绕梅空潸然。"
        ], 
        "title": "别庄氏女子", 
        "type": "古风", 
        "yun": null
    }, 
    {
        "author": "潘高", 
        "era": "清", 
        "subtype": null, 
        "text": [
            "八月风露清，林端枣红皱。", 
            "喜我故人归，归与穷昏昼。", 
            "离绪依僮仆，欢情隔老幼。", 
            "如此二十年，思之令人瘦。", 
            "似我客京华，卖文救颠仆。", 
            "官长怕逢迎，溪田忆耕耨。", 
            "悠悠寄征旆，披披拂归袖。", 
            "及来故山边，壶榼争相就。", 
            "懒说短长亭，梦惊东西堠。", 
            "翻思君在远，岁月荒难究。", 
            "去者松楸古，来者年齿茂。", 
            "君犹住燕山，缥缈亲句读。", 
            "如今事已然，志愿颇稍售。", 
            "出入有儿郎，孙亦复娟秀。", 
            "茗碗列前轩，炉香置几右。", 
            "主客醵钱刀，亲朋罗饤饾。", 
            "笑语多旧事，契阔喜新觏。", 
            "时杂往来客，中有草木臭。", 
            "是时江南天，烟雨寒橘柚。", 
            "明当少有携，一醉为君寿。"
        ], 
        "title": "晋陵喜闻于子遂庵归里却寄十二韵", 
        "type": "古风", 
        "yun": "宥"
    }, 
    {
        "author": "潘高", 
        "era": "清", 
        "subtype": null, 
        "text": [
            "泥滑泥滑傍篱落，补屋补屋呼屋角。", 
            "复有菰蒲深更深，村边尽日啼姑恶。", 
            "风雨无赖送春归，江北江南水半扉。", 
            "黄笠青蓑乘棹去，萋萋草长没渔矶。", 
            "此时合闭茅堂坐，何堪更鼓他乡柁。", 
            "四月沿溜下阊门，云连山顶烟护村。", 
            "东风卷浪轻帆健，过尽千峰酒一樽。", 
            "及抵家山更萧索，雨亦不收风又作。", 
            "何时巷陌听啼莺，一洗从前唤雨声。"
        ], 
        "title": "苦雨行", 
        "type": "古风", 
        "yun": null
    }, 
    {
        "author": "潘高", 
        "era": "清", 
        "subtype": null, 
        "text": [
            "我生无他长，所耽惟种树。", 
            "树中尤爱梅，为其能守素。", 
            "守素有同心，相将老岩穴。", 
            "花时犯清霜，坐到将残月。", 
            "家园兴未足，寻梅过太湖。", 
            "梅花如白云，茫茫路欲无。", 
            "入山不忍尽，下山元独宿。", 
            "钟清何处寺，花隐谁家屋？", 
            "愿言寄吾友，一枝折寒林。", 
            "微物何足贡，将此岁寒心。"
        ], 
        "title": "初春有述", 
        "type": "古风", 
        "yun": null
    }, 
    {
        "author": "潘高", 
        "era": "清", 
        "subtype": null, 
        "text": [
            "临觞送君发，正值榴花时。", 
            "雨过风萧然，空江浪迟迟。", 
            "行行君所经，冉冉予所历。", 
            "若宿伊阳村，为望嵩山月。", 
            "致我平生友，寄我一行书。", 
            "相看成契阔，鬓发复何如？", 
            "陈子未相识，相思亦已久。", 
            "为我一问之，知有南村否？", 
            "归云带雁飞，清霜点客衣。", 
            "旦晚有题字，应报溪南扉。"
        ], 
        "title": "送友人之中州有怀同社并陈子其年", 
        "type": "古风", 
        "yun": null
    }, 
    {
        "author": "潘高", 
        "era": "清", 
        "subtype": null, 
        "text": [
            "少年会有役，辛苦何足言。", 
            "四十今过二，向后多衰年。", 
            "拨弃悠悠情，当从予所便。", 
            "夜分偶感触，顾影心悁悁。", 
            "忆我去冬时，种麦来溪田。", 
            "小儿才五岁，叱叱扬耕鞭。", 
            "随我至溪畔，背我弄溪泉。", 
            "日暮徐来归，持锄趋我前。", 
            "今春忽假馆，僻近西山偏。", 
            "牵衣频送我，正傍溪田边。", 
            "溪水亦活活，溪麦亦芊芊。", 
            "自从别家来，岁月如流迁。", 
            "麦今已可刈，儿今谁共怜？", 
            "我意欲反棹，遇事苦迍邅。", 
            "怀乡方伫立，东望惟云烟。"
        ], 
        "title": "忆幼子", 
        "type": "古风", 
        "yun": null
    }, 
    {
        "author": "潘高", 
        "era": "清", 
        "subtype": null, 
        "text": [
            "初日江荒荒，晓烟不可罢。", 
            "稍行见青螺，渐次辨兰若。", 
            "人行穿鹘巢，路窄盘石罅。", 
            "逾时攀险绝，早已惊衰谢。", 
            "树古岩就穿，楼高云许藉。", 
            "一尽巅崖趣，旋从别径下。", 
            "落木响萧骚，寒潮势奔泻。", 
            "欲归路非远，问渡风稍借。", 
            "可怜江上月，先我在茅舍。", 
            "酌酒劝影形，嗒然坐清夜。"
        ], 
        "title": "晚上焦山绝顶至暮归宿山庄", 
        "type": "古风", 
        "yun": null
    }, 
    {
        "author": "潘高", 
        "era": "清", 
        "subtype": null, 
        "text": [
            "跨马塞北地，百战封一侯。", 
            "钓鱼江南天，一竿占十洲。", 
            "此事孰不知，大白为我浮。", 
            "醉起唱铜斗，此乐君知否？"
        ], 
        "title": "古意", 
        "type": "古风", 
        "yun": "尤"
    }, 
    {
        "author": "欧阳辂", 
        "era": "清", 
        "subtype": null, 
        "text": [
            "银筝羯鼓随玉箫，阳春妍丽风日娇。", 
            "暖云扑天莺舌调，美人笑倚双兰桡。", 
            "银青帗子金络条，明珰宝髻光动摇。", 
            "彩袖轻漾试舞腰，回眸送睇歌且谣。", 
            "忽颦若嗔睨若骄，忽远若避近若招。", 
            "云烟翻腾风乱交，轰然四座欢声嚣。", 
            "樽前玲珑解华貂，玉壶滴酒珍珠跳。", 
            "醉来粉黛生晕潮，哀丝长甲为君挑，愿君千寿齐松乔。"
        ], 
        "title": "和仲玉舟集呈李司马", 
        "type": "古风", 
        "yun": "萧"
    }, 
    {
        "author": "欧阳辂", 
        "era": "清", 
        "subtype": null, 
        "text": [
            "贫贱不可久，志士思远行。", 
            "登堂拜母氏，殷殷询所经。", 
            "心知去无期，强言计归程。", 
            "驱马出里门，渐见井邑更。", 
            "挥手谢宾友，欲以致中情。", 
            "心牵慈母爱，哽咽难为声。", 
            "儿生老乡闾，身世终何成。", 
            "庶几取令望，归以为亲荣。"
        ], 
        "title": "远行 其一", 
        "type": "古风", 
        "yun": null
    }, 
    {
        "author": "欧阳辂", 
        "era": "清", 
        "subtype": null, 
        "text": [
            "行行何所至，乃至长安道。", 
            "长安古都会，托迹非草草。", 
            "朝见冠盖集，暮见歌舞巧。", 
            "裘马饰轻肥，姻戚多姣好。", 
            "顾我山泽姿，夷之等佣保。", 
            "穷年抱名刺，四顾无可造。", 
            "人生各有得，于义未容挠。", 
            "安能随波流，弓身以求饱。"
        ], 
        "title": "远行 其二", 
        "type": "古风", 
        "yun": null
    }, 
    {
        "author": "欧阳辂", 
        "era": "清", 
        "subtype": null, 
        "text": [
            "秋暑渐退秋光凉，秋月上阶窥我堂。", 
            "人言此是中秋月，此夜清光更清绝。", 
            "银涛滚滚飞向天，玉露泠泠洒如雪。", 
            "广寒宫殿知有无，但觉霜华沁人骨。", 
            "我被秋雨相欺凌，快对佳月如佳朋。", 
            "一年见汝几回好，每念契阔情难胜。", 
            "惜君行又别我去，使我一室孤如僧。", 
            "不辞且尽杯中酒，一觞引满为君寿。", 
            "忽忆湘南秋橘香，今宵瓮算君知否。"
        ], 
        "title": "中秋对月有怀家兄在楚闱呈同座", 
        "type": "古风", 
        "yun": null
    }, 
    {
        "author": "欧阳辂", 
        "era": "清", 
        "subtype": null, 
        "text": [
            "衡山弄影清湘水，一朵青烟沈水底。", 
            "江头秋月送归人，尽夜舟行雁声里。", 
            "衡阳东行望庐山，长江路绕长云间。", 
            "北风吹衣岁欲晏，陆郎去矣何时还。"
        ], 
        "title": "衡江逢陆子羽之江西赋别", 
        "type": "古风", 
        "yun": null
    }, 
    {
        "author": "欧阳辂", 
        "era": "清", 
        "subtype": null, 
        "text": [
            "漠漠轻阴来远墟，濛濛晚色满平芜。", 
            "寒星映水乍明灭，细雨飏风时有无。", 
            "渐觉潮生没洲渚，坐听舟过响菰蒲。", 
            "此情谁道寂寥极，有酒径须千斛沾。"
        ], 
        "title": "澬口雨后晚发", 
        "type": "古风", 
        "yun": null
    }, 
    {
        "author": "欧阳辂", 
        "era": "清", 
        "subtype": null, 
        "text": [
            "古寺雨余苔满扉，老藤垂阴周四围。", 
            "溪风吹酒坐来晚，山鸟狎人鸣不飞。", 
            "旧社僧徒已无在，当时居邻今亦非。", 
            "眼中故物定谁是，羡汝锦纹双石矶。"
        ], 
        "title": "锦石峰寺小憩忆仆年二十六七时此间游处经岁不胜今昔之感也", 
        "type": "古风", 
        "yun": "微"
    }, 
    {
        "author": "欧阳辂", 
        "era": "清", 
        "subtype": "七言律诗", 
        "text": [
            "洞门云气掩余晖，风叶萧萧乱打扉。", 
            "破屋夜凉知雨过，空林鸦噪有僧归。", 
            "苦淹人事真无那，便息交游未觉非。", 
            "寂寂南亭山色里，卧听清梵欲忘机。"
        ], 
        "title": "宿南陂", 
        "type": "律诗", 
        "yun": "微"
    }, 
    {
        "author": "欧阳辂", 
        "era": "清", 
        "subtype": "七言律诗", 
        "text": [
            "白璧徒遭按剑看，湘门风景又秋残。", 
            "世途吾已肱三折，归路君宁首两端。", 
            "故渚正漂菰米黑，微霜新点蟹螯丹。", 
            "滨沅千里烟波阔，早晚相从理钓竿。"
        ], 
        "title": "寄答仲玉湘上见怀", 
        "type": "律诗", 
        "yun": "寒"
    }, 
    {
        "author": "欧阳辂", 
        "era": "清", 
        "subtype": "七言律诗", 
        "text": [
            "溪北溪南两玉屏，雨余岚气倍青青。", 
            "但教山色终年好，何碍柴扉竟日扃。", 
            "竹瓦小楼延午话，石床残暑坐风棂。", 
            "酒阑笑索林间味，知有园蔬万菌钉。"
        ], 
        "title": "过继之宿", 
        "type": "律诗", 
        "yun": "青"
    }, 
    {
        "author": "欧阳辂", 
        "era": "清", 
        "subtype": "七言律诗", 
        "text": [
            "落叶声中日又残，荒城清夜此凭栏。", 
            "九秋星斗盘空大，万壑风涛卷地寒。", 
            "了了乡音知雁户，濛濛山色是珠官。", 
            "卢敖漫自贪奇胜，未觉人间八极宽。"
        ], 
        "title": "晚登横州城望", 
        "type": "律诗", 
        "yun": "寒"
    }, 
    {
        "author": "欧阳辂", 
        "era": "清", 
        "subtype": "七言律诗", 
        "text": [
            "楚云南望独宵征，天际悠悠指去程。", 
            "千点乱山萦象驿，一痕残雨下龙城。", 
            "寒林照眼知秋气，远瀑盘空作怒声。", 
            "自笑苍黄埃雾里，据鞍诗思尚纵横。"
        ], 
        "title": "柳州道中", 
        "type": "律诗", 
        "yun": "庚"
    }, 
    {
        "author": "欧阳辂", 
        "era": "清", 
        "subtype": "七言律诗", 
        "text": [
            "映水苔扉百尺悬，云峦烟树远钩联。", 
            "惊心桑下曾三宿，弹指天南又几年。", 
            "山色青怜春雨后，江声寒落酒樽前。", 
            "他时重问枫门路，可许经台续旧缘。"
        ], 
        "title": "重过红鹤庵题壁", 
        "type": "律诗", 
        "yun": "先"
    }, 
    {
        "author": "欧阳辂", 
        "era": "清", 
        "subtype": "七言律诗", 
        "text": [
            "凭栏无数青山好，都在湖波潋滟中。", 
            "尽日烟岚自来去，多情鱼鸟亦玲珑。", 
            "长廊午寂听松雨，小阁新凉坐竹风。", 
            "珍重主人留客意，不应归骑便匆匆。"
        ], 
        "title": "留题李中丞湖上山庄", 
        "type": "律诗", 
        "yun": "东"
    }, 
    {
        "author": "欧阳辂", 
        "era": "清", 
        "subtype": "七言律诗", 
        "text": [
            "遗老都教一网除，纷纷犹复假边储。", 
            "百年亲见铜人泣，万死谁传雪窖书。", 
            "冤鸟犹思石填海，怒虫休笑臂当车。", 
            "前朝旧事那堪说，简蠹摩挲恨有余。"
        ], 
        "title": "题吕氏家传后", 
        "type": "律诗", 
        "yun": "鱼"
    }, 
    {
        "author": "潘高", 
        "era": "清", 
        "subtype": "五言绝句", 
        "text": [
            "潮上扉平水，乌啼月满街。", 
            "一声桡响处，晓梦落秦淮。"
        ], 
        "title": "题秦淮晓渡图", 
        "type": "绝句", 
        "yun": "佳"
    }, 
    {
        "author": "潘高", 
        "era": "清", 
        "subtype": "五言绝句", 
        "text": [
            "潮长波平岸，乌啼月满街。", 
            "一声孤棹响，残梦落清淮。"
        ], 
        "title": "秦淮晓渡", 
        "type": "绝句", 
        "yun": "佳"
    }, 
    {
        "author": "潘高", 
        "era": "清", 
        "subtype": "七言绝句", 
        "text": [
            "枫叶潇潇柿叶稀，空江白浪拍长堤。", 
            "逆风小橹愁无力，家在黄陵西更西。"
        ], 
        "title": "题秋江归棹图", 
        "type": "绝句", 
        "yun": "齐"
    }, 
    {
        "author": "潘高", 
        "era": "清", 
        "subtype": "七言绝句", 
        "text": [
            "三月仓庚五月蝉，寒蛩八月复凄然。", 
            "只摊残卷溪边坐，把笔题诗过一年。"
        ], 
        "title": "漫兴", 
        "type": "绝句", 
        "yun": "先"
    }, 
    {
        "author": "潘高", 
        "era": "清", 
        "subtype": "七言绝句", 
        "text": [
            "飞燕当年事已非，汉家庭院思依依。", 
            "多情只有樊通德，拥髻镫前泪湿衣。"
        ], 
        "title": "无题", 
        "type": "绝句", 
        "yun": "微"
    }, 
    {
        "author": "潘高", 
        "era": "清", 
        "subtype": "七言绝句", 
        "text": [
            "轻云疏雨变新凉，白酒黄鸡饯旧庄。", 
            "自笑明朝千里别，堆盘赤枣作重阳。"
        ], 
        "title": "余欲北行邻翁持酒相饯戏题一绝", 
        "type": "绝句", 
        "yun": "阳"
    }, 
    {
        "author": "潘高", 
        "era": "清", 
        "subtype": "七言绝句", 
        "text": [
            "杏花风起雨如丝，人在轻寒暮阁时。", 
            "杨柳毵毵春院闭，青鸠啼上最高枝。"
        ], 
        "title": "绝句", 
        "type": "绝句", 
        "yun": "支"
    }, 
    {
        "author": "潘高", 
        "era": "清", 
        "subtype": "七言绝句", 
        "text": [
            "江水悠悠泛画桡，东风何处不魂销。", 
            "春归万里无消息，又过垂杨旧板桥。"
        ], 
        "title": "春感", 
        "type": "绝句", 
        "yun": "萧"
    }, 
    {
        "author": "潘高", 
        "era": "清", 
        "subtype": "七言绝句", 
        "text": [
            "黄鸦谷谷雨疏疏，燕麦风轻上鲚鱼。", 
            "记得去年寒食节，全家上冢泊船初。"
        ], 
        "title": "寒食", 
        "type": "绝句", 
        "yun": "鱼"
    }, 
    {
        "author": "潘高", 
        "era": "清", 
        "subtype": "五言律诗", 
        "text": [
            "明月函关路，清风华岳祠。", 
            "十年身不到，一夜梦犹随。", 
            "冰坼河声远，花开日色迟。", 
            "何时乘小蹇，寻我旧题诗。"
        ], 
        "title": "秋日杂兴 其一", 
        "type": "律诗", 
        "yun": "支"
    }, 
    {
        "author": "潘高", 
        "era": "清", 
        "subtype": "五言律诗", 
        "text": [
            "门前乌桕树，树底一人行。", 
            "苦爱清秋色，闲听伐木声。", 
            "风吹寒雾散，日射午岚轻。", 
            "谁识悠悠者，幽居不用名。"
        ], 
        "title": "秋日杂兴 其二", 
        "type": "律诗", 
        "yun": "庚"
    }, 
    {
        "author": "潘高", 
        "era": "清", 
        "subtype": "五言律诗", 
        "text": [
            "水落溪田出，霜清下种时。", 
            "烟中送人早，雨外到村迟。", 
            "松隔谁家屋，花明是处篱。", 
            "君今荷筱者，吾亦在东菑。"
        ], 
        "title": "留别", 
        "type": "律诗", 
        "yun": "支"
    }, 
    {
        "author": "潘高", 
        "era": "清", 
        "subtype": "五言律诗", 
        "text": [
            "柳暗溪南路，柴门第几湾？", 
            "人随春水远，鸟带夕阳还。", 
            "绿过孤村雨，青浮隔县山。", 
            "徘徊芳草意，不尽暮云间。"
        ], 
        "title": "寄梵川诸友", 
        "type": "律诗", 
        "yun": "删"
    }, 
    {
        "author": "潘高", 
        "era": "清", 
        "subtype": "七言律诗", 
        "text": [
            "不识春从何处归，空余春酒渍人衣。", 
            "墙腰日色投西下，风脚杨花带北飞。", 
            "筋力自知垂老异，欢娱偏恨故人稀。", 
            "凭高望远情何极，独坐吟诗卧翠微。"
        ], 
        "title": "春归", 
        "type": "律诗", 
        "yun": "微"
    }, 
    {
        "author": "潘高", 
        "era": "清", 
        "subtype": "七言律诗", 
        "text": [
            "襆被萧条落照前，江湖飘泊又经年。", 
            "云深禹穴寻山屐，雪合耶溪载酒船。", 
            "醉后可遭官长骂，镜中知有故人怜。", 
            "匆匆更别关门去，空对椒盘颂远天。"
        ], 
        "title": "赠别", 
        "type": "律诗", 
        "yun": "先"
    }, 
    {
        "author": "潘高", 
        "era": "清", 
        "subtype": "七言律诗", 
        "text": [
            "独立枫林古道旁，参差烟霭护芳塘。", 
            "有时蹑屩寻幽草，一向开门背夕阳。", 
            "山色青葱供竹杖，酒情缥缈记渔庄。", 
            "谁人更惬沧洲兴，捩柁天南问石梁。"
        ], 
        "title": "杪秋漫兴", 
        "type": "律诗", 
        "yun": "阳"
    }, 
    {
        "author": "潘高", 
        "era": "清", 
        "subtype": "七言律诗", 
        "text": [
            "阴山沙砾卷云飞，战罢秋风咽鼓鼙。", 
            "陇上空归都护马，城南尽哭羽林妻。", 
            "萧关明月悲笳动，辽海孤烟杂部齐。", 
            "远戍议添新介胄，不知猎骑过安西。"
        ], 
        "title": "杂感", 
        "type": "律诗", 
        "yun": "齐"
    }, 
    {
        "author": "潘日嘉", 
        "era": "清", 
        "subtype": "五言律诗", 
        "text": [
            "空阔茫无际，孤舟浩渺间。", 
            "天低云在树，风急岸移山。", 
            "客思残杯尽，秋心一榻间。", 
            "推篷看日落，惆怅蓼花湾。"
        ], 
        "title": "舟行遣闷", 
        "type": "律诗", 
        "yun": "删"
    }, 
    {
        "author": "潘世恩", 
        "era": "清", 
        "subtype": "五言律诗", 
        "text": [
            "探幽乘暇日，小立伫花前。", 
            "人去已千里，春归又一年。", 
            "柳含香雨重，松抱法云圆。", 
            "半晌增惆怅，重来翠接天。"
        ], 
        "title": "和刘春舲（荣黼）游法源寺观海棠有怀胡其园之作", 
        "type": "律诗", 
        "yun": "先"
    }, 
    {
        "author": "潘世恩", 
        "era": "清", 
        "subtype": "五言律诗", 
        "text": [
            "花事今如许，春光又一年。", 
            "恰逢新雨后，难得薄寒天。", 
            "宿酒朝犹殢，轻阴昼欲眠。", 
            "最宜文字饮，此地况幽偏。"
        ], 
        "title": "三月十九日同人集花之寺看海棠 其一", 
        "type": "律诗", 
        "yun": "先"
    }, 
    {
        "author": "潘世恩", 
        "era": "清", 
        "subtype": "五言律诗", 
        "text": [
            "五年软红里，不到赞公房。", 
            "笑我如老杜，无诗及海棠。", 
            "今来访名友，得此占群芳。", 
            "为尔留春住，门前车马忙。"
        ], 
        "title": "三月十九日同人集花之寺看海棠 其二", 
        "type": "律诗", 
        "yun": "阳"
    }, 
    {
        "author": "潘世恩", 
        "era": "清", 
        "subtype": "七言律诗", 
        "text": [
            "胜游极目向郊原，厌说骊驹已在门。", 
            "客似闲云慵出岫，僧如野鹤喜乘轩。", 
            "偶随犬吠寻花径，直送泉声到水源。", 
            "留得四山新记好，他年重认雪泥痕。"
        ], 
        "title": "将赴都门率莹绶两儿至吾与庵遍游白云法螺藕花诸精舍", 
        "type": "律诗", 
        "yun": "元"
    }, 
    {
        "author": "潘世恩", 
        "era": "清", 
        "subtype": "七言律诗", 
        "text": [
            "退直萧间昼掩扃，晚来步屟向中庭。", 
            "秋高但觉星辰近，人定微闻风露馨。", 
            "三五夜看金镜满，八千里望白云停。", 
            "奎垣坐对冰心印，应念寒窗镫火青。"
        ], 
        "title": "中秋对月有怀", 
        "type": "律诗", 
        "yun": "青"
    }, 
    {
        "author": "潘江", 
        "era": "清", 
        "subtype": "五言律诗", 
        "text": [
            "不是饥驱迫，中途亦可归。", 
            "传来三楚信，才解万山围。", 
            "野旷栖乌急，峰高过雁稀。", 
            "北风吾畏汝，吹作雪花飞。"
        ], 
        "title": "自桐城至黄州道中杂诗", 
        "type": "律诗", 
        "yun": "微"
    }, 
    {
        "author": "潘江", 
        "era": "清", 
        "subtype": "五言律诗", 
        "text": [
            "老大不归去，浮生能几何。", 
            "可怜新白发，犹过古黄河。", 
            "官路明烟堠，人家卧碧莎。", 
            "宝刀仍绣涩，长挂旧山阿。"
        ], 
        "title": "出京途中即事", 
        "type": "律诗", 
        "yun": "歌"
    }, 
    {
        "author": "潘江", 
        "era": "清", 
        "subtype": "五言律诗", 
        "text": [
            "先朝文物尽，今日见遗民。", 
            "冰雪双蓬鬓，乾坤一葛巾。", 
            "天心难厌乱，蜀道已通秦。", 
            "百口闻犹在，谁怜乞米人。"
        ], 
        "title": "赠李研斋先生 其一", 
        "type": "律诗", 
        "yun": "真"
    }, 
    {
        "author": "潘江", 
        "era": "清", 
        "subtype": "五言律诗", 
        "text": [
            "天问楼中客，问天天岂嗔。", 
            "雪埋阳羡棹，花梦锦官春。", 
            "世法穷逾拙，文章老更神。", 
            "读君新著述，肯作剧秦人。"
        ], 
        "title": "赠李研斋先生 其二", 
        "type": "律诗", 
        "yun": "真"
    }, 
    {
        "author": "潘江", 
        "era": "清", 
        "subtype": "七言律诗", 
        "text": [
            "石塘秋水致双鱼，曾道雄文似子虚。", 
            "我已略知毛义志，人犹争诵鲁连书。", 
            "宁亲不敢贫薇蕨，玩世何妨到石渠。", 
            "此意向来无识者，君今细讨却何如。"
        ], 
        "title": "柬任克家 其一", 
        "type": "律诗", 
        "yun": "鱼"
    }, 
    {
        "author": "潘江", 
        "era": "清", 
        "subtype": "七言律诗", 
        "text": [
            "几年前泊皖江滨，握手相怜出处分。", 
            "下里声歌难和雪，茂陵词赋本凌云。", 
            "何曾小草空惭我，此去先鞭定属君。", 
            "他日安车谢岩壑，龙山休假稚圭文。"
        ], 
        "title": "柬任克家 其二", 
        "type": "律诗", 
        "yun": "文"
    }, 
    {
        "author": "欧阳珑", 
        "era": "清", 
        "subtype": null, 
        "text": [
            "井梧簌簌飘黄叶。露湿寒螀泣。", 
            "炎熇日日盼秋风。怎到秋来萧瑟、更愁侬。", 
            "凭高几度空怀远。摇落情何限。", 
            "断蓬心事不谁知。除是天孙相诉、有怜时。"
        ], 
        "title": "虞美人 新秋（见《昭代词选》）", 
        "type": "词", 
        "yun": null
    }, 
    {
        "author": "欧阳述", 
        "era": "清", 
        "subtype": null, 
        "text": [
            "篷底饭初罢，小步湖风前。", 
            "夕照入已尽，夜气来无边。", 
            "四山静同梦，远水寒生烟。", 
            "渔镫点遥岸，光与疏星连。", 
            "稍时月东上，樯影皆西偏。", 
            "清光似怜客，故驻匡庐巅。", 
            "此际绿杨城，二分人共妍。", 
            "以我伫望劳，知彼心旌悬。", 
            "宵景足凄感，况复别恨牵。", 
            "徘徊永不寐，风露凉垂肩。", 
            "远渚萤火没，浅莎虫语联。", 
            "归舟意悄然，石濑流涓涓。"
        ], 
        "title": "守风杜关塘登岸望月", 
        "type": "古风", 
        "yun": "先"
    }, 
    {
        "author": "欧阳述", 
        "era": "清", 
        "subtype": null, 
        "text": [
            "日人新学重格致，馆名博物靡不陈。", 
            "水族一馆尤诡异，移取龙宫蛟窟来。", 
            "人尘海滨辟场筑，复室崇垣周护开。", 
            "洞门人门阴湿但水气，客行水底同鲛人。", 
            "𥓂砑怪石四围立，玻璃深嵌光璘璘。", 
            "壁空贮水复贮气，天光斜射明纤鳞。", 
            "人鱼戴头走戢戢，文鳐鼓翼飞振振。", 
            "龟瞪六眸鳗九节，鳄长三丈鲐千斤。", 
            "鳣红鲩赤鲫金色，鼋白蜧黑螭青文。", 
            "鲵虾嶷嶷鳙鱮触，虎蛟策策䱐鱼市奔。", 
            "虾鬣支筇蟹拥剑，蚌壳挂席蚶回轮。", 
            "山蚝结屋若瑶岛，石𧉧吐华如锦茵。", 
            "车渠挥扇螺抱瓮，明鳆翻手蜬摇唇。", 
            "修螷圆𧑐各娟妙，觜𧓈玳瑁何轮囷。", 
            "此外河伯小吏海若臣，元衣督邮青郎君。", 
            "翠鳞黄甲难具状，奇情诡态尤纷纭。", 
            "中间一室开瓮牖，内悬巨画画有神。", 
            "隔镜可望不可即，但见水底璇宫贝阙浮氤氲。", 
            "天吴蝄蟓呼欲出，土肉石华高可扪。", 
            "紫𧄤披拂带芝乳，锦砂灿烂铺金银。", 
            "珊瑚蟠磴树连理，琪花缀壁英缤纷。", 
            "深处青红绚光怪，水玉草石无由分。", 
            "相传北岛有奇士，探幽亲入蓬莱根。", 
            "归摹所见作斯幅，献之天府藏为珍。", 
            "颁悬此馆佐参究，万邦观者称叹频。", 
            "吁嗟人巧夺造化，直从奥府穷涯津。", 
            "牛渚无烦犀角照，淮南何必蚖脂焚。", 
            "自教灵怪见白昼，任人狎视无敢嗔。", 
            "我思禹鼎象魑魅，但图其形逸其身。", 
            "今人格物务精至，刻划未免伤真醇。", 
            "我言虽迂理则茂，海狶拜舞如有闻。", 
            "出门目眩愁直视，霞烘海色初黄昏。"
        ], 
        "title": "水族博物馆", 
        "type": "古风", 
        "yun": null
    }, 
    {
        "author": "欧阳云", 
        "era": "清", 
        "subtype": null, 
        "text": [
            "群山倒锁秦关钥，百折黄河天上落。", 
            "州城横扼怒流冲，悬崖高挂羚羊角。", 
            "危桥百丈腾长虹，凭虚直上如乘风。", 
            "兀然四顾绝依傍，高楼屹立天当中。", 
            "轩槛可凭不可望，欲堕不堕心跌宕。", 
            "奔涛万里入胸怀，径思濯足河之上。", 
            "窗棂闪闪天风鸣，万籁助作龙吟声。", 
            "中条熊耳肃相向，何处仙翁空复情。", 
            "君不见神工偶尔三门启，从兹故道频迁徙。", 
            "世事沧桑谁与论，安得扶摇九万里。"
        ], 
        "title": "羊角山", 
        "type": "古风", 
        "yun": null
    }, 
    {
        "author": "欧景辰", 
        "era": "清", 
        "subtype": "七言绝句", 
        "text": [
            "西泠桥下只鹭飞，西泠桥上双燕归。", 
            "当年油碧车何在，惟有闲花弄夕晖。"
        ], 
        "title": "苏小小墓", 
        "type": "绝句", 
        "yun": "微"
    }, 
    {
        "author": "楼锜", 
        "era": "清", 
        "subtype": null, 
        "text": [
            "天平折而西，数里得支硎。", 
            "支公有遗迹，于此翻金经。", 
            "云鹤不可呼，空复名其亭。", 
            "幽涧吼瀑泉，白日阴泠泠。", 
            "如鼓朱丝桐，一听心一清。", 
            "复上此山顶，盘盘青螺形。", 
            "竹径凡几转，交翠延幽情。", 
            "吴中盛游览，车马喧春晴。", 
            "伊予今始来，能无笑山灵。"
        ], 
        "title": "支硎山", 
        "type": "古风", 
        "yun": null
    }, 
    {
        "author": "楼锜", 
        "era": "清", 
        "subtype": null, 
        "text": [
            "绝顶构飞甍，远揽大江胜。", 
            "振策同攀跻，放眼发高兴。", 
            "海上群峰趋，中流寒日莹。", 
            "俯觉四天空，时见一帆正。", 
            "冷翠湿衣裾，丛竹翳苔径。", 
            "纡回扪烟萝，杳杳落山磬。"
        ], 
        "title": "登双峰阁得磬字", 
        "type": "古风", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "挨过一春愁。", 
            "莫便归休。", 
            "伯通草屋巷西头。", 
            "似尔双飞来赁庑，我亦温柔。", 
            "独自上帘钩。", 
            "残照当楼。", 
            "年年离别在清秋。", 
            "菡萏花时添一闰，一倍勾留。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "一角青旗。", 
            "销魂地、残阳澹著枫枝。", 
            "短篷斜系，刚遇冷雁飞时。", 
            "几折红栏都靠水，倚栏人在柳条西。", 
            "更沈吟，杜郎旧句，无限萋迷。", 
            "依稀南陵水面，正上弦月小，曳练云低。", 
            "远山点黛，不似当日蛾眉。", 
            "秋江白蘋自发，问鸦鬓、单衫何处归。", 
            "天涯泪，莫泥他纤指，弹上罗衣。"
        ], 
        "title": "新雁过妆楼", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "啼鸟唤春分。", 
            "细雨销魂。", 
            "故园花悴女儿坟。", 
            "岁岁辛夷开似雪，流水无人。", 
            "马上几黄昏。", 
            "月子如银。", 
            "自家寻梦与温存。", 
            "恰似铜垆烟一小穟，消也无痕。"
        ], 
        "title": "浪淘沙 旅中寒食", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "筝语悽红，琴心黯碧，星星梦飐香篝。", 
            "丝雨黄昏，消他几曲清讴。", 
            "载来千斛馀杭酒，到如今、都化閒愁。", 
            "甚心情、诉遍哀弦，冷到银彄。", 
            "蟆陵二月生春水，怎落红流尽，不送归舟。", 
            "飞絮光阴，离人蚤暮登楼。", 
            "泪痕不散春衫晕，怅天涯、处处江州。", 
            "剩今宵、怕倚阑干，怕上帘钩。"
        ], 
        "title": "高阳台", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "听江笛、烟中悽语。", 
            "唤起汀洲，断鸿无数。", 
            "渺渺晴川，暮帆摇曳、向前浦。", 
            "月痕娟楚，刚照入、牙台去。", 
            "除却酒樽时，祇载得、焦琴玉麈。", 
            "凝伫。", 
            "把山公高致，写入淡烟轻素。", 
            "黄骢去也，又相送、晚枫江路。", 
            "蕙带结、满握愁红，柳枝怨、明湖秋雨。", 
            "算剩有琴边，一叶残云无主。"
        ], 
        "title": "长亭怨慢", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "复袖熨香痕。", 
            "浅酒金樽。", 
            "罗衾不似向时温。", 
            "炙暖银釭閒抱影，楼上黄昏。", 
            "回首望吴云。", 
            "江雁呼群。", 
            "春朝一雨断人魂。", 
            "旧日桐花今又发，碧树当门。"
        ], 
        "title": "浪淘沙 和兰当词人来韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "黄昏庭院，轻寒帘幕，低花小几纤瓶。", 
            "衾冷玉鹅，香焦宝鸭，绵宵漏板无声。", 
            "栏外雨冥冥。", 
            "料炉灰和梦，多半零星。", 
            "珠箔飘灯，照人心眼是疏棂。", 
            "无言懒炙银筝。", 
            "怕弦凄调促，月暗花醒。", 
            "春事水流，年光箭短，禁他百样飘零。", 
            "曲槛那时凭。", 
            "记屧廊西畔，立尽残更。", 
            "不听啼鹃，也应无睡到天明。"
        ], 
        "title": "望海潮 次韵和子珍", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "擘麝添香，分泉试茗，窗外竹声敲晚。", 
            "薄暝帘栊，犹有细蝉轻燕。", 
            "池塘畔、几日西风，早瘦了、藕花一半。", 
            "更禁他、素绠银床，萧萧落叶暗蛩满。", 
            "悲秋谁似宋玉，聊借筒杯送酒，绮怀同遣。", 
            "试读新词，可要素筝低按。", 
            "忆桐花、小阁灯凉，无奈是、吟秋人远。", 
            "剩今宵、谱入琴丝，曼音和漏转。"
        ], 
        "title": "绮罗香", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "江头黯送别。", 
            "隐约遥峰愁黛结。", 
            "飘落渚莲似雪。", 
            "剩瘦雁啼花，素波流叶。", 
            "残红半涅，是麝巾、清泪凝血。", 
            "飘零恨、小篷单烛，屡照旧衾褶。", 
            "凄咽。", 
            "暗开金箧，有远道、芳音未灭。", 
            "风流争似小谢。", 
            "露下吹笙，柳边晞发。", 
            "素蟾看又缺。", 
            "想湖上、菱歌也歇。", 
            "芳洲畔、翠绡裙幅，可似雁云裂。"
        ], 
        "title": "霓裳中序第一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "年年来去明湖路。打桨依花步。", 
            "女郎家住水香村。一路低荷软柳似青墩。", 
            "今年重泛明湖曲。秋水莹寒玉。", 
            "荷花浑不似当年。只有断桥垂柳尚依然。"
        ], 
        "title": "虞美人", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "灯院云娇，药房烟细，昨宵帘幕微寒。", 
            "晓来陌上，蝶子趁花钿。", 
            "记得将离赠后，相思梦、难到尊前。", 
            "消魂处、玉河照影，衫鬓又今年。", 
            "应怜。", 
            "春事好，桃边画扇，柳外秋千。", 
            "且莫问他乡，莫听啼鹃。", 
            "点点红心似我，天涯路、芳草芊绵。", 
            "青门外，湔裙嫩约，依旧丽人天。"
        ], 
        "title": "满庭芳 京邸上巳用兰当旧韵成解", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "半钩淡月，又照见、玉阶人影。", 
            "记楚佩轻捐，吴笺遥递，天际芳音伫冷。", 
            "钿晕罗衫如烟薄，怎禁得、相如秋病。", 
            "除燕子再来，娇棠全放，始堪临镜。", 
            "寻省。", 
            "当时别酒，兰襟犹凝。", 
            "甚叶上题诗，花间擪笛，离梦从头唤醒。", 
            "妻镜新书，哥瓷淡荈，消领晚春光景。", 
            "又却是，深夜帘栊下了，睡凫烟静。"
        ], 
        "title": "二郎神 用徐干臣韵赠子珍", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "玉勒青鞯游冶路，萝阴似水还清。", 
            "映窗窈窕数花明。", 
            "衣香多近水，扇影总疑云。", 
            "燕子飞来还又去，柳枝长是多情。", 
            "野塘清浅照人行。", 
            "西南眉子月，又傍女墙生。"
        ], 
        "title": "临江仙 江亭和子珍韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "柳花无力。", 
            "点上春衫碧。", 
            "几曲回廊閒伫立。", 
            "过尽蝶双莺支。", 
            "秾花一树谁看。", 
            "单衣小径风寒。", 
            "消得玉人一凭，新来祇有阑干。"
        ], 
        "title": "清平乐 极乐寺海棠花下，同子珍彦清", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "微月黄昏，又恰是、小院青桐如玉。", 
            "门外芳草成烟，笼灯照香毂。", 
            "刚办得、生衣小扇，趁花底、茗香初熟。", 
            "镜里铅颦，襟边碧唾，前梦应续。", 
            "玉阶畔、多少芳心，有一抹朱弦破幽独。", 
            "都把明妃清怨，付春风一曲。", 
            "看满眼、花光做泪，甚杜郎、旧鬓犹绿。", 
            "惟仗祓恨清樽，照妆银烛。"
        ], 
        "title": "琵琶仙 春莫与子珍饮桐花下", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "红泪一襟，是湘水、碎花零叶。", 
            "剩点点芳心，吹上粉奁似雪。", 
            "碧鸡梦杳，但倚竹、暗伤离别。", 
            "想夜寒月上，旧事和谁同说。", 
            "此日天涯，飘零如我，一样凄绝。", 
            "且微雨黄昏，消受烛红茗热。", 
            "湘帘垂后，蕙熏渐歇。", 
            "还怕听、化外数声啼鴂。"
        ], 
        "title": "蕙兰芳引", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "古槐青似盖，冷淘荐了，散髻上西楼。", 
            "尊前风味好，替写白团，还倩小银钩。", 
            "温温黍梦，梦江蓠、祇在汀洲。", 
            "甚眼前、野塘清浅，不著采兰舟。", 
            "回眸。", 
            "湘波如镜，翠蒻成林，正思乡时候。", 
            "空忆得、香囊缀虎，画鬓簪榴。", 
            "怜渠玉骨清如许，劝等閒、休照冰彄。", 
            "归去也，粉笺同写新愁。"
        ], 
        "title": "渡江云", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "花屿。", 
            "烟浦。", 
            "雨初晴。", 
            "垂柳红亭晚莺。", 
            "苎萝女儿鸦髻青。", 
            "采菱。", 
            "木兰双桨轻。", 
            "鸭头阑入花深处。", 
            "斜阳暮。", 
            "且傍鸳鸯住。", 
            "杏衫红。", 
            "莲叶东。", 
            "芙蓉。", 
            "一生烟水中。"
        ], 
        "title": "河传", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "团扇风香，熏炉烟润，花下初掩重门。", 
            "清歌月夜，惆怅不堪闻。", 
            "多少天涯归思，家山远、望断红鳞。", 
            "新来瘦、奚囊药裹，相伴病馀身。", 
            "怀人。", 
            "当此际，刚如燕子，主换巢分。", 
            "傍旧家帘幕，空度黄昏。", 
            "户外明河似画，盈盈水、不渡流云。", 
            "凭传与，花笺密字，倚烛一销魂。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "藕花深处晚凉多。", 
            "橹声和。", 
            "柳边过。", 
            "一角遥山，轻点镜中螺。", 
            "月下红楼楼下水，人不见，但闻歌。", 
            "生衣著酒玉颜酡。", 
            "不寻他。", 
            "奈情何。", 
            "又道沅江，烟水软于罗。", 
            "欲采蘋花将尺素，难寄与，托微波。"
        ], 
        "title": "江城子", 
        "type": "词", 
        "yun": null
    }, 
    {
        "author": "樊彬", 
        "era": "清", 
        "subtype": "五言绝句", 
        "text": [
            "天地尘沙里，春风势太雄。", 
            "行人似新妇，终日闭车中。"
        ], 
        "title": "青县题壁", 
        "type": "绝句", 
        "yun": "东"
    }, 
    {
        "author": "樊彬", 
        "era": "清", 
        "subtype": "七言绝句", 
        "text": [
            "无事攀髯托杳冥，陵原常与暮山青。", 
            "佳城郁郁自千古，未解人间有藏经。"
        ], 
        "title": "盘古墓", 
        "type": "绝句", 
        "yun": "青"
    }, 
    {
        "author": "樊泽达", 
        "era": "清", 
        "subtype": "七言律诗", 
        "text": [
            "谁凭霄汉劈青苍，天险由来古战场。", 
            "八阵风云连滟滪，三巴门户锁瞿唐。", 
            "乌蛮塞远江流合，白帝城高草木荒。", 
            "峡路愁人从此始，哀猿啼处过飞航。"
        ], 
        "title": "瞿塘峡口", 
        "type": "律诗", 
        "yun": "阳"
    }, 
    {
        "author": "樊初荀", 
        "era": "清", 
        "subtype": "五言排律", 
        "text": [
            "龙泉岩上寺，杏谷日边霞。", 
            "夜瀑晴峦雨，春镫白雪花。", 
            "磬浮松月小，关掩岭云赊。", 
            "仄径穿林细，轻烟拂树斜。", 
            "东风迟暗草，暝色滞飞鸦。", 
            "慧远溪前路，樵苏数十家。"
        ], 
        "title": "龙泉寺", 
        "type": "排律", 
        "yun": "麻"
    }, 
    {
        "author": "樊必遴", 
        "era": "清", 
        "subtype": "五言律诗", 
        "text": [
            "山头留古刹，客到且羁栖。", 
            "回望高天近，平分落日低。", 
            "钟声风上下，塔影月东西。", 
            "间共僧拈句，何妨壁上题。"
        ], 
        "title": "宿莲花山寺", 
        "type": "律诗", 
        "yun": "齐"
    }, 
    {
        "author": "樊东阳", 
        "era": "清", 
        "subtype": null, 
        "text": [
            "振衣上孤艇，偏与尘世隔。", 
            "游山先泛水，水上山历历。", 
            "人影水涤尽，始合山云色。", 
            "石岛裂古纹，竹潭摇深碧。", 
            "流转帆正顺，山回橹又逆。", 
            "水如作文字，有曲方能直。", 
            "不知几潆洄，便到浔阳驿。"
        ], 
        "title": "出游", 
        "type": "古风", 
        "yun": null
    }, 
    {
        "author": "樊太复", 
        "era": "清", 
        "subtype": "七言绝句", 
        "text": [
            "一杖曾携到酒泉，近来偏只伴枯禅。", 
            "明朝准向兰陵去，花雾濛濛稳醉眠。"
        ], 
        "title": "戏题妙峰庵石壁", 
        "type": "绝句", 
        "yun": "先"
    }, 
    {
        "author": "樊太复", 
        "era": "清", 
        "subtype": "七言绝句", 
        "text": [
            "兀坐书窗最寂寥，忽闻天外度琼箫。", 
            "谁将三寸生花笔，自写新诗一叶蕉。"
        ], 
        "title": "酬髯翁寄怀韵", 
        "type": "绝句", 
        "yun": "萧"
    }, 
    {
        "author": "乐三省", 
        "era": "清", 
        "subtype": "七言律诗", 
        "text": [
            "道是淮东第一观，名贤胜迹且盘桓。", 
            "便同岘首思羊祜，长拟东山属谢安。", 
            "霞曳断红藏碧水，风摇新绿上雕阑。", 
            "隔江金粉知何似，今日登楼著意看。"
        ], 
        "title": "平山堂作", 
        "type": "律诗", 
        "yun": "寒"
    }, 
    {
        "author": "摩净", 
        "era": "清", 
        "subtype": "七言绝句", 
        "text": [
            "鹿走苏台春寂寂，江花江草伤心碧。", 
            "行人不见古今愁，指点青山王珣宅。"
        ], 
        "title": "经虎丘", 
        "type": "绝句", 
        "yun": "陌"
    }, 
    {
        "author": "庆康", 
        "era": "清", 
        "subtype": "五言律诗", 
        "text": [
            "古道映斜晖，风寒夕照微。", 
            "人随暮山暝，鸟带片云归。", 
            "倦犊眠沙稳，栖鸦绕树飞。", 
            "两三颁白叟，闲对话柴扉。"
        ], 
        "title": "晚途", 
        "type": "律诗", 
        "yun": "微"
    }, 
    {
        "author": "庆保", 
        "era": "清", 
        "subtype": "七言律诗", 
        "text": [
            "三来海上听涛声，几度传烽彻夜惊。", 
            "独出有时驱怒马，重围多恨失奔鲸。", 
            "烟消岛屿初安市，雨洗郊原已罢兵。", 
            "留语东瀛诸义士，艰难还赖尔干城。"
        ], 
        "title": "嘉庆丙寅1806小春余将内渡念台阳士民知方慕义此次守城剪寇之功备极劳苦临别感怀兼以志勖", 
        "type": "律诗", 
        "yun": "庚"
    }, 
    {
        "author": "庆兰", 
        "era": "清", 
        "subtype": "七言绝句", 
        "text": [
            "碧天云净雨初收，水满平桥却碍舟。", 
            "忽听屐声丛竹里，是谁先我上层楼。"
        ], 
        "title": "即景 其一", 
        "type": "绝句", 
        "yun": "尤"
    }, 
    {
        "author": "庆兰", 
        "era": "清", 
        "subtype": "七言绝句", 
        "text": [
            "新柳才青鸟未遮，钓竿好趁夕阳斜。", 
            "园中细草凭他长，多恐锄时误去花。"
        ], 
        "title": "即景 其二", 
        "type": "绝句", 
        "yun": "麻"
    }, 
    {
        "author": "庆兰", 
        "era": "清", 
        "subtype": "七言律诗", 
        "text": [
            "秋光半院夕阳西，散步清樽手自携。", 
            "花满栏前人影瘦，雨余山外雁声低。", 
            "湘帘风细波初动，曲径苔深路欲迷。", 
            "好傍小窗安茉莉，爱他香晚透玻璃。"
        ], 
        "title": "秋日即事", 
        "type": "律诗", 
        "yun": null
    }, 
    {
        "author": "庆兰", 
        "era": "清", 
        "subtype": "七言律诗", 
        "text": [
            "芳园杨柳带烟和，聊试樽前一曲歌。", 
            "欲透春光帘半卷，好收山色镜新磨。", 
            "鹊非报喜何妨少，雨纵浇花也怕多。", 
            "解事小奚知我意，却从竹里抱琴过。"
        ], 
        "title": "芳园", 
        "type": "律诗", 
        "yun": "歌"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "纳兰昔御仪鸾殿，曾以宰官三召见。", 
            "画栋珠帘霭御香，金床玉几开宫扇。", 
            "明年西幸万人哀，桂观蜚廉委劫灰。", 
            "虏骑乱穿驿道走，汉宫重见柏梁灾。", 
            "白头宫监逢人说，庚子灾年秋七月。", 
            "六龙一去万马来，柏灵旧帅称魁桀。", 
            "红巾蚁附端郡王，擅杀德使董福祥。", 
            "愤兵入城恣淫掠，董逃不获池鱼殃。", 
            "瓦酋入据仪鸾座，凤城十家九家破。", 
            "武夫好色胜贪财，桂殿清秋少眠卧。", 
            "闻道平康有丽人，能操德语工德文。", 
            "状元紫诰曾相假，英后殊施并写真。", 
            "柏灵当日人争看，依稀记得芙蓉面。", 
            "隔越蓬山十二年，琼华岛畔邀相见。", 
            "隔水疑通银汉槎，催妆还用天山箭。", 
            "彩云此际泥秋衾，云雨巫山何处寻？", 
            "忽报将军亲折简，自来花下问青禽。", 
            "徐娘虽老犹风致，巧换西妆称人意。", 
            "百环螺髻满簪花，全匹鲛绡长拂地。", 
            "鸦娘催上七香车，豹尾银枪两行侍。", 
            "细马遥遵辇路来，袜罗果踏金莲至。", 
            "历乱宫帷飞野鸡，荒唐御座拥狐狸。", 
            "将军携手瑶阶下，未上迷楼意已迷。", 
            "骂贼翻嗤毛惜惜，入宫自诩李师师。", 
            "言和言战纷纭久，乱杀平人及鸡狗。", 
            "彩云一点菩提心，操纵夷獠在纤手。", 
            "胠箧休探赤侧钱，操刀莫逼红颜妇。", 
            "始信倾城哲妇言，强于辩士仪秦口。", 
            "后来虐婢如虺蝮，此日能言赛鹦鹉。", 
            "较量功罪相折除，侥幸他年免缳首。", 
            "将军七十虬髯白，四十秋娘盛钗泽。", 
            "普法战罢又今年，枕席行师老无力。", 
            "女闾中有女登徒，笑捋虎须亲虎额。", 
            "不随槃瓠卧花单，那得驯狐集城阙？", 
            "谁知九庙神灵怒，夜半瑶台生紫雾。", 
            "火马飞驰过凤楼，金蛇舕舚燔鸡树。", 
            "此时锦帐双鸳鸯，皓躯惊起无襦裤。", 
            "小家女记入抱时，夜度娘寻凿坏处。", 
            "撞破烟楼闪电窗，釜鱼笼鸟求生路。", 
            "一霎秦灰楚炬空，依然别馆离宫住。", 
            "朝云暮雨秋复春，坐见珠槃和议成。", 
            "一闻红海班师诏，可有青楼惜别情？", 
            "从此茫茫隔云海，将军也有连波悔。", 
            "君王神武不可欺，遥识军中妇人在。", 
            "有罪无功损国威，金符铁券趣销毁。", 
            "太息联邦虎将才，终为旧院蛾眉累。", 
            "蛾眉重落教坊司，已是琵琶弹破时。", 
            "白门沦落归乡里，绿草依稀具狱词。", 
            "世人有情多不达，明明祸水寨裳涉。", 
            "玉堂鹓鹭愆羽仪，碧海鲸鱼丧鳞甲。", 
            "何限人间将相家，墙茨不扫伤门阀。", 
            "乐府休歌杨柳枝，星家最忌桃花煞。", 
            "今者株林一老妇，青裙来往春申浦。", 
            "北门学士最关渠，西幸丛谈亦及汝。", 
            "古人诗贵达事情，事有阙遗须拾补。", 
            "不然落溷退红花，白发摩登何足数。"
        ], 
        "title": "后彩云曲", 
        "type": "古风", 
        "yun": null
    }, 
    {
        "author": "樊增祥", 
        "era": "清", 
        "subtype": "七言律诗", 
        "text": [
            "堂堂幕府即离宫，坐踞三貂气势雄。", 
            "岂谓解元唐伯虎，不如残寇郑芝龙。", 
            "蜉蝣天地波涛里，蝼蚁君臣梦寐中。", 
            "十日台疆作天子，凝旒南面太匆匆。"
        ], 
        "title": "书台北事", 
        "type": "律诗", 
        "yun": null
    }, 
    {
        "author": "樊增祥", 
        "era": "清", 
        "subtype": "七言律诗", 
        "text": [
            "纶扉家世动华夷，四十年来侍玉墀。", 
            "出入三朝称国老，周旋二帝作经师。", 
            "君臣鱼水同休戚，父子鳌峰接履綦。", 
            "白发内人浑记得，显皇新擢状元时。"
        ], 
        "title": "上翁尚书（录一）", 
        "type": "律诗", 
        "yun": "支"
    }, 
    {
        "author": "楼锜", 
        "era": "清", 
        "subtype": "七言绝句", 
        "text": [
            "年年踪迹感漂蓬，冷落柴门烟雨中。", 
            "燕子归来迷旧垒，桃花何处笑春风。"
        ], 
        "title": "春日归泊阊门", 
        "type": "绝句", 
        "yun": "东"
    }, 
    {
        "author": "楼锜", 
        "era": "清", 
        "subtype": "五言律诗", 
        "text": [
            "欲问灵威洞，烟波隔几重。", 
            "偶迟孤棹去，先与老僧逢。", 
            "雨后朱樱熟，山中绿树浓。", 
            "明朝寺楼宿，同听一声钟。"
        ], 
        "title": "将渡太湖石公山僧来迓", 
        "type": "律诗", 
        "yun": "冬"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "倚高楼、万重烟水，风荷撩乱如许。", 
            "夕阳十刹今何在，打桨谩寻前浦。", 
            "芳草渡。", 
            "看水面、虹梁遥接天边路。", 
            "红墙又阻。", 
            "但忆得当时，云房雾阁，玉辇往来处。", 
            "西风起，内苑萧兰漫赋。", 
            "鸾肠无限悽楚。", 
            "春阴琼岛苔花涩，好把御题封护。", 
            "君且住。", 
            "看白塔。", 
            "当帘远出烟中树。", 
            "宫莺自语。", 
            "问昔日妆楼，珊钩反挂，阅尽几朝莫。"
        ], 
        "title": "买陂塘", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "暗草栖萤，香巢絮燕，嫩凉初润琴弦。", 
            "消尽年光，费伊几缕垆烟。", 
            "一春不听西堂雨，问今宵、梦到谁边。", 
            "最凄然、水上青荷，枝上红鹃。", 
            "美人可是青天月，祇一重帘押，隔断婵娟。", 
            "何况新来，万重又隔蓬山。", 
            "回文玉簟凉如水，剩残釭、冷照无眠。", 
            "有谁怜、玉漏沈沈，自写银笺。"
        ], 
        "title": "高阳台 雨夜寄子珍", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "细雨墙东，一树樱桃湿。", 
            "正玉骨、单衣花下立。", 
            "酒绵红来无气力。", 
            "强起煎茶，旋闻索蜜。", 
            "忏他生、化作频伽长比翼。", 
            "便万本、心经书也值。", 
            "丝绣观音悬素壁。", 
            "暮暮朝朝，与卿合十。"
        ], 
        "title": "侍香金童 调子珍二解", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "醉尉销金，负了绮窗晴雪。", 
            "谢娘心事，在煎茶解渴。", 
            "春梦唤醒，那是潇湘根叶。", 
            "红兰移浦，了无颜色。", 
            "几许伤心，隔银屏、似远别。", 
            "旧题团扇，倚香怀尚热。", 
            "青青柳枝，总被他人轻折。", 
            "今生长似，柳梢残月。"
        ], 
        "title": "传言玉女 前题", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "新竹娟娟映旧苔。", 
            "翠帘刚为雨余开。", 
            "消魂一晌在天涯。", 
            "字里珍珠香翰去，花间蜜炬玉人来。", 
            "来时宫漏莫相催。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "水边风日美，芳莲坠粉，都似晚霞红。", 
            "深深垂柳暗，浅绿明漪，闲系小筝篷。", 
            "鸳鸯隔浦，总双双、花底相逢。", 
            "无避处、扇光如雪，低障夕阳中。", 
            "匆匆。", 
            "香车去也，小阁沈熏，有春人寻梦。", 
            "应自笑、软晴芳草，未试青骢。", 
            "汀洲纵有重来约，怕秋心、凉到芙蓉。", 
            "青鸟去，明珠还寄楼东。"
        ], 
        "title": "渡江云 和子珍《游十刹海》韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "花髻吹笙，弓衣绣蝶，老辈风流如此。", 
            "凭几笔、云林淡墨，便皴出江南烟水。", 
            "料诗情、祇在青山，浑不似、朝罢归来花底。", 
            "更傍柳添鸦，背枫摇橹，尽在霞头烟尾。", 
            "试认先生行卷里。", 
            "把岚翠溪光，做成乡思。", 
            "人家外、明漪几曲，行吟处、梅花十里。", 
            "祇恩深、尚恋承明，纵梦绕平泉，忍商归计。", 
            "剩画里吴装，青帘篾舫，小现五湖心事。"
        ], 
        "title": "金明池 题叶香士《小沤波馆诗意画册》，为潘星斋侍郎属赋", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "水软新罗，山明秀黛，旧垂纶处。", 
            "青溪一舸，依约风帆隔前浦。", 
            "平波三尺桃花色，定载得、鸳鸯稳渡。", 
            "更一枝黄笛，临风吹起，万重烟絮。", 
            "延伫。", 
            "江关暮。", 
            "甚冷落汀洲，旧盟鸥鹭。", 
            "长安倦旅。", 
            "漫抛花外烟屿。", 
            "待君宫锦归来日，好再把、渔蓑换取。", 
            "倩舵尾、樵青闲倚，红亭按谱。"
        ], 
        "title": "月下笛 题羊辛楣同年《花溪渔笛图》", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "户外青青柳。", 
            "倚东风、回廊几曲，断魂时候。", 
            "细燕轻狸都不隔，卐字玲珑嵌透。", 
            "消几度、玉罗衫袖。", 
            "一树东头白梨影，熨春寒、总在花前后。", 
            "同徙倚，听清漏。", 
            "如今得似花时否。", 
            "绕银墙、轻红一抹，西风吹旧。", 
            "录曲凝尘曾拍遍，空认指痕纤瘦。", 
            "甚响屧、邻家轻逗。", 
            "划遍相思都无迹，剩回文、不断苔花绣。", 
            "明月底，怕回首。"
        ], 
        "title": "金缕曲 阑干词，同爱师缜子", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "落叶下银床。", 
            "玉露为霜。", 
            "梦和残月转西廊。", 
            "记得小屏红烛影，昨夜成双。", 
            "金鸭懒添香。", 
            "减尽年光。", 
            "玉环分付可能忘。", 
            "无限燕支吹作粉，愁煞韦郎。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "暗玉敲窗银烛背，芳绪渺无涯。", 
            "罗衣翻酒都成晕，似脸波、初上微霞。", 
            "蕙草长时，春潭涸后，空忆韩家。", 
            "门前何处香车。", 
            "梦绕旧窗纱。", 
            "泥人一晌半晌小坐，帘纹如水低斜。", 
            "为问镜中眉语，可能瞒却灯花。"
        ], 
        "title": "越溪春 和子珍《雨中有忆》，用欧公韵", 
        "type": "词", 
        "yun": "麻"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "断雁写秋光。", 
            "远寄明珰。", 
            "小篷听水几回肠。", 
            "不料玉鞭残照里，我亦凄凉。", 
            "牵马上河梁。", 
            "官柳微霜。", 
            "回波中有泪千行。", 
            "便作胥潮流入海，直到钱唐。"
        ], 
        "title": "浪淘沙 良乡道中读子珍寄书，悢然有怀，为成是解", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "钿合金筝梦已空。", 
            "不教留影镜屏中。", 
            "香烧心字和灰热，烛晕啼痕到晓红。", 
            "琴沼侧，桂堂东。", 
            "归来长动五更钟。", 
            "如今祇是成追忆，满鬓黄尘满袂风。"
        ], 
        "title": "鹧鸪天 车中寄长安同好", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "玉箫凄咽，坐幽窗畔暗数遥夕。", 
            "星星影事犹记，伤心祇有，雪衣能说。", 
            "纵得双栖似燕，奈眉翠长结。", 
            "况旧梦、浑是春灯浅浅，银釭片时竭。", 
            "一般镜里花难折。", 
            "剩粉笺、脆语伤离别。", 
            "春时底处相见，修竹外、小桃如雪。", 
            "碎佩铢衣，梦里分明，未忍轻绝。", 
            "待觅取、青鸟衔书，寄与瑶台月。"
        ], 
        "title": "雨淋铃 追步爱伯师韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "香消未成寝，帘幕风凄。", 
            "斜月冷照乌啼。", 
            "垂垂碧树已如帚，夜寒犹拣霜枝。", 
            "城楼故巢不见，但延秋门外，露草萋迷。", 
            "惊翻坠叶，听萧萧响入深池。", 
            "一自桑乾北渡，任是月明时。", 
            "不向南飞。", 
            "谁劝王孙归去，啼鹃不到，烟柳空垂。", 
            "愁多梦少，倚熏垆、划遍寒灰。", 
            "分今宵无睡，祇愁玉箸，湿尽红蕤。"
        ], 
        "title": "夜飞鹊 莲池多乌，占树争巢，终夕鸣动。天寒漏永，愁思黯然，和美成解，以纾羁怨", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "垂柳江干，小桃门外，玉鞭两度经过。", 
            "恁单衣瘦屧，正倦倚斜柯。", 
            "算春在、屏山曲处，细闻吴语，轻度横波。", 
            "甚游骢北去，纤云遮断银河。", 
            "谢娘眉妩，料如今、懒画烟螺。", 
            "剩旧写宫词，新弹粉泪，犹在香罗。", 
            "几许镜中青鬓，不堪向、别里消磨。", 
            "盼东风吹，聚竹西佳讯如何。"
        ], 
        "title": "扬州慢 子珍用石帚自度腔调赠韬父，予亦继声", 
        "type": "词", 
        "yun": "歌"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "薄暝欺花，轻寒罨梦，雨中闲数垆熏。", 
            "门外芳苔，印他金齿无痕。", 
            "近来祇惯吟春草，纵题书、不寄朝云。", 
            "听灯前、一晌潇潇，冷了芳樽。", 
            "天涯兄弟圆如月，好香羹频絮，佳茗同温。", 
            "几日东风，吹来软梦如尘。", 
            "连昌旧种无多柳，甚听来、未觉消魂。", 
            "且今宵、刻烛西堂，同赋婪春。"
        ], 
        "title": "高阳台", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "青杏生仁，紫桐吹絮，雨余春事将阑。", 
            "旧行觞地，芳草未应残。", 
            "花暗一重槅子，当花处、休掩红蛮。", 
            "江南路、青鸾信杳，日莫此凭栏。", 
            "姗姗。", 
            "红烛底，招来旧燕，细语相关。", 
            "算双瞳爱水，也抵桑乾。", 
            "莫怨东风扫地，玉阶畔、红药轻翻。", 
            "新来事，银笺叠谱，还借素筝弹。"
        ], 
        "title": "满庭芳 丰楼饯春，同子珍步子宜韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "镇无聊，琐窗闲炷檀沈。", 
            "已是黍梦温时，浑未散轻阴。", 
            "一样斗茶萧寺，算去年花下，不似而今。", 
            "甚小楼前后，迷藏一晌，没处追寻。", 
            "微吟秀句，宫罗昨赐，花醑新斟。", 
            "夺锦年华，偏忆得、楚乡烟水，长耗归心。", 
            "红榴镜阁，怎禁他、十度春深。", 
            "数旧梦、剩白团扇底，江花一剪，曾照罗襟。"
        ], 
        "title": "湘春夜月 午日次子珍韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "照影情波里。", 
            "映秋汀、菱花一剪，晚霞明丽。", 
            "镜里春人红裳薄，刚似芙蓉并蒂。", 
            "有无限、夕阳诗思。", 
            "蘸取明珠多少泪，染情天、一抹鲛绡紫。", 
            "浑未隔，绛河水。", 
            "潇湘旧爱牵芳芷。", 
            "甚新来、凉蘋罢采，玉珰双系。", 
            "侧帽花间填词客，祇合香吟粉醉。", 
            "早料理、双鬟钗费。", 
            "一舸霞川寻梦去，唤杨枝、作姊桃根妹。", 
            "谁会得，五湖意。"
        ], 
        "title": "金缕曲 为爱伯师题《秋江菱榜晚霞图》", 
        "type": "词", 
        "yun": null
    }, 
    {
        "author": "欧景辰", 
        "era": "清", 
        "subtype": "七言律诗", 
        "text": [
            "雨后吴山已夕阳，徐驮款段到禅房。", 
            "云归大壑诸峰出，水落寒江暮霭苍。", 
            "雪椀句留容我懒，风樯来往笑人忙。", 
            "及时觞咏堪行乐，洒脱胸怀学鲁狂。"
        ], 
        "title": "吴山晚眺", 
        "type": "律诗", 
        "yun": "阳"
    }, 
    {
        "author": "欧阳云", 
        "era": "清", 
        "subtype": "五言律诗", 
        "text": [
            "客路警残梦，离情赴早行。", 
            "镫光欺晓色，人语壮鸡声。", 
            "云气日初动，麦苗风更清。", 
            "劳筋不知倦，渐近是归程。"
        ], 
        "title": "晓发", 
        "type": "律诗", 
        "yun": "庚"
    }, 
    {
        "author": "欧阳云", 
        "era": "清", 
        "subtype": "五言律诗", 
        "text": [
            "四山围一坞，高阁出危城。", 
            "人语奔雷閧，溪声骤雨惊。", 
            "炊烟笼古穴，寒色黯春晴。", 
            "为问新安吏，何年罢点兵？"
        ], 
        "title": "新安县", 
        "type": "律诗", 
        "yun": "庚"
    }, 
    {
        "author": "欧阳述", 
        "era": "清", 
        "subtype": "五言律诗", 
        "text": [
            "归路马蹄熟，夕阳蝉语忙。", 
            "秋心动寥阔，别恨满青苍。", 
            "沙起村墟失，天低草树长。", 
            "孤踪休感喟，青眼有垂杨。"
        ], 
        "title": "送煦庵兄至朱仙归途偶成", 
        "type": "律诗", 
        "yun": "阳"
    }, 
    {
        "author": "欧阳述", 
        "era": "清", 
        "subtype": "七言律诗", 
        "text": [
            "开帘拂面水风腥，叶堕空林带雨听。", 
            "半夜鸡声喑似柝，遥天鱼眼大如星。", 
            "下方营梦人都蚁，沧海随波我亦萍。", 
            "拟学义熙陶靖节，还愁醉眼有时醒。"
        ], 
        "title": "署楼夜起", 
        "type": "律诗", 
        "yun": "青"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "晓起绿窗匀面了，鬟云一镜松。", 
            "碧苔庭院，幽花数剪，春在帘栊。", 
            "曲栏深处坐，教雪衣、低唱玲珑。", 
            "曼声引，更弓鞋轻点，袅尽钗茸。", 
            "匆匆。", 
            "玉烟吹散，翠苕不耐晓霜中。", 
            "绣帏垂地，啼莺不语，残月朦胧。", 
            "莫翻金缕曲，怕百花、扫地都空。", 
            "画堂东。", 
            "剩兰心一点，还发春红。"
        ], 
        "title": "瑶台第一层 《兰簃读曲图》，为杨定夫同年索赋", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "小花私贮罗囊底。", 
            "玉釭前、一种温黁初试。", 
            "纨扇恁轻盈，更泥他纤指。", 
            "一握真珠亲赠与，当纕佩、襟便长系。", 
            "风细。", 
            "问素月圆时，好花开未。", 
            "别有却扇风情，且茶瓯罢点，鬓翘休缀。", 
            "不借彩丝穿，怎尽成连理。", 
            "喜字回环三十六，最难得、花花相对。", 
            "临睡。", 
            "定罗帐风来，暗香如醉。"
        ], 
        "title": "珍珠帘 小伶以茉莉饰团扇，爱伯师赏之以词，即同其调", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "怜芳时开樽。", 
            "正金鞍载到，侧帽词人。", 
            "漫说秋宵寒重，画屏围春。", 
            "珠箔卷，蟾光新，照烛边、绡裳如云。", 
            "笑画里明姿，词中绮语，花下暂时身。", 
            "歌初阕，香犹温。", 
            "怅流霞不驻，荑手轻分。", 
            "过尽碧天新雁，绛河如银。", 
            "朱户隔，黄尘亲，怕月中、吹箫犹闻。", 
            "莫寻梦西楼，花阴露凉逢玉真。"
        ], 
        "title": "寿楼春 秋气渐深，旋归有日，子宜至自保阳，寻当复去，连夕侍爱伯师饮丰楼，同赋是解", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "灵鹊枝头久不闻。", 
            "闷来无意近芳樽。", 
            "纱窗几点清明雨，一院青苔自掩门。", 
            "银叶冷，画瓷温。", 
            "禁烟时候易黄昏。", 
            "墙东三度如钩月，断送梨花又一春。"
        ], 
        "title": "鹧鸪天 戊寅寒食日作", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "粉墙遮，有绯桃似火，隔屋绽新花。", 
            "秀靥低窥，轻脂淡拂，晓妆初试铅华。", 
            "忆前度、清明相见，是小帘、朱户那人家。", 
            "一信东风，几回寒食，如许夭斜。", 
            "宋玉而今渐老，赋东邻颜色，才思都差。", 
            "斗草阑干，弄花襟袖，年年轻负流霞。", 
            "蓦一片、芳阴送雨，怕玉沟、流水到天涯。", 
            "还倩夕阳片影，写上窗纱。"
        ], 
        "title": "一萼红 东邻桃花一树横枝侧出，映入小窗，红萼窥人，嫣然欲笑。爱玩既久，倚此赋之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "正晚寒轻，单衣润，幽幌初添明烛。", 
            "潇潇帘外雨，甚繁红都洗，未收梅溽。", 
            "水驿烟昏，僧廊月暗，愁诵虞兮遗曲。", 
            "当年歌楼上，但凉欹笛簟，暖围箫局。", 
            "又谁道而今，冷云哀雁，鬓痕凋绿。", 
            "幽怀还暗触。", 
            "叹中岁、吾亦伤哀乐。", 
            "是几度、山屏寻梦，水舫携歌，蓦回头、水重山复。", 
            "未便朱颜换，先换却、昔时心目。", 
            "况萧瑟、窗前竹。", 
            "垂泪都尽，犹自风敲鸣玉。", 
            "怎堪伴人幽独。"
        ], 
        "title": "大酺 夏夜雨中读竹山《虞美人》词，悢然有身世之感，赋此寄一二故人", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "雕轮试碾瀛洲路，萋萋又生芳草。", 
            "锦树垂灯，冰河试艇，约略春回琼岛。", 
            "花砖步早。", 
            "看袖拂宫黄，御烟微袅。", 
            "苑柳依依，认人犹是旧时貌。", 
            "离人江上望极，倩青禽寄与，芳绪多少。", 
            "解玉烟皋，传梅水驿，别是新来怀抱。", 
            "风情渐老。", 
            "自小别吴江，便疏歌笑。", 
            "回首瑶京，碧天云缥缈。"
        ], 
        "title": "齐天乐 己卯春初寄子珍都门", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "湘屏几叠，罨晚云如梦，春阴如墨。", 
            "昨夜绿章初下，点点紫绵和露坼。", 
            "可奈东风，吹花调粉，化作东栏数枝雪。", 
            "香靥销红，仙肌凝素，掩映绣帘隙。", 
            "猩英占断芳菲色。", 
            "纵飞琼相妒，依然倾国。", 
            "莫忆红罗小亭侧。", 
            "聘与梅花，玉冷天寒，怎生禁得。", 
            "且傍珍丛，故烧银烛，看取晚妆明婳。"
        ], 
        "title": "春云怨 今岁海棠作花甚繁，已破萼矣，忽雨雪累日，恐遂伤损，倚此慰之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "紫桐细乳，黄鸟轻飞，春丽如画。", 
            "约略溪桥，总有倩红相亚。", 
            "细柳腰身轻似燕，小桃颜色娇于马。", 
            "更东来，问经过多少，曲台花榭。", 
            "已负了、南园佳约，西竺香期，芳事都罢。", 
            "甚处惊鸿，也似浣纱娴雅。", 
            "照影羞临春水曲，避人遥在垂杨下。", 
            "谢东风，那边来，暗飘衣麝。"
        ], 
        "title": "倦寻芳 积雨初晴，春暄极美，独步至绿萝溪上，归赋此词", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "黯秋山，数声啼宇，落红又送行舟。", 
            "甚竹外桃花全放，水边红豆都生。", 
            "峭寒未收。", 
            "春江曲曲东流。", 
            "拾翠漫寻南浦，折梅好下西洲。", 
            "待拣取蘋花，殷勤赠与，草香波嫩，路绵天晚，惟余侧帽依依望远，含情脉脉登楼。", 
            "莫勾留。", 
            "归时翠梧报秋。"
        ], 
        "title": "八六子 子丹将入吴，倚此为赠", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "柳外星三五。", 
            "绣帘前、娟娟月样，似人眉妩。", 
            "十斛明珠连乾马，才可轻盈换与。", 
            "似解唱、微云词句。", 
            "一点灵犀芳心透，是维摩、侧畔拈花女。", 
            "微笑处，散花雨。", 
            "莺年燕月休轻负。", 
            "剪芳兰、玲珑结佩，小红辛苦。", 
            "漫说藏春须金屋，留伴焦琴玉麈。", 
            "问贺监、乞湖归否。", 
            "回首霞西波如镜，定何时、同听春江橹。", 
            "团扇曲，为伊度。"
        ], 
        "title": "贺新郎 贺爱伯师纳姬", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "粉絮轻吹，青梅始弄，闰春兼闰春阴。", 
            "水样轻寒，海红帘下谁禁。", 
            "桃花不似年时面，对东风、各自沈吟。", 
            "甚江南、燕子重来，黯了红衿。", 
            "袖中花叶珍珠字，望蓬山一角，青羽沈沈。", 
            "曾记相如，罗帏病过秋深。", 
            "当时已恨风情薄，算凄凉、未抵而今。", 
            "倩何人、为作秋鸿，寄与愁心。"
        ], 
        "title": "高阳台 己卯闰春客沪上，悽寂之况有甚往年，适兰当远惠新词，即次其韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "粉蝶花间醉。", 
            "小頞宫黄退。", 
            "梦中唤取小名儿，翠翠翠。", 
            "梅熟犹酸，梨红更酢，可人风味。", 
            "楼下玻瓈水。", 
            "枕上珍珠泪。", 
            "渡江双楫几时来，未未未。", 
            "兰叶溪边，枇杷门里，一般无睡。"
        ], 
        "title": "醉春风 调仁怀时司榷兰溪", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "暗减幺红，潜移嫩碧。", 
            "楼头无限伤心色。", 
            "晚桃几点断肠花，垂杨一树含颦叶。", 
            "无恙窗纱，依然屏格。", 
            "苔廊不见双钩屧。", 
            "旧时和月凭栏杆，如今惟有栏杆月。"
        ], 
        "title": "踏莎行 其一 感旧", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "斗笠云轻，茸衫寒退。", 
            "雨丝乍歇晴犹未。", 
            "衰桃几片不成霞，新苔一径难为翠。", 
            "坐树莺娇，探泥燕慧。", 
            "随人新月娟娟媚。", 
            "独怜幽草过桥行，晚风吹皱寒塘水。"
        ], 
        "title": "踏莎行 其二 雨后至城东行散", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "当年乐。", 
            "豹钱骢子黄金络。", 
            "黄金络。", 
            "锦貂玉貌，少年京洛。", 
            "今年海上东风恶。", 
            "旗亭携手罗衣薄。", 
            "罗衣薄。", 
            "相逢又是，江南花落。"
        ], 
        "title": "忆秦娥 沪上遇京师故人", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "七茎花上春云热。鹧斑点点明金屑。", 
            "莫遣两头然。鼻尘须细参。", 
            "香心灰也未。忏尽相思字。", 
            "趺坐写经时。玉奴添一枝。"
        ], 
        "title": "菩萨蛮 藏香，以下四解和周会生同年", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "细擘娑罗，赛尽越绫瓯绮。", 
            "认花纹、玲珑骰子。", 
            "小时跳月春山里。", 
            "一幅文鸳，和著银彄系。", 
            "见红棉又开，个侬情思。", 
            "似机中、阑干卐字。", 
            "更不须、轻薄橦花絮，耐人饥处，也换桃花米。"
        ], 
        "title": "锦缠道 徭布", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "妥玉安花，盘龙四角戗金细。", 
            "明奁似水。", 
            "曾照王家翠。", 
            "朱鸟窗边，长锁玲珑屉。", 
            "春眠起。", 
            "一窝云腻。", 
            "不学江南髻。"
        ], 
        "title": "点绛唇 倭奁", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "玉钉圆转。", 
            "叶叶轻云展。", 
            "好趁鸭江春水便。", 
            "买取东风一面。", 
            "祇怜玉笥秋深。", 
            "婕妤一样沈吟。", 
            "争怪昔人惆怅，兰衰菊秀光阴。"
        ], 
        "title": "清平乐 高丽扇", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "天际芝云，吹隓绮户，年时杜曲相见。", 
            "鬲叶疑莺，当花误蝶，的的风情不浅。", 
            "犹隔帘栊，早隐约、波明山远。", 
            "越髻低扶，秦音半改，可人心眼。", 
            "欲倩青禽将密款。", 
            "奈长被、微波划断。", 
            "覆盎春云，连昌夜雨，觉此情难遣。", 
            "定何时、明烛底，携宫袖、临风细看。", 
            "茗艼花前，道相逢、今生未晚。"
        ], 
        "title": "氐州第一 西伶党灵芝色艺冠时，镜渔翰林悦之，无由自达，倚此为赠", 
        "type": "词", 
        "yun": null
    }, 
    {
        "author": "德龄", 
        "era": "清", 
        "subtype": "七言绝句", 
        "text": [
            "又到东风送雁时，凤楼弦月挂罘罳。", 
            "直庐人静闻长唳，白发红镫坐咏诗。"
        ], 
        "title": "春夜禁中闻雁 其一", 
        "type": "绝句", 
        "yun": "支"
    }, 
    {
        "author": "德龄", 
        "era": "清", 
        "subtype": "七言绝句", 
        "text": [
            "早鸿声里忆岩楼，曲涧春流满稻畦。", 
            "倦翼过时堪小憩，水清沙白草堂西。"
        ], 
        "title": "春夜禁中闻雁 其二", 
        "type": "绝句", 
        "yun": "齐"
    }, 
    {
        "author": "德溥", 
        "era": "清", 
        "subtype": "七言绝句", 
        "text": [
            "匆匆判袂各天涯，君返龙城我骥沙。", 
            "料得湖园春尚在，小红开到米囊花。"
        ], 
        "title": "别孙雪棹", 
        "type": "绝句", 
        "yun": "麻"
    }, 
    {
        "author": "德新", 
        "era": "清", 
        "subtype": "七言绝句", 
        "text": [
            "几竿修竹一泓池，陇畔柴扉片石支。", 
            "有客未来茶已熟，閒将蕉叶写新诗。"
        ], 
        "title": "乃奇禅师约同臞庵先过楚禅即事", 
        "type": "绝句", 
        "yun": "支"
    }, 
    {
        "author": "德普", 
        "era": "清", 
        "subtype": null, 
        "text": [
            "有客示我匡山图，万山深处人读书。", 
            "丹青满眼生气逼，谁画此者唐六如。", 
            "曾闻兹山秀岩壑，襟带江湖控衡霍。", 
            "长林绝地生风霆，飞瀑垂天挂帘箔。", 
            "谷窿云蓊相吐吞，藤萝为屋松为门。", 
            "青冥无梯势突兀，探幽到此心神昏。", 
            "五老峰高人绝迹，三峡桥危心胆裂。", 
            "閒招白鹤瞰神龙，深涧疑存太古雪。", 
            "咏茅选胜构书堂，牙签玉轴纷琳琅。", 
            "无人唤起李太白，惜哉头白方徜徉。", 
            "披图谛玩经营意，惨淡霜毫无董巨。", 
            "平生剩有山水情，颇爱读书无此处。"
        ], 
        "title": "题唐子畏匡山读书图", 
        "type": "古风", 
        "yun": null
    }, 
    {
        "author": "德隐", 
        "era": "清", 
        "subtype": null, 
        "text": [
            "南山南，北山北，其中有竹人不识。", 
            "托根数茎临严霜，虚心愿并幽溪柏。", 
            "秋深草木零落尽，此竹亭亭终不易。"
        ], 
        "title": "种竹歌", 
        "type": "古风", 
        "yun": null
    }, 
    {
        "author": "德敏", 
        "era": "清", 
        "subtype": "五言律诗", 
        "text": [
            "好山久不见，如与故人违。", 
            "追写清宵梦，深扃破板扉。", 
            "意随流水远，神逐白云飞。", 
            "此地宜居我，沙头添钓矶。"
        ], 
        "title": "题自画山水", 
        "type": "律诗", 
        "yun": "微"
    }, 
    {
        "author": "德晖", 
        "era": "清", 
        "subtype": "七言律诗", 
        "text": [
            "老恋绳床懒出村，偶携筇杖破苔痕。", 
            "到来晴雪迷岩谷，卧入寒云冷梦魂。", 
            "目既成馀唯有笑，心当醉处欲忘言。", 
            "一瓢此际真堪挂，拟剪茅茨覆筚门。"
        ], 
        "title": "探梅", 
        "type": "律诗", 
        "yun": "元"
    }, 
    {
        "author": "德容", 
        "era": "清", 
        "subtype": null, 
        "text": [
            "魏里我朱，世称名德。", 
            "父举孝廉，仪型南国。", 
            "先慈割股，善为内则。", 
            "八兄二弟，甲科连捷。", 
            "犹子繁衍，勤书晨夕。", 
            "父半百年，始生又贞。", 
            "弱女非男，训护慰情。", 
            "稍读经史，志古闺英。", 
            "十五而笄，清河于归。", 
            "十五遵教，姑嫜是随。", 
            "操持佐馈，夙夜无违。", 
            "熊罴三梦，今始一垂。", 
            "绿林不靖，湖渚锋镝。", 
            "囊为盗赍，牛衣相泣。", 
            "良人砥志，下帷屏迹。", 
            "瑶章珠赋，声动都邑。", 
            "戊子之秋，幸宴《鹿鸣》。", 
            "长歌远寄，郑重前盟。", 
            "壬辰登第，筮仕廷评。", 
            "继美释之，张先后称。", 
            "丁酉维夏，泛舟来都。", 
            "相敬未暖，旅魂乍苏。", 
            "忽令分闱，校检群儒。", 
            "维我夫子，能文有耻。", 
            "秉矢公明，冰寒立志。", 
            "上严功令，下畏多士。", 
            "勤慎勿懈，月馀竣事。", 
            "岂知同寀，贪心败类。", 
            "庸违象恭，实怀狂悖。", 
            "群凶飞语，如霾如彗。", 
            "缇骑在门，去不及诀。", 
            "五毒倍至，百喙莫雪。", 
            "事若风影，罪不例律。", 
            "严行示惩，西市引决。", 
            "祸起党同，古今一辙。", 
            "余念致命，割血流裾。", 
            "九阍间隔，囚安上书。", 
            "七人同尽，遑辩真虚。", 
            "家产寥寥，鸡犬尽没。", 
            "桑榆老亲，亦旦暮活。", 
            "相逐边塞，念此神夺。", 
            "求荣反辱，遂付剃发。", 
            "绣衣永诀，袈裟相接。", 
            "拔幽报存，叩金经力。", 
            "嗟乎薄命，家乡万里。", 
            "身独羁囚，饥寒泣涕。", 
            "南望白云，泪零待徙。", 
            "不如鸟雀，去来迤逦。", 
            "我思刑书，国之钺斧。", 
            "虚实按情，轻重有故。", 
            "雷霆振声，顷刻雨露。", 
            "同罪诸臣，悉蒙恩宥。", 
            "嗟我所天，先受刑苦。", 
            "圣人刑法，万世则祖。", 
            "雷不崇朝，岂忍终怒。", 
            "用法有律，手足仍措。", 
            "皇皇百执，矫矫直臣。", 
            "一夫不获，亦疾于心。", 
            "有此沈冤，充耳不闻。", 
            "折槛回天，祐我后昆。", 
            "夫纵有罪，死即平允。", 
            "老亲梵独，周文所悯。", 
            "茫茫寒北，坎坎艰屯。", 
            "行同飘蓬，到亦颠殒。", 
            "枯穷至此，死之安忍。"
        ], 
        "title": "泣怀四言诗", 
        "type": "四言诗", 
        "yun": null
    }, 
    {
        "author": "德宣", 
        "era": "清", 
        "subtype": null, 
        "text": [
            "阴阳陶乾坤，坚气余作石。", 
            "孕精全介贞，嶷然标挺特。", 
            "侧兹掾史庭，正彼太古色。", 
            "卓尔标磊落，天然著雕饰。", 
            "妙因刚健姿，作诸林壑式。", 
            "穴空窥虚明，文耀晰折擘。", 
            "枯藤缠老梅，时共泻瑶碧。", 
            "客生几岁华，偶与石扪陟。", 
            "摩挲属赏心，幽冷契休息。", 
            "元化泯凋谢，不朽殊动植。", 
            "却思泡幻身，失颜亦易歇。", 
            "殚虑抒幽光，肆志保潜德。", 
            "夫惟哲士名，终古仰圭璧。"
        ], 
        "title": "官舍积数石崱屴矹硉空灵有熊日夕吏散俯仰石侧与石既习遂得为诗", 
        "type": "古风", 
        "yun": null
    }, 
    {
        "author": "德保", 
        "era": "清", 
        "subtype": null, 
        "text": [
            "高楼何迢迢，雨霁云霭深。", 
            "新霞媚层岚，宿烟敛乔林。", 
            "四野静无喧，有客方孤吟。", 
            "何以说幽独，试奏朱弦琴，邈然寄遥想，古人为知心。", 
            "荷气散华沼，竹风飏清音。", 
            "目送群鸟远，夕阳淡遥岑。"
        ], 
        "title": "净荷楼雨后即事用谢宣城郡内高斋闲坐答吕法曹韵", 
        "type": "古风", 
        "yun": "侵"
    }, 
    {
        "author": "德保", 
        "era": "清", 
        "subtype": null, 
        "text": [
            "双丸旋转无时毕，三万六千空计日。", 
            "步踏陈迹如磨牛，弹指流年行望七。", 
            "人生谁能满百年。", 
            "怀忧千载真徒然。", 
            "回思少壮驹过隙，可怜照镜非朱颜。", 
            "尘踪已逝皆成故，往事茫茫不知处。", 
            "举头一笑清风生，天外浮云任来去。", 
            "君不见，狂澜滚滚逐爱河，几人名利没颓波。", 
            "不如有酒且成醉，康庄坦步无嵯峨。", 
            "净扫烦愁乐其乐，兴来聊复发长歌。", 
            "亭畔喜看芳草绿，窗前爱赏春阴多。", 
            "乐天长句真成达，来者谓我将如何。"
        ], 
        "title": "和白乐天浩歌行", 
        "type": "古风", 
        "yun": null
    }, 
    {
        "author": "德保", 
        "era": "清", 
        "subtype": null, 
        "text": [
            "吾弟方垂髫，昂藏负神力。", 
            "挽弓常挽强，十五选善射。", 
            "箭作饿鸱鸣，横空落健翮。", 
            "对扑熊馆前，决胜标英特。", 
            "出为营阃官，挺拔声赫赫。", 
            "巨鼎累千钧，手扛气无苶。", 
            "骈头千万人，聚观惊齰舌。", 
            "至今江淮间，轶事尚传说。", 
            "急流思退勇，愿作烟霞客。", 
            "一朝解组归，盘谷筑幽宅。", 
            "经营结数椽，茅屋依卷石。", 
            "地势敞高轩，畦径天然辟。", 
            "桃李杂松杉，一一皆手植。", 
            "泉石惬心期，城市少足迹。", 
            "高蹈不可攀，怀念徒充积。", 
            "偶闻抱微疴，欲访苦无隙。", 
            "惊传凶问来，伤心泪沾臆。", 
            "因知造化心，清福最所啬。", 
            "今我来山庄，人琴何所适。", 
            "封尘有书策，挂壁留剑戟。", 
            "诸子已林立，头角喜岐嶷。", 
            "坟冢近舍旁，浮土尚新色。", 
            "酹酒泪自倾，悲痛情无极。", 
            "嗟予与近亭，连理枝同脉。", 
            "孰知壮者亡，衰颓尚供职。", 
            "寿夭理则那，问天天默默。"
        ], 
        "title": "宿盘山史各庄挂月山房忆近亭亡弟", 
        "type": "古风", 
        "yun": null
    }, 
    {
        "author": "德亮", 
        "era": "清", 
        "subtype": "五言律诗", 
        "text": [
            "绝域龙泉限，横关鸟道开。", 
            "塞云昏客路，虎气伏山隈。", 
            "风土犹三晋，人烟自五台。", 
            "当年频设险，因忆出群材。"
        ], 
        "title": "龙泉关", 
        "type": "律诗", 
        "yun": "灰"
    }, 
    {
        "author": "德亮", 
        "era": "清", 
        "subtype": "五言律诗", 
        "text": [
            "一点出尘绿，春情仍自深。", 
            "香微怜土薄，开晚少人寻。", 
            "雨渍犹堪赏，风吹略不禁。", 
            "翛然苔石畔，谁为表孤心。"
        ], 
        "title": "孤花", 
        "type": "律诗", 
        "yun": "侵"
    }, 
    {
        "author": "德诚", 
        "era": "清", 
        "subtype": null, 
        "text": [
            "天地英灵幻奇谲，浑沦元气相抟结。", 
            "郁积既散成风雷，无所发舒倍蓬勃。", 
            "凝鍊又久难为容，因之平地涌屹𡾐。", 
            "名山巨镇遍天下，巀嶪峥嵘难指说。", 
            "但惜见者无二三，今至黔中聊补缺。", 
            "峻岭崇山千万重，不断巑岏真峭绝。", 
            "大者不测几何寻，森森直上插天阙。", 
            "小山以及培塿卑，接连亦若儿孙列。", 
            "有时排次如弟兄，有时重沓如补缀。", 
            "有时巧极呈玲珑，有时怒出形突兀。", 
            "独立或无朋俦随，对峙或犹夫妇别。", 
            "鸟飞兽骇蛇蜿蜒，虎伏龙蹲人挺杰。", 
            "互路弥漫云气蒸，频朝断续流泉咽。", 
            "斩齐绝壁谁攀跻，空嵌悬磬神施设。", 
            "中有仙人辟洞天，抑教魑魅藏窟穴。", 
            "擘险当年倩六丁，虽开鸟道难通辙。", 
            "往来行旅叹艰辛，一入三危愁辔折。", 
            "万丈崖高陡涧临，危桥半圯欲摧裂。", 
            "石梯苔磴脚不牢，握索引藤弥竭蹶。", 
            "飞崖欲堕压头低，乱石将崩著足滑。", 
            "莫以痛哭嗤退翁，到此谁能免癯惙。", 
            "要须兢业慎前途，纵教万仞终超越。", 
            "傥轻险道骋驰驱，焉保生平不蹉跌。"
        ], 
        "title": "黔山", 
        "type": "古风", 
        "yun": null
    }, 
    {
        "author": "德月", 
        "era": "清", 
        "subtype": null, 
        "text": [
            "蛩音唧唧最关情，无限秋光映画屏。", 
            "银烛高烧更漏永，不堪听处总成吟。"
        ], 
        "title": "秋夜闻蛩", 
        "type": "古风", 
        "yun": null
    }, 
    {
        "author": "德月", 
        "era": "清", 
        "subtype": null, 
        "text": [
            "小阁閒凭远绪生，香茶独啜不胜清。", 
            "遥思月下吹箫态，料对乘龙跨凤人。"
        ], 
        "title": "香奁和姊氏韵 其三", 
        "type": "古风", 
        "yun": null
    }, 
    {
        "author": "德月", 
        "era": "清", 
        "subtype": null, 
        "text": [
            "贪看新月不成眠，仿佛清宵对玉娟。", 
            "诗思君家推绝调，吟成白雪却非盐。"
        ], 
        "title": "香奁和姊氏韵 其七", 
        "type": "古风", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "微雨黄昏，又娇云荡绮，淡月笼银。", 
            "倚襟初问姓，密坐始销魂。", 
            "相思曾记在阑春，费伊几多，罗巾泪痕。", 
            "刚挨到，荔子熟、玉颜才近。", 
            "香烬，欢未尽。", 
            "为问斛珠，可有楼东分。", 
            "竹泪明江，蕙怀萋锦，无限人间酸恨。", 
            "待得东风采蘼芜，好持缣素从郎问。", 
            "须相怜，下山时、秀靥红晕。"
        ], 
        "title": "换巢鸾凤 戏赠蕖城孝廉，同爱师调", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "记西风、画船归去，江南无限烟水。", 
            "万花如梦春如海，输尔燕欢莺喜。", 
            "秋色里。", 
            "剩一抹、轻霞裁作江妃帔。", 
            "蛾眉老矣。", 
            "且明圣湖边，苎萝村畔，还我浣纱地。", 
            "春波暖，太液花光似绮。", 
            "菱歌一曲新试。", 
            "芙蓉镜里簪花出，换了白鸥身世。", 
            "铅泪洗。", 
            "也不分、莲心省识东风味。", 
            "清溪十里。", 
            "待眉月生时，玉箫停后，重认第三妹。"
        ], 
        "title": "买陂塘", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "粉镜全抛，衣香尽灭，更无梦到楼西。", 
            "为道潘郎文采，渐减当时。", 
            "惟有年年今夜，多情月、长照虚帷。", 
            "尘封处，犹余锦瑟，长与人齐。", 
            "天涯又逢肠断，正晚花庭榭，萤点罗衣。", 
            "香篆里、初温玉茗，小荐红栀。", 
            "惆怅十三年事，无人觉、鬓已成丝。", 
            "绳河转，移灯别谱秋词。"
        ], 
        "title": "凤凰台上忆吹箫", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "轻粉钩花，明金簇蕊，九华谁写宫扇。", 
            "钿朵幽丛，露甃几番曾见。", 
            "月上时、玉鬓新扶，风动处、罗帷香满。", 
            "轻展。", 
            "看湘筠几摺。", 
            "瑶华一面。", 
            "老辈风流未远。", 
            "更密字银钩，和歌清婉。", 
            "一段秋心，诉与蛩悽蝶泫。", 
            "料有人、明玉窗前，暗回忆、素馨斜畔。", 
            "香暖。", 
            "记珠江画舸，燕钗敲晚。"
        ], 
        "title": "月华清 题余秋室画《晚香玉》便面，为南海叶南雪前辈赋", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "一幅岁朝图样好，玉梅花底三更。", 
            "绣帘风约一钩银。", 
            "清娱便了，都是画中人。", 
            "殿阁催班慵不赴，今年今夜闲身。", 
            "风光莫遣酒杯贫。", 
            "花红烛喜，重见一年春。"
        ], 
        "title": "临江仙 除夕和爱师韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "万花繁密。", 
            "夺尽江郎笔。", 
            "赐与紫衣矜宠极。", 
            "个是东风第一。", 
            "圆阴深护兰阇，休言画日天涯。", 
            "乞借红瓷清水，养他绝小莲花。"
        ], 
        "title": "清平乐 潭柘寺木笔花下", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "青子含酸，红檎带酢，讨春前度来迟。", 
            "记丁娘居处，茆舍疏篱。", 
            "风前一树垂杨碧，赚萧郎、侧帽多时。", 
            "青禽方便，赠伊萱草，报我将离。", 
            "昨夜灯烬孤帏。", 
            "叹伯劳一世，未解双飞。", 
            "问离魂倩女，此去何依。", 
            "芳苔铲尽凌波迹，便杏花江店都非。", 
            "再休想像，楼心乞巧，花下弹词。"
        ], 
        "title": "其一 金菊对芙蓉", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "镜背花寒，井眉瓶坠，玉烟摇曳空帷。", 
            "叹从今萧寺，长掩秋扉。", 
            "生前已当空花看，纵埋香、未是凄其。", 
            "佛堂深闭，猧儿惊起，碎了琉璃。", 
            "临水自结茅茨。", 
            "记泼醅江面，曾照罗衣。", 
            "甚青山似剑，不似蛾眉。", 
            "无人解画桃花面，祇秋棠泪脸同伊。", 
            "断肠诗句，断肠花色，并作相思。"
        ], 
        "title": "金菊对芙蓉 其二 再调季簪", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "玉波暖，朝朝陌上，垂杨惯驻雕𨏥。", 
            "翠笺珠字满，为约水边，兰艇轻唤。", 
            "绯裙试浣。", 
            "可抵得、西湖一半。", 
            "此后秦云万叠，怕明镜里花枝，也水流天远。", 
            "依约绮疏六扇。", 
            "明眸剪水，隐映纹纱茜。", 
            "待将花作伴，可奈东劳，妨伊西燕。", 
            "东风不管。", 
            "任回避、如花娇面。", 
            "为道寻芳未晚。", 
            "更休待、翠云深，红情浅。"
        ], 
        "title": "角招", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "池馆愔愔睡起迟。", 
            "庭前红豆长春枝。", 
            "道人元是解相思。", 
            "七个蒲团供打坐，两行银烛照填词。", 
            "旧欢新梦觉来时。"
        ], 
        "title": "浣溪纱 题会生《忏梦盦填词图》 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "公瑾当年玉不如。", 
            "小乔新嫁渡江初。", 
            "春风栏槛并观书。", 
            "几笔泥金衣上蝶，半圜凉玉口中鱼。", 
            "世间能著此人无。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "飏尽茶烟绣幕风。", 
            "蕊珠经里悟真空。", 
            "飞琼来去忒匆匆。", 
            "打马聪明图卷里，乘鸾风致扇罗中。", 
            "蘧蘧庄蝶可怜虫。"
        ], 
        "title": "浣溪纱 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "在地当为连理枝。", 
            "在天当作紫鹣飞。", 
            "通明殿里有青词。", 
            "愿得冠巾成妙丽，更容铅黛转男儿。", 
            "报他拥髻与颦眉。"
        ], 
        "title": "浣溪纱 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绰约湘灵望不还。", 
            "象床花簟泪筠斑。", 
            "凭将词赋遣萧闲。", 
            "净拭湘屏图女几，醉欹纱帽梦君山。", 
            "似闻瑶瑟怨人间。"
        ], 
        "title": "浣溪纱 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "旧宅城南叫画眉。", 
            "故香经雨发春泥。", 
            "王孙随处有天涯。", 
            "酒渴倩谁温茗待，朝回不见理妆迟。", 
            "退红帘下断肠时。"
        ], 
        "title": "浣溪纱 其六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "残照渐低迷。", 
            "倦马愁嘶。", 
            "入门先自拂尘衣。", 
            "犹有雁来红一簇，影与人齐。", 
            "白酒两三卮。", 
            "欲卧还迟。", 
            "销魂今夜板桥西。", 
            "露似珍珠云似粉，月似蛾眉。"
        ], 
        "title": "浪淘沙 板桥题壁，八月初三日夜", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "似此中秋未算贫。", 
            "曲墙雕砌露红新。", 
            "玉钗私语深深院，璧月微开淡淡云。", 
            "佳节酒，异乡人。", 
            "故园忆我陇头行。", 
            "谁知汾上初寒夜，银烛秋花对细君。"
        ], 
        "title": "鹧鸪天 中秋宿灵石县，秋花满庭，房栊新净。夜与内子待月，漫赋此解", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "当年柳，都学汉宫颦。", 
            "飞絮密于关外雪，轻阴铺作陇头云。", 
            "愁煞倚栏人。", 
            "今日个，真傍灞桥行。", 
            "几叶修眉临浅水，一襟红泪点秋尘。", 
            "那得不销魂。"
        ], 
        "title": "双调望江南", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "郭外山斜，倚瘦藤来访，杜曲人家。", 
            "冷径苔荒，古祠云暗，疏树乱点寒鸦。", 
            "若比瀼西精舍，浑不似、门掩溪花。", 
            "网虫遮，看诗墙一角，细绾秋蛇。", 
            "霜笳又催冷蕊，早绽了檀心，掩映纹纱。", 
            "数点蜂黄，一双翠羽，依然春在天涯。", 
            "折得一枝归去，刚宜称、素手煎茶。", 
            "斗风华、怕临风倚竹，翠袖寒些。"
        ], 
        "title": "春从天上来 十月既望，游杜子祠，折黄梅花一枝，归遗细君。", 
        "type": "词", 
        "yun": "麻"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "风光好，轻𨏥出花间。", 
            "半臂泥金新雨后，一枝烟玉晚风前。", 
            "此际可人怜。", 
            "归来夜，宫烛照无眠。", 
            "名字拆来歌里唱，粉真乞取镜中安。", 
            "偷傍枕屏看。"
        ], 
        "title": "双调望江南 戏讯镜渔", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "谁家烟玉。", 
            "趁粉苞未吐，金鸦先斸。", 
            "换叶移根，宛转风前倚修竹。", 
            "可是伤春静女，都不掼、玉阶华屋。", 
            "且乞与、细土清泉，低亚旧栏角。", 
            "清旭。", 
            "映窗縠。", 
            "喜暖雨弄晴，翠枝新沐。", 
            "细君暗祝，未要东风与拘束。", 
            "忏却将离小字，刚换得、带围金簇。", 
            "待说与、扬州梦，慢斟缥醁。"
        ], 
        "title": "红情 奴子移芍药三本，植之庭隅，时已立夏数日，恐遂蕉萃。适得好雨，经宿而活，喜赋是解", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "平林雪霁烟光湿。夕阳浮动金明驿。", 
            "西望是榆关。马头无限山。", 
            "沙中春雁语。似说经湘楚。", 
            "南望楚江头。教侬特地愁。"
        ], 
        "title": "菩萨蛮 正月六日至延安作 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "离肠九曲河中水。一宵流过银川尾。", 
            "水北是丹州。东风昨夜柔。", 
            "湘屏围六曲。楼上春人独。", 
            "无绪对春山。画眉人未还。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "洗砚池荒，写经窗暗，奚僮不扫闲阶。", 
            "一树红棠，含苞犹映书帷。", 
            "雕栏曲榭无人到，睇春风、旧燕还来。", 
            "最凄凉、尘榻依然，重过萧斋。", 
            "著书辛苦知何用，叹丝桐麈尾，都付尘薶。", 
            "侧帽花间，当时曾几徘徊。", 
            "董陵下马逢寒食，问花枝、今为谁开。", 
            "怕明朝、点点啼猩，滴损苍苔。"
        ], 
        "title": "高阳台 二月廿五日过近林精舍，海棠一株，始舒红萼，徘徊久之，率成是解，吊山长李稚和先生", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "双燕。", 
            "相见。", 
            "雨霏霏。", 
            "茆店清溪酒旗。", 
            "玉壶买春花片飞。", 
            "柳丝。", 
            "似人金缕衣。", 
            "闰年较觉清明晚。", 
            "东风软。", 
            "做弄梨云懒。", 
            "板桥斜。", 
            "芳援遮。", 
            "谁家。", 
            "粉墙山杏花。"
        ], 
        "title": "河传 春日偶忆江乡风景，寄东湖故人", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "丁字水，渺渺下前溪。", 
            "芳树外，断虹垂。", 
            "青山尽在栏杆北，柳花吹度女墙西。", 
            "悄无言，溪上思，有谁知。", 
            "残照里、单衣闲伫立，剪不断、天涯芳草碧，临曲岸，俯清漪。", 
            "风前曾记人如玉，镜中已是鬓成丝。", 
            "洗尘容，归旧隐，是何时。"
        ], 
        "title": "最高楼 晚至玉带桥行散，倚栏照水，悢然有怀", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "栏楯栖香，园林换叶，忺人薄暖轻阴。", 
            "熟到青梅，晚来润逼吴襟。", 
            "相逢苦说江南好，写青山、酷似家林。", 
            "甚情怀、走马章台，长是愁侵。", 
            "近来心力抛何处，在需头墨牒，押尾红钤。", 
            "花管摧残，金荃旧句谁寻。", 
            "桃笙重听当年雨，怕萧萧、潘鬓难禁。", 
            "且今宵、起傍灯花，浅醉闲吟。"
        ], 
        "title": "高阳台", 
        "type": "词", 
        "yun": null
    }, 
    {
        "author": "德日", 
        "era": "清", 
        "subtype": "七言绝句", 
        "text": [
            "依稀莲步梦中来，忽听孤鸿意自哀。", 
            "尔来失群予忆妹，烦君寄泪到妆台。"
        ], 
        "title": "梦醒闻雁却忆女弟", 
        "type": "绝句", 
        "yun": "灰"
    }, 
    {
        "author": "德日", 
        "era": "清", 
        "subtype": "七言绝句", 
        "text": [
            "穿径衔泥漾好春，翩翩斗舞羽毛新。", 
            "暖风吹入昭阳殿，妒煞轻盈赵美人。"
        ], 
        "title": "新燕", 
        "type": "绝句", 
        "yun": "真"
    }, 
    {
        "author": "德日", 
        "era": "清", 
        "subtype": "七言绝句", 
        "text": [
            "梨花零落事堪悲，诉与孤窗夜雨知。", 
            "静坐几回怜命薄，颦蛾正是断肠时。"
        ], 
        "title": "雨窗有感", 
        "type": "绝句", 
        "yun": "支"
    }, 
    {
        "author": "德日", 
        "era": "清", 
        "subtype": "七言绝句", 
        "text": [
            "一笑风前尽吐香，摘来几朵倍芬芳。", 
            "琼姿馥馥羞珠翠，留与婵娟助晚妆。"
        ], 
        "title": "茉莉", 
        "type": "绝句", 
        "yun": "阳"
    }, 
    {
        "author": "德日", 
        "era": "清", 
        "subtype": "七言绝句", 
        "text": [
            "轻笼淡月异浓妆，欲赋惭无白雪香。", 
            "却到夜深人静后，一枝移向碧纱窗。"
        ], 
        "title": "月下梅影", 
        "type": "绝句", 
        "yun": null
    }, 
    {
        "author": "德日", 
        "era": "清", 
        "subtype": "七言绝句", 
        "text": [
            "閒看征雁立花阴，处处西风落叶惊。", 
            "我为相思肠欲断，不堪又听断肠声。"
        ], 
        "title": "闻邻女哭声", 
        "type": "绝句", 
        "yun": "庚"
    }, 
    {
        "author": "德日", 
        "era": "清", 
        "subtype": "七言绝句", 
        "text": [
            "萧然一叶下梧桐，初觉凉生小阁风。", 
            "暑气潜消人意爽，卧看新月到帘栊。"
        ], 
        "title": "初秋 其一", 
        "type": "绝句", 
        "yun": "东"
    }, 
    {
        "author": "德日", 
        "era": "清", 
        "subtype": "七言绝句", 
        "text": [
            "凉夜西风枕簟清，钟声送月傍柴荆。", 
            "寒蛩也识秋光到，砌下窗前处处鸣。"
        ], 
        "title": "初秋 其二", 
        "type": "绝句", 
        "yun": "庚"
    }, 
    {
        "author": "德日", 
        "era": "清", 
        "subtype": "七言绝句", 
        "text": [
            "轻烟冷露染衣寒，无数流萤绕画栏。", 
            "睡起悄然时怅望，秋声一片在林端。"
        ], 
        "title": "初秋 其三", 
        "type": "绝句", 
        "yun": "寒"
    }, 
    {
        "author": "德元", 
        "era": "清", 
        "subtype": null, 
        "text": [
            "种树绕溪头，为园就山足。", 
            "夜静月上扉，春深花履屋。", 
            "幽情既满抱，采香自盈掬。", 
            "主人乐偃眠，床头酒新漉。"
        ], 
        "title": "题沈别山园居", 
        "type": "古风", 
        "yun": null
    }, 
    {
        "author": "德元", 
        "era": "清", 
        "subtype": null, 
        "text": [
            "月色浸虚窗，梧风乱湘帙。", 
            "果落岭猿争，草深水萤入。", 
            "爱此一轮好，相看如旧识。", 
            "披衣下庭除，独傍松根立。", 
            "顾影还自怜，人苦不努力。", 
            "览此盈复亏，方之得与失。", 
            "况我岩栖者，于中本无得。"
        ], 
        "title": "月", 
        "type": "古风", 
        "yun": null
    }, 
    {
        "author": "德元", 
        "era": "清", 
        "subtype": null, 
        "text": [
            "天台最奇峭，不与人閒通。", 
            "崖断涧千尺，石梁架虚空。", 
            "群峰发云表，如涌莲花丛。", 
            "鹤巢古松顶，龙吟阴涧中。", 
            "招提结微翠，钟梵随溪风。", 
            "花木四时变，岩谷千秋同。", 
            "君将归草庐，乃在赤城东。", 
            "相送出林麓，晓日初曈矇。", 
            "矫首吴江头，越岭青无穷。", 
            "傥或遇寒、拾，为余谢二公。"
        ], 
        "title": "送杰上人归四明", 
        "type": "古风", 
        "yun": "东"
    }, 
    {
        "author": "刘师培", 
        "era": "清", 
        "subtype": null, 
        "text": [
            "残山剩水，听鸟唤东风，鹃传南渡。", 
            "繁华暗数。", 
            "惜珠帘锦幕，美人迟暮。", 
            "剩有华堂蟋蟀，芳园杜宇。", 
            "伤心处。", 
            "将无限闲愁，诉与鹦鹉。", 
            "西湖堤畔路。", 
            "剩渺渺寒波，萧萧秋雨。", 
            "暮潮来去。", 
            "送楼台歌管，夕阳萧鼓。", 
            "芳事凄迷，梦断苏堤烟树。", 
            "无情绪。", 
            "酒醒时，江山非故。"
        ], 
        "title": "扫花游 读南宋杂事诗", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "三五夜，月朦胧。", 
            "琼楼玉宇冷秋风。", 
            "琪花落地无人拾，九曲瑶台何处通。"
        ], 
        "title": "桂殿秋 望月作", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "落花天气，正弱缕飘金，低枝弄翠。", 
            "春风十里。", 
            "又年年攀折，相看憔悴。", 
            "和雨和烟依旧，长条踠地。", 
            "相思碎。", 
            "■燕语莺啼，春梦醒未。", 
            "度番风廿四。", 
            "恨走马章台，飘零身世。", 
            "韶光弹指。", 
            "纵游丝十丈，春情谁系。", 
            "千劫兴亡，都付汴堤流水。", 
            "思往事。", 
            "最消魂，杜鹃声起。"
        ], 
        "title": "扫花游 汴堤柳", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "本是灵和殿树。", 
            "又作章台飞絮。", 
            "丝影恋妆楼，不惜韶华迟暮。", 
            "春去。", 
            "春去。", 
            "问尔飘零谁主。"
        ], 
        "title": "如梦令 游丝", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "听一曲、歌残金缕。", 
            "沈沈帘幕，东风暗度。", 
            "閒门嫣红，万点惨无主。", 
            "恹恹人病，弄得春光迟暮。", 
            "看九曲阑干，已无复流莺软语。", 
            "春去也、落花流水，毕竟春归何处。", 
            "游丝横路。", 
            "那挽得韶华小住。", 
            "阅几番芳事飘零，又化作漫天飞絮。", 
            "晓梦画楼西，啼血谁怜杜宇。"
        ], 
        "title": "长亭怨慢 送春", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "过彭城。", 
            "看江山如此，我辈又登临。", 
            "系马台空，斩蛇剑杳，霸业都付销沈。", 
            "试重向黄楼纵目，指东南半壁控淮阴。", 
            "衰草平芜，大河南北，天险谁凭。", 
            "千劫兴亡弹指，剩砀山云起，泗水波深。", 
            "宋国雄都，楚王宫阙，千秋故垒谁寻。", 
            "溯当日中原逐鹿，笑项刘何事启纷争。", 
            "空叹英雄不作，竖子成名。"
        ], 
        "title": "一萼红 徐州怀古", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "一树嫣红娇不语。寻芳望断江南路。", 
            "春去已多时。流莺犹未知。", 
            "帘栊残月落。夜雨愁珠箔。", 
            "王母下云旗。传书青鸟归。"
        ], 
        "title": "菩萨鬘", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "一树梨花深院隔。游丝飞去无踪迹。", 
            "金琐闼门开。传书青鸟来。", 
            "帘栊残月晓。梦断青楼道。", 
            "晓色绿杨枝。流莺对语时。"
        ], 
        "title": "菩萨鬘 其一 无题", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "传到琵琶幽怨意。为谁飞上江南地。", 
            "冀北雪花飞。鸿归人未归。", 
            "衡阳春色暮。又逐东风去。", 
            "系帛汉时宫。云山隔万重。"
        ], 
        "title": "菩萨鬘 其二 咏雁", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "满身花影，看蟾光如许，盈亏几易。", 
            "难得南楼同醉月，不负天涯今昔。", 
            "鼙鼓萧条，悲笳呜咽，辽海音书急。", 
            "扶风歌罢，元龙豪气犹昔。", 
            "堪叹好梦烟销，年华水逝，俯仰悲陈迹。", 
            "千里相思无寄处，惹我青衫泪湿。", 
            "云海沈沈，金波脉脉，终古横空碧。", 
            "夜乌惊起，一声何处长笛。"
        ], 
        "title": "壶中天慢 元宵望月", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "苍莽大河流。", 
            "空际悠悠。", 
            "天涯回首又登楼。", 
            "百二河山今寂寞，已缺金瓯。", 
            "宫阙汴京留。", 
            "王气全收。", 
            "浮云缥缈使人愁。", 
            "又是夕阳西下去，望断神州。"
        ], 
        "title": "卖花声 登开封城", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "罗袜无声，晶帘一片斜阳里。", 
            "碧云无际。", 
            "隔断银河水。", 
            "缟袂凌波，洗尽铅华泪。", 
            "鸣环佩。", 
            "月明千里。", 
            "水殿风初起。"
        ], 
        "title": "点绛唇 咏白荷花", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "飞上玉阑干，才被东风吹起。", 
            "最是一天春雨，踏入轻尘里。", 
            "更怜清影别深宫，漂泊随流水。", 
            "慎勿化萍飞去，荡春心千里。"
        ], 
        "title": "好事近 杨花", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "一曲琵琶咽故宫。", 
            "西陵风雨冷梧桐。", 
            "淡烟疏柳夕阳中。", 
            "湖水千寻莲叶碧，楼台十里杏花红。", 
            "而今残照怨西风。"
        ], 
        "title": "浣溪沙 读钱塘纪事", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "残月当门春不语，小园竟日花飞。", 
            "红栏回首惜芳菲。", 
            "绿阴庭院，曲曲琐残晖。", 
            "飘泊不随风絮影，而今犹恋罗衣。", 
            "芳情梦断画桥西。", 
            "斜阳花雨，未忍抱香归。"
        ], 
        "title": "临江仙 咏蝶", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "荒邮古戍，剩数朵孤花，落英如许。", 
            "采香人去。", 
            "问斜阳一抹，幽情谁诉。", 
            "金粉凄迷，付与二分尘土。", 
            "无情绪。", 
            "伤沦落天涯，飘零似汝。", 
            "阅东风几度。", 
            "看万点花飞，春光又暮。", 
            "芳心自苦。", 
            "玉颜憔悴，瑶华无语。", 
            "一笑嫣然，肯学夭桃媚妩。", 
            "相思处。", 
            "忆江南，小楼听雨。"
        ], 
        "title": "扫花游 宿迁道中见杏花", 
        "type": "词", 
        "yun": null
    }, 
    {
        "author": "刘师培", 
        "era": "清", 
        "subtype": null, 
        "text": [
            "海波平。", 
            "正相思无限，隔秋水盈盈。", 
            "徐福不还，鲁连避世，千秋呜咽潮声。", 
            "试寄语燕昭汉武，问求仙何日到蓬瀛。", 
            "成连一去，天风海水，何处移情。", 
            "日暮碧云天远，见蜃楼明灭，蛟渚澄清。", 
            "千仞银涛，片帆飞度，云山划断空青。", 
            "快此际乘风破浪，指东南万里鹏程。", 
            "立向蓬莱高处，目断瑶京。"
        ], 
        "title": "一萼红 题碧海乘槎图", 
        "type": "词", 
        "yun": null
    }, 
    {
        "author": "德元", 
        "era": "清", 
        "subtype": "五言律诗", 
        "text": [
            "江接伍胥水，山围泰伯城。", 
            "芳园丛木暗，细路野花明。", 
            "客到溪云合，吟成春水生。", 
            "名泉携汲便，日日听茶声。"
        ], 
        "title": "寓秦对岩先生园", 
        "type": "律诗", 
        "yun": "庚"
    }, 
    {
        "author": "德元", 
        "era": "清", 
        "subtype": "五言律诗", 
        "text": [
            "青嶂一回别，黄河千里程。", 
            "念君临远道，何日到神京。", 
            "暮霭群鸦集，西风只雁鸣。", 
            "天涯离索恨，吹入晚潮声。"
        ], 
        "title": "送王次令入都", 
        "type": "律诗", 
        "yun": "庚"
    }, 
    {
        "author": "德元", 
        "era": "清", 
        "subtype": "五言律诗", 
        "text": [
            "君将归旧隐，相送出东林。", 
            "一锡几时到，千峰何处寻。", 
            "云门溪路远，天竺冷泉深。", 
            "若渡钱塘水，双鱼慰好音。"
        ], 
        "title": "送白上人还越", 
        "type": "律诗", 
        "yun": "侵"
    }, 
    {
        "author": "德元", 
        "era": "清", 
        "subtype": "五言律诗", 
        "text": [
            "几人称避世，羡尔独弥天。", 
            "漫拟青莲作，还参黄檗禅。", 
            "鹤迎过岭锡，龙护渡江船。", 
            "他日蜚声在，新诗次第传。"
        ], 
        "title": "送介上人别", 
        "type": "律诗", 
        "yun": "先"
    }, 
    {
        "author": "德元", 
        "era": "清", 
        "subtype": "五言律诗", 
        "text": [
            "四海无家者，惟吾与使君。", 
            "已怜成浪迹，岂忍复离群。", 
            "驿路兼秋雨，关河隔暮云。", 
            "前途逢九日，最忆孟参军。"
        ], 
        "title": "送孟德懋", 
        "type": "律诗", 
        "yun": "文"
    }, 
    {
        "author": "德元", 
        "era": "清", 
        "subtype": "五言律诗", 
        "text": [
            "奇石尽良友，好山皆故乡。", 
            "见时应下拜，去后总难忘。", 
            "残日染寒翠，秋风吹古香。", 
            "昔游空剩迹，尘佛闭虚堂。"
        ], 
        "title": "过旧游有感", 
        "type": "律诗", 
        "yun": "阳"
    }, 
    {
        "author": "德元", 
        "era": "清", 
        "subtype": "七言律诗", 
        "text": [
            "玉勒萧萧践绿芜，王孙游骑出姑苏。", 
            "黯然欲别看长剑，行矣当歌击唾壶。", 
            "禅室自开欢喜地，画船争渡莫愁湖。", 
            "江南处处花如绮，一路春风听鹧鸪。"
        ], 
        "title": "送朱有枚之金陵", 
        "type": "律诗", 
        "yun": "虞"
    }, 
    {
        "author": "德元", 
        "era": "清", 
        "subtype": "七言律诗", 
        "text": [
            "萧萧乡路往来频，一度看花一度新。", 
            "病里无端过好景，客中又复送残春。", 
            "苏台歌舞销魂梦，茂苑芳华付劫尘。", 
            "只有堤边杨柳树，年年长拂渡江人。"
        ], 
        "title": "胥江春暮", 
        "type": "律诗", 
        "yun": "真"
    }, 
    {
        "author": "德元", 
        "era": "清", 
        "subtype": "七言律诗", 
        "text": [
            "谢却兰桡信杖藜，千峰盘磴入花畦。", 
            "晴云度影迷三役，暗水流香冷一溪。", 
            "僧寺多藏深树里，人家半在夕阳西。", 
            "登临更上朝元阁，满壁苔痕没旧题。"
        ], 
        "title": "玄墓看梅二首 其一", 
        "type": "律诗", 
        "yun": "齐"
    }, 
    {
        "author": "德元", 
        "era": "清", 
        "subtype": "七言律诗", 
        "text": [
            "石墙茅屋老梅丛，仄径危崖处处通。", 
            "半岭人烟香雪里，下方鸡犬白云中。", 
            "溪边杨柳萌新绿，谷口栅桃缀小红。", 
            "还拟放舟明月夜，虎山桥北太湖东。"
        ], 
        "title": "玄墓看梅二首 其二", 
        "type": "律诗", 
        "yun": "东"
    }, 
    {
        "author": "德日", 
        "era": "清", 
        "subtype": "七言律诗", 
        "text": [
            "嫩软新枝不受肥，小蛮醉舞比腰围。", 
            "欲舒青眼情难寄，但说蛾眉事总非。", 
            "纤巧莺梭轻拂缕，翩翻燕剪欲裁衣。", 
            "随风婀娜春无限，销尽吟魂好句稀。"
        ], 
        "title": "咏新柳", 
        "type": "律诗", 
        "yun": "微"
    }, 
    {
        "author": "德日", 
        "era": "清", 
        "subtype": "七言律诗", 
        "text": [
            "年来惟有感伤多，九十春光总浪过。", 
            "镜里容颜空自老，梦中诗句为谁哦。", 
            "飞花满院销银蜡，细雨空帘锁黛蛾。", 
            "可惜繁华零落尽，香残酒冷奈愁何。"
        ], 
        "title": "暮春苦雨即事", 
        "type": "律诗", 
        "yun": "歌"
    }, 
    {
        "author": "德日", 
        "era": "清", 
        "subtype": "七言律诗", 
        "text": [
            "深黄浅绿雨中新，才倚雕栏更损神。", 
            "翠色最宜侵少妇，柔条未可赠离人。", 
            "衣沾清泪时时湿，眉染浓烟故故颦。", 
            "无力舞风飞更歇，由来腰细不胜春。"
        ], 
        "title": "雨中新柳", 
        "type": "律诗", 
        "yun": "真"
    }, 
    {
        "author": "德月", 
        "era": "清", 
        "subtype": "五言绝句", 
        "text": [
            "遥想娉婷态，晓妆梳裹鲜。", 
            "玉英三四朵，送缀绿云边。"
        ], 
        "title": "送花女兄", 
        "type": "绝句", 
        "yun": "先"
    }, 
    {
        "author": "德月", 
        "era": "清", 
        "subtype": "七言绝句", 
        "text": [
            "无聊月下独焚香，暑气微消渐觉凉。", 
            "徙倚花前频怅望，何时重见玉人妆。"
        ], 
        "title": "香奁和姊氏韵 其一", 
        "type": "绝句", 
        "yun": "阳"
    }, 
    {
        "author": "德月", 
        "era": "清", 
        "subtype": "七言绝句", 
        "text": [
            "小院凉生落叶风，天街玉露湿花浓。", 
            "怀君泪笔难题句，瘦减腰围总病中。"
        ], 
        "title": "香奁和姊氏韵 其二", 
        "type": "绝句", 
        "yun": null
    }, 
    {
        "author": "德月", 
        "era": "清", 
        "subtype": "七言绝句", 
        "text": [
            "梦里相逢泪似波，云烟共涤对君多。", 
            "秋声惊起愁人恨，怅望遥天横玉河。"
        ], 
        "title": "香奁和姊氏韵 其四", 
        "type": "绝句", 
        "yun": "歌"
    }, 
    {
        "author": "德月", 
        "era": "清", 
        "subtype": "七言绝句", 
        "text": [
            "携愁带病强吟哦，自恨红颜薄命多。", 
            "一夜诗成无数泪，从今休想对君歌。"
        ], 
        "title": "香奁和姊氏韵 其五", 
        "type": "绝句", 
        "yun": "歌"
    }, 
    {
        "author": "德月", 
        "era": "清", 
        "subtype": "七言绝句", 
        "text": [
            "多病伤神力不支，一弯新月照愁思。", 
            "昨宵魂梦牵衫袖，拈韵依稀赋别诗。"
        ], 
        "title": "香奁和姊氏韵 其六", 
        "type": "绝句", 
        "yun": "支"
    }, 
    {
        "author": "德月", 
        "era": "清", 
        "subtype": "七言绝句", 
        "text": [
            "新诗赋就更添妆，散步回廊转画堂。", 
            "多病慈亲欣执手，愁中对月且流觞。"
        ], 
        "title": "香奁和姊氏韵 其八", 
        "type": "绝句", 
        "yun": "阳"
    }, 
    {
        "author": "德月", 
        "era": "清", 
        "subtype": "七言绝句", 
        "text": [
            "凋零门户不成家，骨肉相看空自嗟。", 
            "愁到夜深浑欲寐，杜鹃啼破绿窗纱。"
        ], 
        "title": "香奁和姊氏韵 其九", 
        "type": "绝句", 
        "yun": "麻"
    }, 
    {
        "author": "德月", 
        "era": "清", 
        "subtype": "七言绝句", 
        "text": [
            "镜中小影岂无双，琴鹤看来祇自芳。", 
            "镇日陶情诗共酒，雀屏无意选东床。"
        ], 
        "title": "香奁和姊氏韵 其十", 
        "type": "绝句", 
        "yun": "阳"
    }, 
    {
        "author": "德月", 
        "era": "清", 
        "subtype": "七言律诗", 
        "text": [
            "孤窗閒卧不胜愁，梦逐娇痴旧地游。", 
            "绣阁牵衣欣聚首，妆台倚膝倩梳头。", 
            "惊魂夜半萧疏雨，分袂更残寂寞楼。", 
            "枕上伤心无数泪，晚来宁忍一舒眸。"
        ], 
        "title": "雨夜梦与冰心女兄话旧醒来拈韵", 
        "type": "律诗", 
        "yun": "尤"
    }, 
    {
        "author": "德保", 
        "era": "清", 
        "subtype": "七言律诗", 
        "text": [
            "湖影茫茫漾晚秋，烟波无际碧云流。", 
            "帆从水面亭边落，人在天心镜里游。", 
            "千里襟怀谁共远，满城风景此全收。", 
            "官閒更有登山约，遥指峰岚最上头。"
        ], 
        "title": "明湖泛舟", 
        "type": "律诗", 
        "yun": "尤"
    }, 
    {
        "author": "德保", 
        "era": "清", 
        "subtype": "七言律诗", 
        "text": [
            "百计留春春亦归，东君欲别更依依。", 
            "空庭夜雨醒残梦，芳草天涯怨落晖。", 
            "绕树乍听莺百啭，衔泥惊见燕双飞。", 
            "欲寻红紫无踪迹，花点池塘絮点衣。"
        ], 
        "title": "春归", 
        "type": "律诗", 
        "yun": "微"
    }, 
    {
        "author": "德宣", 
        "era": "清", 
        "subtype": "五言律诗", 
        "text": [
            "几日酒樽满，不知秋已深。", 
            "出门随雁影，巉壁气萧森。", 
            "远水明孤棹，寒烟接断林。", 
            "忽惊霜际月，樵径散微阴。"
        ], 
        "title": "秋日偶过西山", 
        "type": "律诗", 
        "yun": "侵"
    }, 
    {
        "author": "德容", 
        "era": "清", 
        "subtype": null, 
        "text": [
            "征帆湿泪带秋风，客路愁思旅况同。", 
            "无限忆君传织锦，有情长寄白云空。", 
            "昨别离魂不觉愁，钟催残月忆悲秋。", 
            "思君空馆应无语，南望多情似水流。"
        ], 
        "title": "秋色有感", 
        "type": "古风", 
        "yun": null
    }, 
    {
        "author": "德容", 
        "era": "清", 
        "subtype": "七言绝句", 
        "text": [
            "千里朝凰唱和遥，谁怜孤鹜禁樊牢。", 
            "贞心甘守笼中日，再世齐鸣共九霄。"
        ], 
        "title": "惜笼中鸟自喻", 
        "type": "绝句", 
        "yun": null
    }, 
    {
        "author": "德容", 
        "era": "清", 
        "subtype": "七言绝句", 
        "text": [
            "蝶梦三春泪落花，风飘馀粉谢铅华。", 
            "天生玉色菩提片，疏影幽窗独自夸。"
        ], 
        "title": "梅花", 
        "type": "绝句", 
        "yun": "麻"
    }, 
    {
        "author": "德容", 
        "era": "清", 
        "subtype": "七言绝句", 
        "text": [
            "冰姿玉骨净尘烟，南国携来种自妍。", 
            "花史高名空第一，只今谁识藐姑仙。"
        ], 
        "title": "茉莉花", 
        "type": "绝句", 
        "yun": "先"
    }, 
    {
        "author": "德容", 
        "era": "清", 
        "subtype": "七言绝句", 
        "text": [
            "对影依稀恍若君，欲言不语况殷勤。", 
            "称觞举案惟形笔，赖是相逢画里人。"
        ], 
        "title": "对良人小像泣感", 
        "type": "绝句", 
        "yun": null
    }, 
    {
        "author": "德容", 
        "era": "清", 
        "subtype": "七言绝句", 
        "text": [
            "拜别慈帏一月馀，堪怜弱质远驱驰。", 
            "北堂萱草今安否，但愿棠荆好护持。"
        ], 
        "title": "忆母", 
        "type": "绝句", 
        "yun": "支"
    }, 
    {
        "author": "德容", 
        "era": "清", 
        "subtype": "七言绝句", 
        "text": [
            "玉露金风报素秋，穿针楼上独含愁。", 
            "双星何事今宵会，遗我庭前月一钩。"
        ], 
        "title": "七夕 其一", 
        "type": "绝句", 
        "yun": "尤"
    }, 
    {
        "author": "德容", 
        "era": "清", 
        "subtype": "七言绝句", 
        "text": [
            "织女牵牛送夕阳，临看不觉鹊桥长。", 
            "最伤今夜离愁曲，遥对天涯愈断肠。"
        ], 
        "title": "七夕 其二", 
        "type": "绝句", 
        "yun": "阳"
    }, 
    {
        "author": "德容", 
        "era": "清", 
        "subtype": "七言绝句", 
        "text": [
            "蛾眉愧不列须眉，未得吹篪洽古徽。", 
            "况复孤舟人万里，脊令原上白云飞。"
        ], 
        "title": "忆兄", 
        "type": "绝句", 
        "yun": "微"
    }, 
    {
        "author": "德容", 
        "era": "清", 
        "subtype": "七言绝句", 
        "text": [
            "姊妹花开种绣房，徐娘空复字秦郎。", 
            "愧从四女祠前过，膝下而今少一行。"
        ], 
        "title": "忆姊", 
        "type": "绝句", 
        "yun": "阳"
    }, 
    {
        "author": "德容", 
        "era": "清", 
        "subtype": "七言绝句", 
        "text": [
            "坐忆雏儿泪满裳，天涯一望水茫茫。", 
            "临行珍嘱休悬念，多识之无字几行。"
        ], 
        "title": "忆儿", 
        "type": "绝句", 
        "yun": "阳"
    }, 
    {
        "author": "德隐", 
        "era": "清", 
        "subtype": "五言排律", 
        "text": [
            "山中多晚凉，清风厉秋节。", 
            "遥瞻四五峰，壁立皆奇绝。", 
            "修竹傍林开，乔松倚岩列。", 
            "黄菊散芳丛，清泉凝白雪。", 
            "对此怀素心，千里共明月。", 
            "愿保幽贞姿，岁寒双皎洁。"
        ], 
        "title": "新秋晚眺", 
        "type": "排律", 
        "yun": null
    }, 
    {
        "author": "德隐", 
        "era": "清", 
        "subtype": "七言绝句", 
        "text": [
            "吟得新诗子夜残，银釭点点照花栏。", 
            "须臾小婢来相报，深竹乌啼月满滩。"
        ], 
        "title": "皆令黄夫人过寓山闺即事", 
        "type": "绝句", 
        "yun": "寒"
    }, 
    {
        "author": "德隐", 
        "era": "清", 
        "subtype": "七言绝句", 
        "text": [
            "眉锁春山鬓点鸦，莫将桃李斗芳华。", 
            "无心去逐风流队，閒向雕阑数落花。"
        ], 
        "title": "美人", 
        "type": "绝句", 
        "yun": "麻"
    }, 
    {
        "author": "德隐", 
        "era": "清", 
        "subtype": "七言律诗", 
        "text": [
            "兰闺仪范廿年馀，德耀神葩玉不如。", 
            "坐帐每教吟五字，遗奁亲自绘双鱼。", 
            "最怜辛苦怀兰佩，犹忆提携载鹿车。", 
            "风木有情肠欲断，梦中空自学牵裾。"
        ], 
        "title": "春日泣怀先慈", 
        "type": "律诗", 
        "yun": "鱼"
    }, 
    {
        "author": "德隐", 
        "era": "清", 
        "subtype": "七言律诗", 
        "text": [
            "遥望残阳落故墟，更传烽火遍州闾。", 
            "绿沈渭亩临溪竹，香散文园满架书。", 
            "钓艇苍茫浮少伯，琴台寂寞忆相如。", 
            "多君腹笥依然在，词赋翩翩好似初。"
        ], 
        "title": "当湖文园闻已填茂草慰外君", 
        "type": "律诗", 
        "yun": "鱼"
    }, 
    {
        "author": "德隐", 
        "era": "清", 
        "subtype": "七言律诗", 
        "text": [
            "一天风雨倍伤离，回首寒泉曲涧西。", 
            "伯道祠边猿独唳，中郎墓上鸟空啼。", 
            "尘飞台阁书还在，雪压松筠鹤自栖。", 
            "从此素丝凭世染，漫怜志与白云齐。"
        ], 
        "title": "祀寒山先墓", 
        "type": "律诗", 
        "yun": "齐"
    }, 
    {
        "author": "德普", 
        "era": "清", 
        "subtype": "五言绝句", 
        "text": [
            "目尽盘山树，天边雁数行。", 
            "客心愁岁暮，风雪过渔阳。"
        ], 
        "title": "途中作", 
        "type": "绝句", 
        "yun": "阳"
    }, 
    {
        "author": "德普", 
        "era": "清", 
        "subtype": "五言绝句", 
        "text": [
            "谁道秋云薄，中宵掩桂轮。", 
            "姮娥开镜懒，愁杀倚楼人。"
        ], 
        "title": "中秋无月", 
        "type": "绝句", 
        "yun": "真"
    }, 
    {
        "author": "德普", 
        "era": "清", 
        "subtype": "五言律诗", 
        "text": [
            "病叶萧萧下，閒门扫更封。", 
            "虚窗衔落月，残梦带疏钟。", 
            "咽露蛩吟砌，巢云鹤在松。", 
            "隔江秋色晚，相忆有芙蓉。"
        ], 
        "title": "秋夜", 
        "type": "律诗", 
        "yun": "冬"
    }, 
    {
        "author": "德普", 
        "era": "清", 
        "subtype": "七言律诗", 
        "text": [
            "桑乾晓渡水东流，揽辔平生好远游。", 
            "塔映遥红撑落日，山添空翠入残秋。", 
            "张华宅畔书签冷，乐毅坟边藓碣留。", 
            "茅舍当垆能唤客，金貂买醉不须愁。"
        ], 
        "title": "良乡道中", 
        "type": "律诗", 
        "yun": "尤"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绣户乳燕依依。", 
            "玉人赠我将离。", 
            "海棠风里住，柳花香里去。", 
            "昨宵银烛泪、替人垂。", 
            "朝雨浥，红鹃泣，殷勤相送碧油归。", 
            "楼上立，车声急。", 
            "魂乍销，情如远水迢迢。", 
            "野店罗衾薄，粉槛灯花落。", 
            "同不睡、度今宵。", 
            "苔阶碧，弓鞋迹。", 
            "相思一夜发红蕉。"
        ], 
        "title": "离别难", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "春明梦痕渐远，怅流光电逝。", 
            "写心素、多在瑶笺，忍教花叶轻弃。", 
            "探怀袖、芳香未灭，书中历历开元事。", 
            "怕珍珠，密字经年，化为红泪。", 
            "十载京华，夜雨剪韭，度东风廿四。", 
            "听新曲、传唱旗亭，旧纱犹护萧寺。", 
            "数风流、香山洛下，论清望、欧公颍尾。", 
            "更相逢，学士煎茶，赋情浓至。", 
            "红兰易萎，粉絮轻飘，剩扬云老矣。", 
            "别后忆、剪灯深院，坠策闲坊，澹月成烟，软尘如水。", 
            "黄垆咫尺，深深埋玉，人间犹有邹枚在。", 
            "甚相如、忍为琴痟死。", 
            "元亭书掩，无人与注玄文，老怀几许凄戾。", 
            "兰成此日，郁郁关中，叹一官如寄。", 
            "莫更诩、灵和风貌，横海功名，览镜萧然，鬓丝如此。", 
            "鱼书望断，琅玕重把，平生师友无多在，愿黄金、牢铸江东蠡。", 
            "还期子晋归来，白鹤云中，玉笙月里。"
        ], 
        "title": "莺啼序", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "飞絮。", 
            "春暮。", 
            "柳依依。", 
            "微雨花堤燕飞。", 
            "绿阴满庭人未归。", 
            "蔷薇。", 
            "淡红三两枝。", 
            "天涯处处生芳草。", 
            "归来好。", 
            "叶底青梅小。", 
            "合欢床。", 
            "檀枕长。", 
            "绣囊。", 
            "染人罗袂香。"
        ], 
        "title": "河传 春思", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "莲叶。莲叶。", 
            "掩映画裙金蝶。宿花两两鵁鶄。", 
            "秋水南塘镜明。明镜。", 
            "明镜。照见玉钗双鬓。"
        ], 
        "title": "调笑令 城隅荷花特盛，以小令写之，亦前溪子夜之遗也", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "金翡翠，凭汝报瑶京。", 
            "自听销魂桥下水，关中三见柳条青。", 
            "愁煞纸裘生。"
        ], 
        "title": "望江南", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "怜樱桃花开，又铜街钿毂，轻转圆雷。", 
            "见说韩潭春冷，玉扉生苔。", 
            "谁劝汝，流霞杯。", 
            "待月中、罗衫归来。", 
            "好粉白重揩，鸦青细刷，销尽左风怀。", 
            "烦遥寄，一枝梅。", 
            "慰关中庾信，心事寒灰。", 
            "最忆绿窗茶具，玉奁诗牌。", 
            "中散俊，东方谐，比醥醪、卿言尤佳。", 
            "料今夜兰堂，丁丁箭虬花际催。"
        ], 
        "title": "寿楼春 寄镜渔都门", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "剔红药，雕础苔花晕深碧。", 
            "空廊暗雨，古墙落粉阴虫泣。", 
            "寒袍绽纸，冷笛遗钿，一夜玉鹅红冰积。", 
            "料小楼也被西风，打入绡窗润琴漆。", 
            "寥寂。", 
            "井桐悽语，燕泥轻坠，楚簟微澜荡秋魄。", 
            "恰似吴船闻雁，梦中烟水枫桥驿。", 
            "残更倦枕，搅碎风铃，官马萧萧嘶寒枥。", 
            "又晓来断云，零落野戍，凄凉泪金狄。"
        ], 
        "title": "罥马索", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "朱楼桂馆参差起。章台绣毂如流水。", 
            "骄马骤骎骎。那知芳草心。", 
            "故宫春在否。约略无多柳。", 
            "飞上旧时莺。销魂第一声。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "人言灞水清如剑。离肠总到桥边断。", 
            "柳弱不胜蝉。夕阳青可怜。", 
            "霸城门外路。那是灵和树。", 
            "残月晓风时。微寒马上知。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "秦台最小如花女。参差凤管烟中语。", 
            "锦幄绣芙蓉。薄鬟金翠重。", 
            "吹箫人似玉。夜夜银河曲。", 
            "双笑倚红鸾。焉知沈下贤。"
        ], 
        "title": "菩萨蛮 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "延秋门上乌啼曙。流杯亭下春光暮。", 
            "尽日转雕轮。故乡无此声。", 
            "看云楼上立。朝暮南山碧。", 
            "漫说古长安。长安在日边。"
        ], 
        "title": "菩萨蛮 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "玉柄霜缨麈尾，泥金云篆书签。", 
            "飞琼居处在花南。", 
            "娟娟静女，合署秀才衔。", 
            "卐字鸳鸯锦带，连珠孔雀罗衫。", 
            "莲花碧玉道人簪。", 
            "晚妆拜月，重对水精奁。"
        ], 
        "title": "临江仙", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "飐西风，蛛网飘丝上帘竹。", 
            "藜床睡起，满天凉雨梅初熟。", 
            "秦𥱧语涩，楚衣香润，小槅蝉纱秋烟绿。", 
            "更晚来滴碎芭蕉，故与尊前破幽独。", 
            "遥嘱。", 
            "乍疏仍密，似喧还静，画舫斋头泻鸣玉。", 
            "夜夜总如秋夜，与君同剪西窗烛。", 
            "风亭水榭，梦里江南，忆否潇潇吴娘曲。", 
            "待晓晴倚楼，凝望远岫，烟鬟赛新沐。"
        ], 
        "title": "罥马索 长夏苦雨，西屏再谱此调，徵予继声", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "墙上花冠唤午晴。", 
            "垂垂风柳不胜青。", 
            "印床终日嫩苔生。", 
            "好是绿窗新睡觉，空堂闻坠燕泥声。", 
            "起来花外断虹明。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "对镜窥红敛翠眉。", 
            "含愁拭泪坐相思。", 
            "念人一去许多时。", 
            "近日为谁开笑靥，眼中心上两依依。", 
            "忆来不语但成悲。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "对镜窥红眉翠薄，临窗愁坐含颦。", 
            "相思泪裛石榴裙。", 
            "念伊一去，江上几多程。", 
            "记隔疏帷通眼语，近前笑靥还生。", 
            "心怀心想甚分明，忆人不语，含恨独吞声。"
        ], 
        "title": "临江仙", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "双成佩玉雕兰翠。似得香中意。", 
            "锦缄云碧雁飞斜。远寄淡泥金画并头花。", 
            "罗纹碧色秋窗晓。断梦萝烟袅。", 
            "拂花惊燕见相思。别久扇纨齐写定情诗。"
        ], 
        "title": "虞美人 回文 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "花丛一色深春晚。恋蝶斜枝软。", 
            "玉敲风竹不胜寒。翠袖酒醒初凭小红栏。", 
            "眉山远黛愁中画。楚楚衣罗砑。", 
            "柳如腰细水如烟。小院紫微花映月西偏。"
        ], 
        "title": "虞美人 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "娟娟月似纤罗袜。浥露莲香发。", 
            "夜凉池玉起微波。脸障紫鸾轻扇倚清歌。", 
            "愁多莫弄秋床笛。静夜流萤碧。", 
            "里衣罗薄玉肌明。露透绿绡烟样藕丝裙。"
        ], 
        "title": "虞美人 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "肠回九曲栏花亚。黯黯香生夜。", 
            "雪肌纱系有谁知。恨此柳丝金蹙燕来时。", 
            "屏风障玉雕花碧。倚笑云鬟湿。", 
            "露霏丛桂碧绡轻。扇画月中花是故人情。"
        ], 
        "title": "虞美人 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "下楼珠络金鞍马。马鞍金络珠楼下。", 
            "鸳袖紫丝鞭。鞭丝紫袖鸳。", 
            "白蘋香水隔。隔水香蘋白。", 
            "归意绿杨垂。垂杨绿意归。"
        ], 
        "title": "重叠金 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "雪衣罗绣花斑蝶。蝶斑花绣罗衣雪。", 
            "单袖小红栏。栏红小袖单。", 
            "醉心香鸭睡。睡鸭香心醉。", 
            "人样玉珑玲。玲珑玉样人。"
        ], 
        "title": "重叠金 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "手纤春试香冰酒。", 
            "酒冰香试春纤手。", 
            "红断脸波溶。", 
            "溶波脸断红。", 
            "箔珠弹粉落。", 
            "落粉弹珠箔。", 
            "茶是那人佳。", 
            "佳人那是茶（"
        ], 
        "title": "重叠金 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绿荷风动双鸳浴。浴鸳双动风荷绿。", 
            "归燕翠帘垂。垂帘翠燕归。", 
            "品棋知玉冷。冷玉知棋品。", 
            "凉榭水沈香。香沈水榭凉。"
        ], 
        "title": "重叠金 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "漾风花縠冰纹帐。帐纹冰縠花风漾。", 
            "红袜覆薰笼。笼薰覆袜红。", 
            "绿绡烟隐玉。玉隐烟绡绿。", 
            "秋色柳西楼。楼西柳色秋。"
        ], 
        "title": "重叠金 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绿波帘影摇风竹。竹风摇影帘波绿。", 
            "蝉玉堕松鬟。鬟松堕玉蝉。", 
            "小奁秋月皎。皎月秋奁小。", 
            "金镂蝶衣轻。轻衣蝶镂金。"
        ], 
        "title": "重叠金 其六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "小窗红桂秋香袅。袅香秋桂红窗小。", 
            "斜鬓玉簪花。花簪玉鬓斜。", 
            "瘦腰裙样旧。旧样裙腰瘦。", 
            "回雁锦书催。催书锦雁回。"
        ], 
        "title": "重叠金 其七", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "翠桐疏雨抛珠泪。泪珠抛雨疏桐翠。", 
            "愁黛远山秋。秋山远黛愁。", 
            "影娥窥绿井。井绿窥娥影。", 
            "红蕙晚庭中。中庭晚蕙红。"
        ], 
        "title": "重叠金 其八", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绿烟如梦茶香熟。熟香茶梦如烟绿。", 
            "飞凤紫茸衣。衣茸紫凤飞。", 
            "靥花桃赛雪。雪赛桃花靥。", 
            "无睡引薰垆。垆薰引睡无。"
        ], 
        "title": "重叠金 其九", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "染香绒袖金泥浅。浅泥金袖绒香染。", 
            "刀剪玉奴抛。抛奴玉剪刀。", 
            "画屏秋雨夜。夜雨秋屏画。", 
            "苔径几时来。来时几径苔。"
        ], 
        "title": "重叠金 其十", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "腻笺红泪思相寄。寄相思泪红笺腻。", 
            "钗燕玉人来。来人玉燕钗。", 
            "苦心鹃夜语。语夜鹃心苦。", 
            "谁共合欢杯。杯欢合共谁。"
        ], 
        "title": "重叠金 其十一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "靠窗纱索萧郎笑。笑郎萧索纱窗靠。", 
            "香屧绣成双。双成绣屧香。", 
            "渡河秋信误。误信秋河渡。", 
            "红泪冷怜侬。侬怜冷泪红。"
        ], 
        "title": "重叠金 其十二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "蛮榼何来，茶封春焙，密割冬房。", 
            "木瓜报汝，磊落不盈筐。", 
            "户外春风又到，琴鱼白、楚橘新黄。", 
            "长安好，红笺往复，忘是他乡。", 
            "的的好年光。", 
            "邀旧雨、春蔬试斗吴娘。", 
            "金盘彩胜，叶对复花当。", 
            "想见柔荑昨夜，金刀剪、喜字成双。", 
            "休辞醉，红房果熟，素楪饧香。"
        ], 
        "title": "东风齐著力 馈岁", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "花径。花径。", 
            "草色帘波相映。阑干不奈情何。", 
            "曾凭春风袖罗。罗袖。", 
            "罗袖。淡月梨花依旧。"
        ], 
        "title": "转应曲 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "双燕。双燕。", 
            "曾识桃花娇面。别时黄柳初垂。", 
            "又见高楼絮飞。飞絮。", 
            "飞絮。那得不教春去。"
        ], 
        "title": "转应曲 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "春暮。春暮。", 
            "捉搦裙裾不住。销魂杜宇声中。", 
            "冷烛无言泪红。红泪。", 
            "红泪。一夜棠妃无睡。"
        ], 
        "title": "转应曲 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "重午。重午。", 
            "华屋薰风燕乳。红榴著色无多。", 
            "写入秋云扇罗。罗扇。", 
            "罗扇。好与谢娘方便。"
        ], 
        "title": "转应曲 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "似流水、年光别去，镜里苕颜，忍教轻负。", 
            "百日黄鸡，唱到吴歌、尽情处。", 
            "送君归矣，休折损、河梁树。", 
            "举酒属梅花，好待取、春风吹汝。", 
            "歧路。", 
            "笑葫芦画就，此别一年一度。", 
            "灯屏顾影，怎禁得、鬓丝飘素。", 
            "正纤手、雪水煎茶，又春夜、红楼听雨。", 
            "算祇有韶光，偿得离人心苦。"
        ], 
        "title": "长亭怨慢 别岁", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "两岸春山中有溪。", 
            "圩田雨足罢耕犁。", 
            "镜中每对青丫髻，树里时闻白画眉。", 
            "撑小艇，泛清漪。", 
            "秦人洞口白云迷。", 
            "二千年后溪边水，照出桃花似旧时。"
        ], 
        "title": "鹧鸪天 徐俟斋画山水屏题词 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "大好楼台欲住难。", 
            "暂寻幽事画桥边。", 
            "树含龙井明前雨，帆带潇湘转处烟。", 
            "寻药去，采芝还。", 
            "水天闲话鬓丝寒。", 
            "归来拣得松针笔，细写溪南数朵山。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "南浦销魂第一程。", 
            "萋萋芳草怨西征。", 
            "烟鬟送客参差出，春水如愁日夜生。", 
            "芳雨歇，绮云平。", 
            "莫将兰桨击空明。", 
            "烟波可是明妃面，费尽丹青貌不成。"
        ], 
        "title": "鹧鸪天 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "谁写渔梁落照痕。", 
            "乱鸦疏处见烟村。", 
            "数家桑柘临溪水，一棹桃花访故人。", 
            "樵唱远，梵钟闻。", 
            "亭亭一塔倚松云。", 
            "时人若问庞居士，石壁烟萝是鹿门。"
        ], 
        "title": "鹧鸪天 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "罨画溪山玉不如。", 
            "安排庭榭待潜夫。", 
            "捣辛好佐双弓米，放子初成二寸鱼。", 
            "临水畔，种双梧。", 
            "偶然一叶下阶除。", 
            "奚童净扫南檐地，叩齿焚香读道书。"
        ], 
        "title": "鹧鸪天 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "点点寒鸦薄薄云。", 
            "数峰鼠尾郭家皴。", 
            "斜阳黄到西山寺，残柳疏于白下门。", 
            "堤上马，水边人。", 
            "吴枫摇落易销魂。", 
            "烟波若问吾归处，黄叶江南别有村。"
        ], 
        "title": "鹧鸪天 其六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "打叠云山入画图。", 
            "拂檐青玉两三株。", 
            "解栽杨柳惟陶令，合婿梅花只老逋。", 
            "呼鹤子，饲雕胡。", 
            "当年五斗久销除。", 
            "饥来但采桐花咽，此是吾家小凤雏。"
        ], 
        "title": "鹧鸪天 其七", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "万壑千岩玉有声。", 
            "九天鸾鹤下呼群。", 
            "飞泉细答笙簧响，上药时逢琥珀根。", 
            "餐白石，濯清泠。", 
            "移家真欲傍通明。", 
            "山中相业知何有，领取松风与白云。"
        ], 
        "title": "鹧鸪天 其八", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "腊醅新上口。", 
            "看书吃果，灯前厮守。", 
            "残夜新春，只判一声清漏。", 
            "不用占鸡卜镜，但愿得、花红人寿。", 
            "君信否。", 
            "垂帘一晌，春词琢就。", 
            "不解格五弹棋，祇色子玲珑，称伊纤手。", 
            "玉雪娇儿，可要软饧酥豆。", 
            "斜倚薰笼不睡，任消尽、博山香兽。", 
            "看镜久。", 
            "青青鬓丝依旧。"
        ], 
        "title": "玉漏迟 守岁", 
        "type": "词", 
        "yun": null
    }, 
    {
        "author": "德溥", 
        "era": "清", 
        "subtype": "五言律诗", 
        "text": [
            "楚山秋霁后，突兀望匡庐。", 
            "瀑布云开处，香炉雨过初。", 
            "双溪才咫尺，五老在空虚。", 
            "欲问远公迹，苍茫指点馀。"
        ], 
        "title": "望庐山", 
        "type": "律诗", 
        "yun": "鱼"
    }, 
    {
        "author": "德溥", 
        "era": "清", 
        "subtype": "五言律诗", 
        "text": [
            "喜色眉端见，知君赋曰归。", 
            "几回萦别绪，无计挽征衣。", 
            "楚雨片帆下，淮烟一雁飞。", 
            "何时重舣艇，还款老僧扉。"
        ], 
        "title": "送汪卜三归淮南", 
        "type": "律诗", 
        "yun": "微"
    }, 
    {
        "author": "德溥", 
        "era": "清", 
        "subtype": "七言律诗", 
        "text": [
            "群峰围拱妙莲台，鸟道云梯十里来。", 
            "山径曲随云脚转，寺门高压树头开。", 
            "游人蜡屐攀初倦，佛子蒲团定已回。", 
            "一笑相逢同领会，三生石上不须猜。"
        ], 
        "title": "黄山慈光寺", 
        "type": "律诗", 
        "yun": "灰"
    }, 
    {
        "author": "德龄", 
        "era": "清", 
        "subtype": "五言律诗", 
        "text": [
            "山断得平路，摇鞭渡大通。", 
            "千峰晴入画，一水澹涵空。", 
            "狐兔营深窟，鹰鹯识顺风。", 
            "惭无绥远略，观猎赋徒工。"
        ], 
        "title": "大通河", 
        "type": "律诗", 
        "yun": "东"
    }, 
    {
        "author": "德龄", 
        "era": "清", 
        "subtype": "七言律诗", 
        "text": [
            "雪尽河湟水漫流，绿杨枝外有高楼。", 
            "欲为登眺消长昼，却对云山动旅愁。", 
            "通德门依天北极，护羌人在海西头。", 
            "一家兄弟三年别，偏倚长风忆少游。"
        ], 
        "title": "初夏登楼有怀", 
        "type": "律诗", 
        "yun": "尤"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "午晴楼上弄妆迟。", 
            "似花枝。", 
            "映花枝。", 
            "小颊绯桃，薄薄远山眉。", 
            "幸是屏风遮隔了，梳洗处，褪罗衣。", 
            "此行难与定归期。", 
            "怕相思。", 
            "莫相思。", 
            "不愿封侯，消息绿杨知。", 
            "愿作郁金堂里燕，无早暮，总双栖。"
        ], 
        "title": "江城子", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "集号联珠，词名漱玉，红房对擘吟笺。", 
            "低鬒吹笙，分明并蒂双莲。", 
            "花间打叠相思谱，怕双声、绛树偷传。", 
            "是灵均、一脉湘愁，付与婵娟。", 
            "彩鸾已伴文箫住，剩小乔未嫁，幽独谁怜。", 
            "夫婿相如，琴心消渴年年。", 
            "销魂弟一霓裳序，检题名、彼此嫣然。", 
            "胜当时、刘阮匆匆，赘与神仙。"
        ], 
        "title": "高阳台", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "芳草城南舍。", 
            "遍长安、莺花狼籍，让人游冶。", 
            "廿载春婆成一梦，说甚承明金马。", 
            "任潦倒、风尘之下。", 
            "闭户著书还种菜，问一州、斗大谁能假。", 
            "君不语，看秋华。", 
            "隐囊纱帽春风画。", 
            "署头衔、杯湖聱叟，染溪愚者。", 
            "昨送河东君归矣，蝉鬓茶烟暗惹。", 
            "恰便似、文君新寡。", 
            "世事悠悠何所恋，且饮醇、近女消长夜。", 
            "君笑谢，吾衰也。"
        ], 
        "title": "金缕曲 戏题石笙刺史小像 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "春午花枝亚。", 
            "掩重门、熏垆茶臼，煮香庭榭。", 
            "君是江南老名士，记得开天旧话。", 
            "又恰似、江州司马。", 
            "闲向紫桐花下立，怅下邽、明日清明也。", 
            "抛手版，对芳斝。", 
            "梅花老屋钟山下。", 
            "燕飞来、斜阳不见，旧时王谢。", 
            "庾信生平萧瑟意，醉后溪藤自写。", 
            "难得是、西园良夜。", 
            "绣谷春风今寂寞，忍白头、重看扬州画。", 
            "银烛泪，为君泻。"
        ], 
        "title": "金缕曲 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "钿合深缄，玉珰遥寄，绛灯初上帘栊。", 
            "怨瓶落井，素绠漾西风。", 
            "我是江南谢女，十年梦、长在愁中。", 
            "知天壤、王郎何限，幽恨几人同。", 
            "玲珑歌一曲，香山俊句，应付纱笼。", 
            "又淡云微雨，掩抑秋容。", 
            "依旧初三好夜，浑不见、新月如弓。", 
            "惟是有，珍珠做泪，和露滴梧桐。"
        ], 
        "title": "满庭芳 九月初三夜写香山诗意", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "漏水声沈，蓬山路近。", 
            "金扉半掩灯花晕。", 
            "如今都下似江南，小屏酥雨单衣润。", 
            "打马谁赢，踏青可定。", 
            "玉奴睡也休相问。", 
            "床头一緉绣鞋儿，偷将钿尺量分寸。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "雁不堪闻，鸡还无用。", 
            "五更风里银釭冻。", 
            "纸窗犹道月光明，罗衾祇觉春寒重。", 
            "玉树朝新，雕轮晓动。", 
            "马蹄踏破琼瑶巷。", 
            "江南已是牡丹时，并门尚作梨花梦。"
        ], 
        "title": "踏莎行 三月初五日宿彭善村，夜雨寒甚，晓起雪积寸许，因赋", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "春在竹篱头。", 
            "溪水悠悠。", 
            "厩奴探得一枝柔。", 
            "误引泥金双蝶去，过了并州。", 
            "细马载春愁。", 
            "艳𣿙香鞲。", 
            "小红相送到秦邮。", 
            "好似江南根与叶，并坐兰舟。"
        ], 
        "title": "浪淘沙 车中折桃花一枝", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "火里种青莲，根蒂在何许。", 
            "尽道莲心彻底红，谁识心头苦。", 
            "薄命始为花，何况花无主。", 
            "除是应官走马人，知我伤心语。"
        ], 
        "title": "卜算子 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "卿是雨中花，侬是风中絮。", 
            "花絮飘飖不自由，万事凭天付。", 
            "俱是不如人，岁月风尘误。", 
            "红袖青衫泣数行，点点花梢露。"
        ], 
        "title": "卜算子 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "带露昨宵来，听鼓明朝去。", 
            "不独卿怜我自怜，付与檀槽诉。", 
            "命也不如人，文采都成误。", 
            "卿作鸳鸯我作仙，归结知何处。"
        ], 
        "title": "卜算子 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "水驿蓦相逢，夜久疏星度。", 
            "怀里逤逻烛下人，门外垂杨树。", 
            "生长北河滨，近在墙东住。", 
            "二月梨花薄媚时，记我销魂处。"
        ], 
        "title": "卜算子 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "关中柳，殊有故人情。", 
            "二月青丝堪络马，一春金缕不离莺。", 
            "流水带红亭。", 
            "三年别，车骑此重经。", 
            "好是南山与君眼，春来不改旧时青。", 
            "认得弃繻生。"
        ], 
        "title": "双调望江南", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "催画双蛾午尚慵。", 
            "殢人娇眼镇惺忪。", 
            "更衣每觉新香袭，索茗因知宿酒浓。", 
            "思往事，十年中。", 
            "瑶台月下几相逢。", 
            "闲来检校群芳谱，祇有梨花似玉容。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "宫样梳鬟一段云。", 
            "欠伸回倚小灯屏。", 
            "宝炉临睡又重薰。", 
            "小玉眠来微放诞，娇儿乳罢一殷勤。", 
            "罗帷才放玉钩鸣。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "人日过，春在绣帷中。", 
            "银烛影，落梅风。", 
            "灯屏尽画桃花马，帘旌双绣柳条龙。", 
            "可怜宵，切莫放，玉尊空。", 
            "消尽也、红檐霜与雪。", 
            "且料理、铜街花与月。", 
            "休更忆，凤城东。", 
            "金莲宣赐知何日，金鳌缥缈是何峰。", 
            "又三年，浑不见，软尘红。"
        ], 
        "title": "最高楼 灯夕书感", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "燕试风襟，蜗留雨篆，深春闲过书帷。", 
            "唱名才了，小吏问诗题。", 
            "门外春蚕食叶，重檐下、碧树刚齐。", 
            "幽深地、花如处女，寂寞少人知。", 
            "冬烘，犹故态，三间破屋，来试茶旗。", 
            "问隐囊纱帽，何事归迟。", 
            "多少凝香昼寝，谁似我、闲看酴醾。", 
            "春阴重，才晴又雨，归骑溅香泥。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "新水养蒲茸。", 
            "棐几玲珑。", 
            "晚榴才试一花秾。", 
            "待得瑶房红子熟，应是秋中。", 
            "轻燕拂帘栊。", 
            "午梦惺忪。", 
            "不知昨酒为谁浓。", 
            "自取西窗茶碾子，捣尽松风。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "雨初晴，莺始哢。", 
            "唤起棠妃，唤起棠妃梦。", 
            "绡扇白团纤手弄。", 
            "半画桐花，半画桐花凤。", 
            "佩声迟，帘影动。", 
            "临去秋波，临去秋波送。", 
            "珠押领头金压缝。", 
            "云比罗衫，云比罗衫重。"
        ], 
        "title": "苏幕遮 堆絮体", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "挂屩枫天，吹箫月夜，几年轻负鸥盟。", 
            "一水萝溪自绿，板阁深清。", 
            "淡黄绫锦墩边柳，小红纱縠巷中灯。", 
            "难忘是，春雨小楼，雕栏六曲深凭。", 
            "而今。", 
            "吟渭树，浑不见，河桥酒幔摇青。", 
            "陇雁西来空寄，醉墨零星。", 
            "草堂双入王家燕，玉鞭三听霸桥莺。", 
            "相思意，惟是峡云关柳，两处愁生。"
        ], 
        "title": "昼锦堂 寄桑园", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "垂柳扬州驿。", 
            "甚无端、天风吹散，紫鹣双翼。", 
            "二十四桥重经过，小玉开门不识。", 
            "经几度、江边寒食。", 
            "骑凤吹箫今何处，向月中、独凭红栏立。", 
            "罗袖冷，泪痕湿。", 
            "平山残照伤心碧。", 
            "付白门、辛家斑管，染香弹墨。", 
            "十二碧城红楼峭，楼上双星的的。", 
            "怅风絮、凭谁捉搦。", 
            "一掬春波惊鸿影，便稽山、化土端相觅。", 
            "休更擪，绿阴笛。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "可是鲈香恼季鹰。", 
            "愔愔斋阁覆青绫。", 
            "宜城酒好力难胜。", 
            "春雨珍珠园里菜，秋风玛瑙院中灯。", 
            "不如归去理鱼罾。"
        ], 
        "title": "浣溪纱 闻蓝洲病却寄", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "春女淮南赋，冬儿白下词。", 
            "柳条金嫩不胜垂。", 
            "莫认前身小小与师师。", 
            "纱扇持遮面，宫螺与画眉。", 
            "晴窗茧纸界乌丝。", 
            "学得瘦金书体写唐诗。"
        ], 
        "title": "南歌子", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "玉人秋浦。", 
            "认霜雁来时，钿笛吹处。", 
            "才了锁厅缘，送仙凫、翩然北去。", 
            "琼瑶一握，也抵得、雪儿歌舞。", 
            "容与。", 
            "让石湖、独有千古。", 
            "生朝且宜闭阁，早梅边、微吟杜句。", 
            "丈室方床，自散维摩花雨。", 
            "旧日田郎，鬓丝添缕，那堪题柱。", 
            "凭寄语。", 
            "靴衫莫过西府。"
        ], 
        "title": "石湖仙", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "絮云贮彩，玉气涵空，孤抱先冷。", 
            "俊约寻秋，平步露台清迥。", 
            "眼阔休伤关塞远，语寒初觉星辰并，甚无端，数沙虫浩劫，人天悲哽。", 
            "正是处莲灯凄炯，蘸水荒魂，零乱难定。", 
            "回首南中，烟液涨天千顷。", 
            "剩有幽怀招楚魄，忍持密意规秦镜。", 
            "料嫦娥，也含颦广寒愁凭。"
        ], 
        "title": "倦寻芳  辛未（1931年）四十四岁在沈阳东北大学", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "禹域尧封，是谁使、金瓯破缺？", 
            "君不见、铭盂书鼎，几多豪杰。", 
            "交阯铜标勋迹壮，燕然勒石威名烈。", 
            "忍都将神胄化舆台，肚肠裂。", 
            "天柱倒，坤维折。", 
            "填海志，终难灭。", 
            "挽黄河洗净，神州腥血。", 
            "两眼莫悬阊阖上，支身直扫蛟龙穴。", 
            "把乾坤大事共担承，今番决。"
        ], 
        "title": "满江红 辽吉沦陷，东北诸生痛心国难，自组成军，来征军歌以作敌忾之气。为谱此调与之", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "憔悴尘埃，镇相向、无言深惜。", 
            "还省记、芦帘书砚，绣屏刀尺。", 
            "我似风流张绪柳，君如湿润相如璧。", 
            "便商量、琐屑到鸡豚，皆欢适。", 
            "年过往，如飞翼。", 
            "人未老，情非昔。", 
            "况惊乌南朔，乱蛙晨夕。", 
            "但保东门綦缟愿，岂甘午夜牛衣泣。", 
            "奈鲸鲵、驱海浸天来，今何日。"
        ], 
        "title": "满江红  避日寇入北京。凭庑愁坐，示内子惠君", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "银液写溟澥，绀宇正旻天。", 
            "独弦聊永今夕，哀响彻千年。", 
            "坐惜团圞明镜，迸裂千堆雪浪，零乱玉光寒。", 
            "搅起馋蛟怒，争攫海云间。", 
            "动吟魂，惊幻景，破愁眠。", 
            "浮尘转毂，几人曾见缺时圆。", 
            "乞取冰壶清泚，净洗凡情迷眼，何处觅亏全。", 
            "试看山河影，终古自娟娟。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "烘莲旧节，唳鹤严城，危睇酸风射。", 
            "绀烟浮瓦，觚棱外、悄悄素蟾西下。", 
            "悲挝变雅，暗惹起、愁丝千把。", 
            "清漏阑，犹倚香篝，冷绣薰残麝。", 
            "还记珠光不夜，称承平年少，人物妍冶。", 
            "翠鞯朱帕，笼纱底、对立秀发骄马。", 
            "豪华梦也，休苦怨、狂飙吹谢。", 
            "争奈他、深锁千门，教好春都罢。"
        ], 
        "title": "解语花 壬申（1932年）四十五岁寓北京", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "长向春风恋物华，又看碧沼泛琼葩，雨晴凉翠上衣纱。", 
            "残霸江山馀落日，故皇台殿噪群鸦，暗惊伊洛化龙沙。"
        ], 
        "title": "浣溪沙  新晴，公园晚步", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "倦羽惊风，渺天涯寄泊，沉哀何地。", 
            "残夜梦回，还疑醉歌燕市。", 
            "冰霜暗忆胡沙，怅一霎、红心都死。", 
            "鸿唳，料征程怕近，长虹孤垒。", 
            "遗恨付流水。", 
            "剩荒原夜黑，怨啼新鬼。", 
            "莫自泪枯，谁遏涨天鲸沸。", 
            "须知玉树声妍，浑不解、人间愁味。", 
            "无寐，听寒涛、断魂潮尾。"
        ], 
        "title": "惜秋华  在武昌武汉大学", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "缟云冱结，正秀额霞腮，醉眠慵起。", 
            "翠禽梦里，倚红罗画楯，满身花气。", 
            "别有伤心，望断胡沙万里。", 
            "恨重积，又霜角调悲，离苑芳萎。", 
            "疏影羞照水，怕怨切东风，玉容憔悴。", 
            "印脂未洗，带苍烟剪入，故人窗底。", 
            "一片冰魂，共此寒宵迅晷。", 
            "恁姝丽，便香销、不教轻委。"
        ], 
        "title": "扫花游  剑农寓庐红梅雪中盛开索赋", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "寒烟罥郭，渐暗惊瘦影，愁损眉萼。", 
            "入手轻阴，犹忆春前，莺歌燕舞池阁。", 
            "流萍未算伤心极，忍漫逐、尘香南陌。", 
            "点暮空、几阵残鸦，早是酒消情恶。", 
            "重问江潭漠渚，有谁更抚景，深怨摇落。", 
            "客里相逢，如此天涯，剩取纤腰一搦。", 
            "依稀尚有青青意，奈还怕、雪欺霜虐。", 
            "怎伴他、飒飒萧萧，尽日小楼帘幕。"
        ], 
        "title": "疏影  残柳", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "碧海沉云，酸风破雁，临分执手馀悲泫。", 
            "他生未卜此生休，法缘难续尘缘断。", 
            "冰劫城麻，旋岚岩线，死生息息随流转。", 
            "更从何处證前盟，人天渺渺成凄恋。"
        ], 
        "title": "踏莎行  癸酉（1933年）四十六岁 哭智觉四兄", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "澄碧媚晶宇，银阙丽中天。", 
            "谪仙归后，江国岑寂一千年。", 
            "可惜琼楼高处，闲却无边风月，零露袭人寒。", 
            "今夕复何夕，潋滟酒杯间。", 
            "击空明，歌水调，起鸥眠。", 
            "浮生草草，当头能得几回圆。", 
            "漫恨微云点缀，须信清辉依旧，我自见亏全。", 
            "雅叠如堪续，休负此婵娟。"
        ], 
        "title": "水调歌头  甲戌（1934年）四十七岁", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "抗疏呼阍气若神，袖锥寒夺众奸魂。", 
            "难回天地还洪武，且敛精灵托旧文。", 
            "山岳坼，海尘昏，乞师哀绝楚遗臣。", 
            "谁知二百馀年后，又见虾夷入国门。"
        ], 
        "title": "鹧鸪天  奉题皓白所藏梨洲先生画像", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "识破从来四大虚，一编遮眼亦蘧蘧。", 
            "可怜赢得娇儿笑，者大阿爷尚读书。", 
            "秋树静，夜灯孤，几曾仙字换凡躯。", 
            "惠施毕竟尘间士，辛苦年年载五车。"
        ], 
        "title": "鹧鸪天  乙亥（1935年）四十八岁", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "一夕惊飙万木危，开门黄叶打头飞。", 
            "此声听惯浑閒事，摇落还深楚辩悲。", 
            "蝉敛翅，燕辞归，人间客久渐知非。", 
            "痴心惟有寒枝蝶，犹梦花阴试舞衣。"
        ], 
        "title": "鹧鸪天  大风中作", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "莫把文章等菜斤。", 
            "千金何补长卿贫。", 
            "记否词仙留俊语。", 
            "自许。", 
            "疏梅香在纵成尘。", 
            "赖有龙琶堪一借。", 
            "陶写。", 
            "从他聋瞽与知闻。", 
            "身外浮名真土芥。", 
            "笑杀。", 
            "扬云千载待扬云。"
        ], 
        "title": "定风波  丙子（1936年）四十九岁 有讥卖文价贱者，赋此解嘲", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "寒野烟垂，春朝日紫，去程倦眼初醒。", 
            "列戌哀笳，连江铁索，东南犹自鏖兵。", 
            "彩绳双燕，定巢计、商量未成。", 
            "骚兰新恨，歌黍前悲，无限牵萦。", 
            "古今几局残枰。", 
            "华蝶蘧蘧，诗鬓先惊。", 
            "携酒江楼，看花山寺，那堪一片鹃声。", 
            "留眼人间，怕真见、沧桑变更。", 
            "客怀凄苦，千里飙轮，犹梦湘城。"
        ], 
        "title": "庆春宫  戊寅（1938年）五十一岁 长武车中晨起有作，寄惠君长沙", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "小楼今夜凉如水，斜倚枕囊愁不寐。", 
            "唤回心眼十年人，帐春深贪睡美。", 
            "韶华过羽留无计，谁道人生非梦里。", 
            "但能同向梦中游，那管黄鸡催换世。"
        ], 
        "title": "玉楼春 不寐，寄惠君", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "惊燕天涯，颉颃难定营巢处，柳凄花楚，来听蛮春雨。", 
            "玉想云情，寂历荒村住。", 
            "君知否，酒垆行酤，中有神仙侣。"
        ], 
        "title": "点绛唇  己卯（1939年）五十二岁  违难宜山，暂留浙江大学。移居宜山燕山村舍，示惠君", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "瘴岭荒云无雁度。", 
            "身在天涯，还向天涯去。", 
            "花絮未堪漂泊苦，残春那更风兼雨。", 
            "海约云期终恐误。", 
            "梦里家山，绝似芜城赋。", 
            "等是虚空无著处，人生何必江南住。"
        ], 
        "title": "蝶恋花 将随浙江大学迁于滇边之建水，感赋两阕，简寅恪、雨僧昆明 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "狨狖啼前魑啸后。", 
            "飒飒惊风，短翼差池久。", 
            "苦信秦庭乌白首，茫茫赢得投荒走。", 
            "未见围棋挥鏖手。", 
            "有限江山，无限狂歌酒。", 
            "望眼漫傻依北斗，湖山传似临安旧。"
        ], 
        "title": "蝶恋花 将随浙江大学迁于滇边之建水，感赋两阕，简寅恪、雨僧昆明 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "双桨千荷，层波万月，扁舟又落东湖。", 
            "冷露闲鸥，如今也似城乌。", 
            "淩波几度要琼佩，更几回、吊楚歌呼。", 
            "算都成、翳眼空华，事往难摹。", 
            "伤心群玉神仙府，有西昆楼阙，东壁图书。", 
            "碧霭千门，晴宵万萼明珠。", 
            "云屏未稳华胥梦，早无端、海换桑枯。", 
            "但牵情、故宇神游，泪满菰蒲。"
        ], 
        "title": "高阳台 昨梦放棹东湖，露明荷净中，微波乍生，冰轮忽碎，化为千万，光景绝奇，得层波四字而醒，时急雨捎屋，馀寒在衾，凄然其如秋也。追怀昔游，足成此解", 
        "type": "词", 
        "yun": null
    }, 
    {
        "author": "刘泽湘", 
        "era": "清", 
        "subtype": null, 
        "text": [
            "明月前身认，五十七回秋。", 
            "俛仰怆怀今昔，屈指数从头。", 
            "少日凌云作赋，中岁亡羊歧路，借箸总输筹。", 
            "闷对团圞影，剑啸忽飕飕。", 
            "传经阁，渡江楫，湖海楼。", 
            "婵娟笑我，须鬓白尽为谁愁。", 
            "南亩既嗟蟊贼，北鄙又惊杀伐，身世两悠悠。", 
            "但祝人长寿，万里御风游。"
        ], 
        "title": "水调歌头 次雪儿中秋对月感怀原韵", 
        "type": "词", 
        "yun": "尤"
    }, 
    {
        "author": "刘泽湘", 
        "era": "清", 
        "subtype": null, 
        "text": [
            "乳燕飞时春又去。", 
            "梅子才黄，怕听鸠呼雨。", 
            "莫笑王孙留不住。", 
            "浓阴绿锁相思树。", 
            "何况风流当日绪。", 
            "柳暗花明，都作奚囊句。", 
            "知道东风经几度。", 
            "匆忙忘却来时路。"
        ], 
        "title": "蝶恋花 次雪儿韵", 
        "type": "词", 
        "yun": null
    }, 
    {
        "author": "刘泽湘", 
        "era": "清", 
        "subtype": null, 
        "text": [
            "聊居好，长夏似深秋。", 
            "薄雾沈沈迷屋角，轻风剪剪逼楼头。", 
            "垂钓欲披裘。"
        ], 
        "title": "望江南 青岛聊居作 其一", 
        "type": "词", 
        "yun": null
    }, 
    {
        "author": "刘泽湘", 
        "era": "清", 
        "subtype": null, 
        "text": [
            "聊居好，绕屋碧纱笼。", 
            "树枳为篱潘岳赋，纫兰做佩屈原风。", 
            "花笑满园红。"
        ], 
        "title": "望江南 其二", 
        "type": "词", 
        "yun": null
    }, 
    {
        "author": "刘泽湘", 
        "era": "清", 
        "subtype": null, 
        "text": [
            "聊居好，退食值公余。", 
            "郁郁园中辉夕曜，殷殷户外响雷车。", 
            "雅集夜樗蒲。"
        ], 
        "title": "望江南 其三", 
        "type": "词", 
        "yun": null
    }, 
    {
        "author": "刘泽湘", 
        "era": "清", 
        "subtype": null, 
        "text": [
            "聊居好，人世拟仙乡。", 
            "双舄轻飘飞叶令，十眉纤巧绘张郎。", 
            "金屋阿娇藏。"
        ], 
        "title": "望江南 其四", 
        "type": "词", 
        "yun": null
    }, 
    {
        "author": "刘泽湘", 
        "era": "清", 
        "subtype": null, 
        "text": [
            "聊居好，乐事渺无涯。", 
            "诗派王杨标艳帜，天台刘阮饭胡麻。", 
            "窥玉况东家。"
        ], 
        "title": "望江南 其五", 
        "type": "词", 
        "yun": null
    }, 
    {
        "author": "刘泽湘", 
        "era": "清", 
        "subtype": null, 
        "text": [
            "聊居好，退食一炉香。", 
            "跌宕英雄拚痛饮，娇痴儿女捉迷藏。", 
            "抑塞慰王郎。"
        ], 
        "title": "望江南 其六", 
        "type": "词", 
        "yun": null
    }, 
    {
        "author": "刘泽湘", 
        "era": "清", 
        "subtype": null, 
        "text": [
            "上下交征，看朝野云翻雨覆。", 
            "更谁计养廱遗患，危亡倏忽。", 
            "赤子何辜罹祸水，鸟鸢到处争人肉。", 
            "痛神州满地走鲸鲵，闾阎哭。", 
            "焚如兆，薪如束。", 
            "湘妃泪，空留竹。", 
            "笑衣冠傀儡，登场唐突。", 
            "烽火塞天齐破胆，棘荆遍地随伤足。", 
            "待银河决水洗乾坤，频揩目。"
        ], 
        "title": "满江红 有感于临城匪祸，次雪儿韵 其一", 
        "type": "词", 
        "yun": null
    }, 
    {
        "author": "刘泽湘", 
        "era": "清", 
        "subtype": null, 
        "text": [
            "蚁磨天旋，亘万古循环何极。", 
            "笑夸父奔驰汗喘，促今成昔。", 
            "沧海桑田■■几，翻云覆雨事常十。", 
            "愿幽崖花草长精神，恒春日。", 
            "血满腔，海难涤。", 
            "新旧恨，横胸臆。", 
            "怆南鸿缥缈，西风紧逼。", 
            "庭院梧桐偏有信，山川锦绣浑无迹。", 
            "剩泪珠盛满唾壶冰，长凝碧。"
        ], 
        "title": "满江红 读南幽百绝句感赋，用太一生日词韵 其二", 
        "type": "词", 
        "yun": null
    }, 
    {
        "author": "刘鳜", 
        "era": "清", 
        "subtype": null, 
        "text": [
            "落叶离本枝，何为复合时？", 
            "时晚多飘风，吹我荡西东。", 
            "东西非故林，叶叶有悲心。", 
            "心悲岁流电，拓落成微贱。", 
            "下受泥涂污，高愁霜露寒。", 
            "安得邱与壑，零星簇作团。", 
            "团团守根株，勿论荣与枯。"
        ], 
        "title": "落叶吟", 
        "type": "古风", 
        "yun": null
    }, 
    {
        "author": "刘蘩荣", 
        "era": "清", 
        "subtype": null, 
        "text": [
            "闻昔我祖姑，贞静本淑质。", 
            "相夫兼教子，治家敦朴实。", 
            "卓识明大谊，忠厚积隐德。", 
            "克笃生吾亲，年已近三十。", 
            "吾亲总角时，聪明即起特。", 
            "作诗见清新，读书深有得。", 
            "所以吾祖姑，爱亲尚柔克。", 
            "严法孟母迁，勤效敬姜织。", 
            "教亲穷经史，必当求绝识。", 
            "教亲务圣学，不可听异术。", 
            "教亲明世务，通达贵正直。", 
            "教亲习礼仪，谦约尚谨饬。", 
            "每当塾课归，亲即侍几侧。", 
            "夙夜奉慈颜，动必循典则。", 
            "书声四处闻，闇然居石室。", 
            "嗟乎吾祖姑，乡闾本共式。", 
            "披图神往之，能不忆当日。"
        ], 
        "title": "题石室藏书图", 
        "type": "古风", 
        "yun": null
    }, 
    {
        "author": "刘藻", 
        "era": "清", 
        "subtype": null, 
        "text": [
            "维楫无锡城，弥望烟云苍。", 
            "遥指惠山界，郁郁复堂堂。", 
            "故人具樽酒，扁舟如凫翔。", 
            "芰荷浮秋色，帆樯逗山光。", 
            "渐出蒹葭外，霏微闻妙香。", 
            "夙昔林泉兴，到此不能忘。"
        ], 
        "title": "惠山用东坡和王武陵窦群朱宿三诗韵 其一", 
        "type": "古风", 
        "yun": "阳"
    }, 
    {
        "author": "刘藻", 
        "era": "清", 
        "subtype": null, 
        "text": [
            "言入惠山寺，不见寺中人。", 
            "石径松鳞古，玉甃泉流新。", 
            "清瘦森毛骨，水石相磨磷。", 
            "酌彼一泓乳，涤我万斛尘。", 
            "散步得胜概，意气凌高旻。", 
            "澹然忘身世，邈与泰初邻。"
        ], 
        "title": "惠山用东坡和王武陵窦群朱宿三诗韵 其二", 
        "type": "古风", 
        "yun": "真"
    }, 
    {
        "author": "刘藻", 
        "era": "清", 
        "subtype": null, 
        "text": [
            "扪萝陟东堂，空庭布修樾。", 
            "山外午炊熟，岩际钟声绝。", 
            "飒然风雨来，云水互明灭。", 
            "那能信宿留，夜煮寒泉月。", 
            "为叹岁月促，逝者如弩发。", 
            "谁是漱流人，一访烟霞辙。"
        ], 
        "title": "惠山用东坡和王武陵窦群朱宿三诗韵 其三", 
        "type": "古风", 
        "yun": null
    }, 
    {
        "author": "刘镮之", 
        "era": "清", 
        "subtype": "七言律诗", 
        "text": [
            "小筑何妨陋作铭，诵芬还忆锦秋亭。", 
            "家山久别劳尘梦，画本重开俨旧型。", 
            "自爱翎修冲汉鹤，莫教囊负读书萤。", 
            "空庭老树尤难得，起舞频看历历星。"
        ], 
        "title": "嘉荫成", 
        "type": "律诗", 
        "yun": "青"
    }, 
    {
        "author": "刘瞻榕", 
        "era": "清", 
        "subtype": null, 
        "text": [
            "草庐负高阜，柴扉面清池。", 
            "村居本自好，况有春风吹。", 
            "春风果何心，如与丘园私。", 
            "一夕声䬀浏，千顷新绿滋。", 
            "朝来荷锄出，对此情自怡。", 
            "时运无或愆，力田复何疑。", 
            "仓庚先已觉，飞鸣桑树枝。"
        ], 
        "title": "春日田家", 
        "type": "古风", 
        "yun": "支"
    }, 
    {
        "author": "刘瞻榕", 
        "era": "清", 
        "subtype": null, 
        "text": [
            "啄粟野田黄口雀，尽日挥之苦难却。", 
            "翛然老鹤迥出群，连轩矫翼谁能驯。", 
            "春风楼前梅花白，看花君作西洲客。", 
            "细雨冥冥梅子肥，鹧鸪声里送将归。", 
            "何须咎君言别早，客舍虽佳归更好。", 
            "一帆明日向东去，正是鄙夫心忆处。"
        ], 
        "title": "送须觐予还晋陵", 
        "type": "古风", 
        "yun": null
    }, 
    {
        "author": "刘翼明", 
        "era": "清", 
        "subtype": null, 
        "text": [
            "携手上营丘，春水映春草。", 
            "别来复如何，不信蒹葭老。", 
            "明月生新潮，白石啮古道。", 
            "古道自漫漫，秋水复浩浩。"
        ], 
        "title": "寄戴宾廷", 
        "type": "古风", 
        "yun": "皓"
    }, 
    {
        "author": "刘霖恒", 
        "era": "清", 
        "subtype": null, 
        "text": [
            "倩得蕉阴护石栏。", 
            "空庭鹤小步珊珊。", 
            "几回幽梦未全阑。", 
            "雨点无多敲夜静。", 
            "乌啼一半送春残。", 
            "澹寒生处怯衣单。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘臻", 
        "era": "清", 
        "subtype": "五言律诗", 
        "text": [
            "不信前溪渡，渔舠可径通。", 
            "几湾瓜蔓水，一剪柳丝风。", 
            "海燕翻波惯，吴儿拍棹工。", 
            "客心孤绝处，天末有归鸿。"
        ], 
        "title": "自高淳东坝泛舟小溪趋溧阳", 
        "type": "律诗", 
        "yun": "东"
    }, 
    {
        "author": "刘黎光", 
        "era": "清", 
        "subtype": "七言绝句", 
        "text": [
            "天外波涛何限阔，眼中城郭自然图。", 
            "评诗有料山奚管，待客无僧酒作徒。"
        ], 
        "title": "古奇峰福神庙题壁断句", 
        "type": "绝句", 
        "yun": "虞"
    }, 
    {
        "author": "刘震", 
        "era": "清", 
        "subtype": null, 
        "text": [
            "佳会不可常，客子心郁陶。", 
            "他时纵复遇，何以永今朝。", 
            "严风西北来，辕马鸣萧萧。", 
            "积雪满天涯，倦鸟思故巢。", 
            "黯然离别情，泣涕上河桥。"
        ], 
        "title": "送罗万峰三首 其一", 
        "type": "古风", 
        "yun": null
    }, 
    {
        "author": "刘震", 
        "era": "清", 
        "subtype": null, 
        "text": [
            "河桥无停波，岁月忽已暮。", 
            "冰霜自峥嵘，征车莫能驻。", 
            "人生感意气，念子美无度。", 
            "长安冠盖场，心独切孺慕。", 
            "挥手尘埃中，面目喜如故。"
        ], 
        "title": "送罗万峰三首 其二", 
        "type": "古风", 
        "yun": "遇"
    }, 
    {
        "author": "刘震", 
        "era": "清", 
        "subtype": null, 
        "text": [
            "皎皎霜前月，寒菊满径芳。", 
            "光华相照耀，芳馨袭衣裳。", 
            "奈何一为别，山川阻且长。", 
            "蓬根在我足，车轮在我肠。", 
            "衷情苟不渝，千载永相望。"
        ], 
        "title": "送罗万峰三首 其三", 
        "type": "古风", 
        "yun": "阳"
    }, 
    {
        "author": "刘震", 
        "era": "清", 
        "subtype": null, 
        "text": [
            "田光一死今古难，荆轲入秦发冲冠。", 
            "仓黄当日绕柱走，踞坐笑语神犹完。", 
            "残忍惨刻贾人子，以信服物非齐桓。", 
            "奈何轻欲学曹沫，可怜易水千秋寒。", 
            "高渐离，臛其目。", 
            "人击剑，我击筑。", 
            "报仇更比漆身苦，两人后先得死所。", 
            "血随易水流不止，荆高至今犹未死。", 
            "君不见鲍鱼之臭不可闻，戍卒一叫骊山焚。"
        ], 
        "title": "易水歌", 
        "type": "古风", 
        "yun": null
    }, 
    {
        "author": "刘震", 
        "era": "清", 
        "subtype": null, 
        "text": [
            "李君知我善苦吟，图画示我开胸襟。", 
            "芳春烂漫忽如扫，悄然动我三秋心。", 
            "阴森一树龙夭矫，尺寸行间千尺杳。", 
            "千尺高柯立鸷鸟，笔洗秋空天色老。", 
            "霜翎如剑自无敌，集者欲飞飞者击。", 
            "庭中花木雀倒窥，过眼一飞如箭激。", 
            "男儿意气敌万人，安能刺促老此身。"
        ], 
        "title": "画鹰", 
        "type": "古风", 
        "yun": null
    }, 
    {
        "author": "刘震", 
        "era": "清", 
        "subtype": null, 
        "text": [
            "扁舟北来太行左，拄颊微吟效《梁父》。", 
            "岱宗千里蔽浮云，湖波仿佛商羊舞。", 
            "冥鸿亦似畏惊涛，天半群呼声正苦。", 
            "春前堤岸今湖心，尚有禾苗碍柔橹。", 
            "主人诗情最高远，指点苍茫作怀古。", 
            "秦皇李斯安在哉！峄山碑断苍烟埋。", 
            "君看湖水乘秋涨，犹带咸阳暴气来。"
        ], 
        "title": "峄山湖余紫岩太守同作", 
        "type": "古风", 
        "yun": null
    }, 
    {
        "author": "刘醇骥", 
        "era": "清", 
        "subtype": "五言律诗", 
        "text": [
            "幽意谷泉落，相将任往回。", 
            "谁持星浪石，移近雨花台。", 
            "人坐翠微笑，鸟邀春色来。", 
            "山僧有新约，曾许寺门开。"
        ], 
        "title": "春日游灵山山在县治东三里许其上有诸精舍 其一", 
        "type": "律诗", 
        "yun": "灰"
    }, 
    {
        "author": "刘醇骥", 
        "era": "清", 
        "subtype": "五言律诗", 
        "text": [
            "数转烟萝入，微茫山气中。", 
            "阴晴半壑树，钟磬午天风。", 
            "饭供行厨白，香分宝座红。", 
            "无能随远社，猿鹤偶然通。"
        ], 
        "title": "春日游灵山山在县治东三里许其上有诸精舍 其二", 
        "type": "律诗", 
        "yun": "东"
    }, 
    {
        "author": "刘璜", 
        "era": "清", 
        "subtype": "七言律诗", 
        "text": [
            "浮图杳霭入青云，渭水泾流远近分。", 
            "背日丹梯风可御，藏烟翠柏鸟希闻。", 
            "使君欲寄登高赋，衲子争贪佞佛文。", 
            "收拾碧纱笼好句，九龄风度自超群。"
        ], 
        "title": "同咸阳张天任明府登文塔", 
        "type": "律诗", 
        "yun": "文"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "封了麟符，巡檐处、钿朵小梅开否。", 
            "渐有春风入幔，水蘸鹅黄新柳。", 
            "女儿纤手。", 
            "暂莫弄、一方红籀。", 
            "花迎玉佩，香绕戟衣，帘卷清昼。", 
            "一年墨牒光阴，需头押尾，彀侬消受。", 
            "此夕红莲幕里，不住银筝催酒。", 
            "牡丹开又。", 
            "直暖过、西京烟九。", 
            "好景娱人，只在海棠前后。"
        ], 
        "title": "玉女迎春慢 封印日偶书", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "旧历才余十日，凄凄天雨霜。", 
            "带暝色、万点寒鸦，归飞急、故趁斜阳。", 
            "风催谯门画角，楼台悄、渐隐灯烛光。", 
            "问五纹、绣线谁添，倾东海、未抵宫漏长。", 
            "记得雨棂雪艭。", 
            "当年洗马，横江百感茫茫。", 
            "老矣韦郎。", 
            "少年事、莫思量。", 
            "闲时倚楼看镜，楪子面、尽端相。", 
            "中书万羊。", 
            "何如理安寺，僧粥香。"
        ], 
        "title": "绮寮怨", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "淡月幽窗如画，墨梅横一枝。", 
            "四五点、冷蕊疏花，无人处、自照冰池。", 
            "霜柯惊飞冻鹊，谁家笛、故学秦女吹。", 
            "想弄珠、玉指生寒，蟾辉里、缟袂归去迟。", 
            "瘦沈自宽带围。", 
            "轻裘紫绮，针神几费柔荑。", 
            "闷拨垆灰。", 
            "这情绪、有谁知。", 
            "银屏雪儿何在，觅旧谱、自填词。", 
            "相逢甚时。", 
            "明灯照棋局，应有期。"
        ], 
        "title": "绮寮怨 冬夜 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "好是昭州颜色，软帘新退红。", 
            "试玉砚、冰缬微凝，朱扉掩、绮日云烘。", 
            "家常羊肝半臂，黄绵袭、暖甚金线狨。", 
            "侧帽纱、索笑南檐，梅花下、处处逢放翁。", 
            "小盏试斟紫茸。", 
            "煎茶素手，何时竹里相逢。", 
            "寄语渠侬。", 
            "一瓯雪、待春风。", 
            "文园十分消渴，掌上露、不胜浓。", 
            "霜华暗融。", 
            "西台一株柏，青到冬。"
        ], 
        "title": "绮寮怨 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "试酌凤酒，金幡转、又东风。", 
            "温温煮枣房栊。", 
            "看软糕切玉，更芳茗舒茸。", 
            "昭阳太极辇路，柳条依约翠烟中。", 
            "三九玉梅寒信过，貂裘紫领和融。", 
            "第一番花讯，有木笔新红。", 
            "花前捉尘会客，角巾潇洒林宗。"
        ], 
        "title": "临江仙引", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "巷陌太平鼓，千门爆竹，并作春声。", 
            "少年事、朱楼系马弹筝。", 
            "新正。", 
            "有金船酒，银桥月、气象承平。", 
            "逢人日，看定王红萼，别有风情。", 
            "香清。", 
            "韦郎昼寝，一晌茶熟诗成。", 
            "好栽培芳树，待燕停莺。", 
            "飞觥。", 
            "对昆池水，南山雪、老眼常明。", 
            "江南路，又杏花春雨，迎接先生。"
        ], 
        "title": "临江仙慢 第二体", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "海红步障双紫鸳。", 
            "午窗晴、烘透水仙。", 
            "读画久，煎茶熟，悄房栊、花气似烟。", 
            "年头墨牍无多许，问西楼、谁斗管弦。", 
            "且侧帽，梅花下，背东风、偷学少年。"
        ], 
        "title": "恋绣衾 新岁鲽舫即事有怀 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "黄金鞳膝苏合裘。", 
            "暖帘垂、香满被篝。", 
            "去年见，今年忆，画春山、人在小楼。", 
            "妆成独自薰香坐，红毡熨、银叶酒舟。", 
            "绣斜领，金排扣，系雕龙、双玉佩不。"
        ], 
        "title": "恋绣衾 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "东风未绿百草芽。", 
            "袅鹅黄、新柳带鸦。", 
            "小儿女，春妆丽，蘸胭脂、弹上杏花。", 
            "去年人日书红纸，记柔荑、黏贴翠纱。", 
            "玉窗静，重门锁，燕归来、犹认谢家。"
        ], 
        "title": "恋绣衾 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "明波织簟西子湖。", 
            "袖罗香、游女弄珠。", 
            "昨梦到，孤山侧，万梅花、齐拜老逋。", 
            "抱琴打点杭州去，问钱王、十锦在无。", 
            "陌上走，花开候，绣衣人、真入画图。"
        ], 
        "title": "恋绣衾 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "粉捏狮蛮，菜挦龙鹤，年光媚。", 
            "绿脚茶甘，紫芽姜嫩，刚了先生饭事。", 
            "饶阶行、有药蔓三青，筇枝九紫。", 
            "问百子池头，蕃釐观里，几多红翠。", 
            "拟向金门问夜，绣陌朝天，还待日边青鸟至。", 
            "蓟北江南，弄梅搴杏，取宫帘、丹毫进止。", 
            "长亭柳，才绿便含销魂意。", 
            "笛声起。", 
            "这离情、有如灞水。"
        ], 
        "title": "斗百草 早春即事", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "置酒立春前一日，彩毫常侍题诗。", 
            "台乌粉项报春迟。", 
            "葡萄腰褥锦，木笔胆瓶枝。", 
            "打遍青门珠络鼓，南檐新柳成丝。", 
            "老来风趣镜神知。", 
            "掠须花玳瑁，笼眼圣琉璃。"
        ], 
        "title": "临江仙 立春前一日作", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "青鼠帽，紫貂褕。", 
            "春暖百花初。", 
            "井华满注水精盂。", 
            "窗日晒红鱼。", 
            "中庭悄，雏尼报。", 
            "池北朱梅开早。", 
            "慵拈针线罢温书。", 
            "花底学摴蒱。"
        ], 
        "title": "喜迁莺 新岁赠小儿女", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "落灯风。", 
            "又吹起、曲水仙杏红。", 
            "今朝燕九晴和，歌管不到楼东。", 
            "梨花一钟酒，记个人、小靥现芙蓉。", 
            "围绮席、画烛金尊，去年情绪难同。", 
            "想像帝里春融。", 
            "问长春旧径，可驻香骢。", 
            "彩燕金幡刚过了，纸鸢毬杖又相逢。", 
            "今宵月、双照燕秦，伴玉缸、蕙炷寂寥中。", 
            "底事姗迟，药娥怕上帘栊。"
        ], 
        "title": "尉迟杯 去年灯期两填此调，今年灯事寥落，燕九日酒罢，魫窗寂坐，药娥未来，用晁无咎平韵体以写岑况。", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "荑柳缃桃，斗艳冶、平分一半春风。", 
            "瑶台月下人，记桂堂深处，曾几相逢。", 
            "双莲冉冉凌波，独立芝田晓露中。", 
            "又并肩、私语移时，角巾钗索挂珑璁。", 
            "画梅燕子梁空。", 
            "满地余香，可怜斑竹薰笼。", 
            "屏心周昉画，貌海棠春睡，粉媠脂慵。", 
            "啼痕点点沾衣，可似相思豆子红。", 
            "待锦笺、说与相思，定蹙双翠峰。"
        ], 
        "title": "忆瑶姬", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "红杏开时，又金钱买夜，火树争霞。", 
            "万点明星，七十二重花。", 
            "奈昨夜、铜街酥雨，画蝉微湿宫纱。", 
            "月姊不意，光门尔许妍华。", 
            "今宵舞裙歌扇，有红蕖百朵，趁逐莲娃。", 
            "翠水瑶姬，骑凤落烟沙。", 
            "更领略、街西妍唱，定场别奏琵琶。", 
            "有意夺锦，龙头知属谁家。"
        ], 
        "title": "金盏倒垂莲", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "清閟小幅，溪山黯青绿。", 
            "丝雨弄晴，二月东风，今朝初六。", 
            "草色苔光交旖旎，又还我、一庭芳缛。", 
            "借春阴，直到花朝，红棠开足。", 
            "泉响谷，清似玉。", 
            "树绕屋，翠如幄。", 
            "且抖擞官身，勾当春事，日日闭门休沐。", 
            "雪积一分二分水，花亚十竿百竿竹。", 
            "便随分携尊，总人间清福。"
        ], 
        "title": "帝台春", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "记前年、雪打花朝，今年又湿燕羽。", 
            "婢剪香苏，奴芟翠蔓，一院梨花雨。", 
            "半阴岑，半和煦。", 
            "恰到春光最佳处。", 
            "容与。", 
            "且供支鹤料，平章琴谱。", 
            "绿笺奏天姥。", 
            "海棠巢、乞借轻阴护。", 
            "趁方空未著。", 
            "接䍦倒戴，闲过围棋墅。", 
            "紫桃稊，碧桐乳。", 
            "净洗看花眼中雾。", 
            "留住。", 
            "九十日春，休教虚度。"
        ], 
        "title": "定风波", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "茜丽江山，刚宜称、词人管领。", 
            "平生事、眈诗成癖，爱山如命。", 
            "逋老与花同枕席，钱王有树衣绫锦。", 
            "学髯仙、判事小红亭，流泉冷。", 
            "人白帢，垂杨映。", 
            "鱼绣尾，春波净。", 
            "记前生曾打，理安钟磬。", 
            "花带绮罗兰麝气，水摇金碧楼台影。", 
            "遍人间、画扇绣屏风，西湖景。"
        ], 
        "title": "满江红 忆杭州", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "病酒伤离不奈春。", 
            "罗衾颠倒绣麒麟。", 
            "潜被猧儿惊梦觉。", 
            "佯笑。", 
            "欠呵情态最忺人。", 
            "红杏一枝斜映面。", 
            "春半。", 
            "相逢还待杏生仁。", 
            "乍觉肌凉添半臂。", 
            "微嚏。", 
            "是他念我翠眉颦。"
        ], 
        "title": "定风波 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "映水遮楼柳弄丝。", 
            "建章门户啭莺迟。", 
            "第四五番风信到。", 
            "寒峭。", 
            "小桃才著淡胭脂。", 
            "记得花间同试酒。", 
            "纤手。", 
            "绿笺亲写草堂词。", 
            "今日簪花人不见。", 
            "双燕。", 
            "啄花还上去年枝。"
        ], 
        "title": "定风波 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "水碧罗帷镇墨犀。", 
            "春眠多魇觉来疑。", 
            "髻子半偏钗半卸。", 
            "今夜。", 
            "梦抛红泪湿郎衣。", 
            "他日牵衣灯下看。", 
            "悽黯。", 
            "啼痕狼藉酒痕稀。", 
            "袍袄钞书休用墨。", 
            "猩色。", 
            "全将妾泪写君诗。"
        ], 
        "title": "定风波 其三 闺思", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绰约瑶台第一仙。", 
            "生朝早占百花先。", 
            "西母爱怜亲赐酒。", 
            "长寿。", 
            "千红万紫合推班。", 
            "总把月娥呼作姊。", 
            "欢喜。", 
            "今年添得一回圆。", 
            "小叠红笺书喜字。", 
            "封寄。", 
            "梅兄矾弟可同看。"
        ], 
        "title": "定风波 其四 花朝前一日作", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "林花著雨胭脂湿，绣帘外、春寒犹力。", 
            "小楼吹笛杏花天，恰刚是、仲春十一。", 
            "淡妆浓抹娇无匹，算一到、西湖也值。", 
            "越罗衫子藕丝裙，被烟水、通身染碧。"
        ], 
        "title": "步蟾宫", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "梦是莺啼破，书是雁捎回。", 
            "看映水芙蓉，艳如卓女，唤茶鹦鹉，声似杨妃。", 
            "讽新句、钗划垆灰。", 
            "卜佳期、笑指蔷薇。", 
            "著意选词牌，自制曲、一阕阮郎归。"
        ], 
        "title": "红罗袄", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "踏青来早。韦杜城南烟树晓。", 
            "绿骏巴𩥄。不费珊瑚七宝鞭。", 
            "杏鞯微涴。滑滑春泥酥雨过。", 
            "软绿氍氍。芳草天涯何处无。"
        ], 
        "title": "减字木兰花 城南试马作 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "花前回首。元夜笙歌元夜酒。", 
            "底处销魂。二月垂杨二月莺。", 
            "杨枝解舞。走马章台常见汝。", 
            "莺也能歌。手把双柑唤奈何。"
        ], 
        "title": "减字木兰花 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "客魂销否。湿尽连昌宫畔柳。", 
            "画褥温温。几剪灯花却四更。", 
            "瑶琴绿绮。中有潇湘无限意。", 
            "等是天涯。何独江南负杏花。"
        ], 
        "title": "减字木兰花 春夜雨中二解 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "此何声也。迤逦冰河过铁马。", 
            "鼓打花奴。错落瑛盘大小珠。", 
            "香篝素被。打点今宵安稳睡。", 
            "无奈芭蕉。故学钗声枕畔敲。"
        ], 
        "title": "减字木兰花 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "眉纤腰细。可是媚楼香扇坠。", 
            "娇倩人扶。侥倖青衫惹唾珠。", 
            "试宽罗结。一段仙肌姑射雪。", 
            "背转银缸。瞒过钗头小凤皇。"
        ], 
        "title": "减字木兰花 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "鬟松黛蹙。", 
            "怪灵蛛、暗萦镜幞。", 
            "莺儿催唤梦醒，花含昨夜烛。", 
            "卯饮红酥映玉，解春酲、凤团未熟。", 
            "妆成身入画里，纹窗柳影绿。"
        ], 
        "title": "金蕉叶", 
        "type": "词", 
        "yun": null
    }, 
    {
        "author": "刘璋寿", 
        "era": "清", 
        "subtype": "七言绝句", 
        "text": [
            "怅无斗酒与双柑，客里莺声二月三。", 
            "带得春潮随我去，杏花一色看江南。"
        ], 
        "title": "舟泊上海", 
        "type": "绝句", 
        "yun": "覃"
    }, 
    {
        "author": "刘澄", 
        "era": "清", 
        "subtype": "七言绝句", 
        "text": [
            "秣陵秋色自年年，碧水红阑映宛然。", 
            "堤上柳丝堤下舫，纵无烟雨亦堪怜。"
        ], 
        "title": "忆秦淮 其一", 
        "type": "绝句", 
        "yun": "先"
    }, 
    {
        "author": "刘澄", 
        "era": "清", 
        "subtype": "七言绝句", 
        "text": [
            "清尊檀板劝殷勤，水榭风来笑语闻。", 
            "残醉有人帘半倚，酒痕新上藕丝裙。"
        ], 
        "title": "忆秦淮 其二", 
        "type": "绝句", 
        "yun": "文"
    }, 
    {
        "author": "刘永济", 
        "era": "清", 
        "subtype": null, 
        "text": [
            "晓驿收烟净，晴岩入望遥。", 
            "去程归路两迢迢，独立闲阶无绪看盘雕。", 
            "伐驷歌秦什，霾轮赋楚招。", 
            "昏昏兵祲几时销，满面尘埃随队上征飙。"
        ], 
        "title": "南柯子  赴辰溪湖南大学途中。晓发六寨", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "分手春宵月满衣，酒阑醉面拂凉飔。", 
            "将雏倦比红襟燕，怀侣悉牵雪茧丝。", 
            "商去住，各东西，转头离会两难知。", 
            "花前忽动天魔劫，怅望雷渊幸脱时。"
        ], 
        "title": "鹧鸪天 筑阳市楼饮散与迪生别。迪生以浙江大学事入重庆，即遇空袭，念之不已，词以讯之", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "宅火熊熊那可居，却从何处觅三车。", 
            "众生历劫魔群喜，大浸稽天圣独吁。", 
            "休侘傺，且虚徐，可怜蹩躠铸唐虞。", 
            "而今识破弥天诳，坐阅鳌倾一语无。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "岁序潜移悄自惊，江村物色又全更。", 
            "蚕初作茧桑都老，豆欲行藤架已成。", 
            "云易幻，水难停，百年销得几瞢腾。", 
            "疏棂小几茫茫坐，翻尽残书眼翳生。"
        ], 
        "title": "鹧鸪天（1940年）", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "客怀如梦如烟，佳辰只作寻常度。", 
            "殊乡节物，香蒲角粽，依稀荆楚。", 
            "汉上旌旗，湘中鼓角，岭南烽火。", 
            "正忠肝义胆，争城陷垒，能馀几，清平土。", 
            "前事渚宫漫数，尽沉酣、琼筵歌舞。", 
            "高唐梦冷，章华春晚，江山谁主？", 
            "极目心伤，断魂难返，江南红树。", 
            "剩一潭怨水，年年此日，费辞人赋。"
        ], 
        "title": "水龙吟  庚辰重午", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "画扇罗衣惜旧狂，年年惟是赚回肠，今朝眼底事茫茫。", 
            "雪腕巧盘长命缕，翠眉浓写辟邪王。", 
            "卧看儿女闹端阳。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "鲁殿孤存气自尊，古怀幽恨待谁论？", 
            "乱来弦诵杂兵尘。", 
            "隔水晚山烟幂幂，出城乔木雨纷纷，小车归去市灯昏。"
        ], 
        "title": "浣溪沙 文庙晚归 去年日寇空袭乐山，全城被毁，文庙独存，武大本部即设于此", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "不缘幽恨损欢悰，游迹亦豪雄。", 
            "杜老曾经伏骥，苏仙向此蟠龙。", 
            "绮罗城郭，桑麻郊坰，富丽茏葱。", 
            "何日山川清晏，商量雨屐烟篷。"
        ], 
        "title": "朝中措", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "连朝赤帝行躔道，热属炎官张火纛。", 
            "残书欲读眼生花，新句虽成愁写草。", 
            "宵来猛雨疑山倒，接畛清泉活枯槁。", 
            "云巢百事任安排，只向天公求一饱。"
        ], 
        "title": "木兰花  连日苦暑，得雨喜赋", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "丰碑去国，今日休悲陵变谷。", 
            "二十年前，曾见雄师凯乐旋。", 
            "翻歌成哭，梦断钧天何日续！", 
            "宫月荒寒，可有金仙带泪看。"
        ], 
        "title": "减字木兰花 吊法京凯旋门。门有纪念战胜之碑，二十年前欧战后建，今闻已为德军移去矣", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "我有一云巢，只在云深处。", 
            "缥缈任东西，久暂随缘住。", 
            "洁白异芹泥，芳润和花雨。", 
            "何事管兴亡，还作人间语。"
        ], 
        "title": "生查子", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "琳宫幽邃，步步霜腴词境内。", 
            "蜕出尘寰，陡见青空覆大千。", 
            "山僧刺刺，我自天风生两耳。", 
            "也似金仙，坐阅兴亡了不言。"
        ], 
        "title": "减字木兰花二首 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "江山犹是，千古离堆差可指。", 
            "小楫轻舟，梦入吴榔藻国秋。", 
            "云居清閟，世上惊尘飞不至。", 
            "待卜菟裘，晨夕从君觅胜游。"
        ], 
        "title": "减字木兰花二首 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "日日垂帘欹枕，朝朝短咏微哦。", 
            "多君怜我似蚕蛾，自吐冰丝缠裹。", 
            "不解题桥献赋，不能跃马横戈。", 
            "九秋风露得来多，只共蛩螀吟和。"
        ], 
        "title": "西江月 病馀日课小词，惠君嘲我如蚕吐丝，赋此为解", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "慈王何力度狂流，遍阎浮，斗龙虬。", 
            "一匊残灰，中结万恩仇。", 
            "便写金经胝右腕，冤不解，愿安酬。", 
            "斑斓囊句费冥搜，恣儿呕，无母忧。", 
            "只有吟边，眉萼为添愁。", 
            "多谢故人怜瘦损，书郑重，意绸缪。"
        ], 
        "title": "江城子 豢龙戒予吟多损神，劝写金刚经以结胜缘，词以报之", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "棱棱瘦骨凝鞭血，敝车欹侧关城血。", 
            "振鬣一长嘶，马情人岂知？", 
            "当年辽冀战，事往如流电。", 
            "高纛拥千骑，谁家玉雪儿？"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "雨外河山生晓梦。", 
            "小枕疏衾，乍觉新凉重。", 
            "草际吟蛩天自动，焦桐莫便成凄弄。", 
            "檐雀喧晴时一哄。", 
            "远讯难凭，颠倒钗头凤。", 
            "侍倩西风开宿雾，西风只作凋零用。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "娇鬓移筝韵欲流，丝丝还诉故宫愁，泪珠万一尚能收。", 
            "落照孤村催换世，西风深樾与悲秋，人间何苦蜕痕留。"
        ], 
        "title": "浣溪沙 蝉", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "远岫层阴罨绿房，露华初未染秋黄，湿烟微逗月宫香。", 
            "绝不爱怜长日雨，等閒零落隔幽窗，秾枝有忆定云孀。"
        ], 
        "title": "浣溪沙 雨中桂花零落，用梦窗韵赋之", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "从严懒下伤春泪，今日愁来难作计。", 
            "拚将双泪滴成川，还只鱼儿知此味。", 
            "迁陵变谷无穷事，都共飙轮晨夕驶。", 
            "但怜红紫换荣枯，毕竟人生皆梦醉。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "行到蚕丛地尽头，凄清云物又成秋，销忧难觅仲宣楼。", 
            "剩水吞声过楚峡，斜阳凝血下神州，欲呼辞魄吊高丘。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘震", 
        "era": "清", 
        "subtype": "七言绝句", 
        "text": [
            "玉检金泥历代传，振衣千仞是何年。", 
            "风吹一片青冥色，万朵芙蓉落马前。"
        ], 
        "title": "望岱", 
        "type": "绝句", 
        "yun": "先"
    }, 
    {
        "author": "刘震", 
        "era": "清", 
        "subtype": "七言绝句", 
        "text": [
            "当涂典午事纷纭，西蜀山川付暮云。", 
            "我到岘山无泪洒，秋风曾拜卧龙坟。"
        ], 
        "title": "岘山", 
        "type": "绝句", 
        "yun": "文"
    }, 
    {
        "author": "刘震", 
        "era": "清", 
        "subtype": "五言律诗", 
        "text": [
            "崎岖天路仄，径绝险摩空。", 
            "直此盘回上，何难霄汉通。", 
            "阴晴山向背，苦乐辙西东。", 
            "百二秦关接，重重控禹功。"
        ], 
        "title": "固关道中", 
        "type": "律诗", 
        "yun": "东"
    }, 
    {
        "author": "刘震", 
        "era": "清", 
        "subtype": "五言律诗", 
        "text": [
            "百骑功成后，将军庙貌存。", 
            "春秋还血食，风雨正黄昏。", 
            "墓木神鸦拱，江声战马奔。", 
            "东吴多俊杰，何地有招魂？"
        ], 
        "title": "甘宁庙", 
        "type": "律诗", 
        "yun": "元"
    }, 
    {
        "author": "刘震", 
        "era": "清", 
        "subtype": "七言律诗", 
        "text": [
            "六国丘墟九宇恢，更张周典见雄才。", 
            "驾临东土崇台构，宫压南山复道开。", 
            "只见壁随山鬼至，那闻药自海船来。", 
            "阿房转瞬繁华歇，却与《诗》《书》共劫灰。"
        ], 
        "title": "祖龙", 
        "type": "律诗", 
        "yun": "灰"
    }, 
    {
        "author": "刘翼明", 
        "era": "清", 
        "subtype": "五言律诗", 
        "text": [
            "地势东南尽，交情老大亲。", 
            "山如华不注，人念李于鳞。", 
            "沧海怀君赋，浮云笑我真。", 
            "独余千古意，空远莫能陈。"
        ], 
        "title": "琅邪绝顶怀渭清", 
        "type": "律诗", 
        "yun": "真"
    }, 
    {
        "author": "刘翼明", 
        "era": "清", 
        "subtype": "七言律诗", 
        "text": [
            "桃源有路问羲皇，题遍伊人薜荔墙。", 
            "弘景原非松不梦，辋川本以画为庄。", 
            "秋光到树红千叶，水气浮山绿一行。", 
            "有客何来逢细雨，重阳连日作高阳。"
        ], 
        "title": "过重萝山留别主人丁平之", 
        "type": "律诗", 
        "yun": "阳"
    }, 
    {
        "author": "刘翼明", 
        "era": "清", 
        "subtype": "七言律诗", 
        "text": [
            "南山深处问南村，饥渴残阳地主尊。", 
            "衣有神珠仍乞子，路迷芳草见王孙。", 
            "桃花流水春开瓮，细雨斜风客到门。", 
            "偏具隐心无隐迹，只将种果种仙根。"
        ], 
        "title": "自渠丘同马三如宿王申甫峒峪别业", 
        "type": "律诗", 
        "yun": "元"
    }, 
    {
        "author": "刘翼明", 
        "era": "清", 
        "subtype": "七言律诗", 
        "text": [
            "风雨平生若可期，每临空谷益多悲。", 
            "三秋足念惟吾辈，四海何人见此时。", 
            "醉貌疑添枫叶色，论心况对菊花枝。", 
            "怆然设酌来句漏，又起天边万里思。"
        ], 
        "title": "九日霞标山中得遇丁孟白共饮", 
        "type": "律诗", 
        "yun": "支"
    }, 
    {
        "author": "刘瞻榕", 
        "era": "清", 
        "subtype": "五言律诗", 
        "text": [
            "山险形如削，河奔势若翻。", 
            "中原龙战后，岩邑虎牢存。", 
            "游骑盘飞磴，清笳隐坏垣。", 
            "东西任行客，天限只空言。"
        ], 
        "title": "虎牢", 
        "type": "律诗", 
        "yun": "元"
    }, 
    {
        "author": "刘藻", 
        "era": "清", 
        "subtype": "七言绝句", 
        "text": [
            "绿阴深锁梵王宫，清磬一声天地空。", 
            "落叶漫山行不得，始知秋在乱山中。"
        ], 
        "title": "果山", 
        "type": "绝句", 
        "yun": "东"
    }, 
    {
        "author": "刘藻", 
        "era": "清", 
        "subtype": "五言律诗", 
        "text": [
            "落日瓜洲泊，春风贴水平。", 
            "片帆扬子渡，疏雨润州城。", 
            "客路莺花晚，渔村竹树清。", 
            "大观楼好在，遥对大江明。"
        ], 
        "title": "瓜洲", 
        "type": "律诗", 
        "yun": "庚"
    }, 
    {
        "author": "刘藻", 
        "era": "清", 
        "subtype": "五言律诗", 
        "text": [
            "一道秦淮水，长桥觅旧踪。", 
            "无边衰柳院，不尽夕阳钟。", 
            "人去三秋夜，客逢十月冬。", 
            "空闻船上笛，欲访竟何从。"
        ], 
        "title": "秦淮", 
        "type": "律诗", 
        "yun": "冬"
    }, 
    {
        "author": "刘藻", 
        "era": "清", 
        "subtype": "五言律诗", 
        "text": [
            "去岁皇华驿，板舆将母归。", 
            "五更村市月，一饭故山薇。", 
            "信寄江梅报，身随海燕飞。", 
            "又当箫鼓夜，千里望庭闱。"
        ], 
        "title": "十六日", 
        "type": "律诗", 
        "yun": "微"
    }, 
    {
        "author": "刘藻", 
        "era": "清", 
        "subtype": "五言律诗", 
        "text": [
            "七载蜀江客，匆匆岁又残。", 
            "东风吹鬓老，短烛照杯寒。", 
            "文字招尤易，生涯听命难。", 
            "稻粱嗟计拙，枉累使君肝。"
        ], 
        "title": "甲子除夕江北书怀", 
        "type": "律诗", 
        "yun": "寒"
    }, 
    {
        "author": "刘鳜", 
        "era": "清", 
        "subtype": "七言绝句", 
        "text": [
            "遥忆去年三月晦，云笺曾写送春诗。", 
            "情丝不断重重续，又是花残燕懒时。"
        ], 
        "title": "续送春诗", 
        "type": "绝句", 
        "yun": "支"
    }, 
    {
        "author": "刘鳜", 
        "era": "清", 
        "subtype": "五言律诗", 
        "text": [
            "生即不逢春，风霜遍历身。", 
            "长鸣惟向月，入户暂依人。", 
            "旅寄天蝼穴，寒铺落叶茵。", 
            "客愁正繁剧，漫诉尔酸辛。"
        ], 
        "title": "客馆蟋蟀", 
        "type": "律诗", 
        "yun": "真"
    }, 
    {
        "author": "刘鳜", 
        "era": "清", 
        "subtype": "七言律诗", 
        "text": [
            "凭栏远眺仲宣楼，景物萧条逼晚秋。", 
            "枫叶浸霞红石径，芦花飞雪白汀洲。", 
            "笙歌梦踏扬州月，烟水贫无少伯舟。", 
            "暝色苍茫天渐缩，蛩声四野为谁愁。"
        ], 
        "title": "秋感 其一", 
        "type": "律诗", 
        "yun": "尤"
    }, 
    {
        "author": "刘鳜", 
        "era": "清", 
        "subtype": "七言律诗", 
        "text": [
            "客散堂空掩敝扉，一庭落木坠还飞。", 
            "倦怜白雁还南北，笑对黄花较瘦肥。", 
            "再唱郢歌弥寡和，曾经蜀道不知归。", 
            "间阶徙倚探明月，清露漫天欲湿衣。"
        ], 
        "title": "秋感 其二", 
        "type": "律诗", 
        "yun": "微"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "红绵浅蘸翠罂油。", 
            "皂罗缝臂韝。", 
            "解开青绺倩人梳。", 
            "绿云香满楼。", 
            "珍剃绕，茜绒收。", 
            "牡丹花似不。", 
            "一螺美满学苏州。", 
            "与郎圆到头。"
        ], 
        "title": "阮郎归 前题", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "天生福慧，一种天然妩媚，晓妆迟。", 
            "桂叶纤纤黛，莲花窄窄衣。", 
            "宫词能暗诵，粉帛不轻离。", 
            "即见桃花面，莫相思。"
        ], 
        "title": "女冠子 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "薰香傅粉，匀染十分齐整，出屏帷。", 
            "莲子杯行酒，桃花纸写诗。", 
            "鬓松临水见，柳嫩上楼知。", 
            "一握丁香核，欲谁贻。"
        ], 
        "title": "女冠子 其二", 
        "type": "词", 
        "yun": "支"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "心比犀灵，身同鹤瘦，鬓丝青似茶烟。", 
            "炉鼎何功，从来贵寿由天。", 
            "海东漫致长生药，话辽阳、老泪潸然。", 
            "把方书、杞犬参人，都付唐捐。", 
            "平生不解调婴姹，纵河鱼自煮，也驻华年。", 
            "秋月春风，伴人浅醉闲眠。", 
            "秦皇汉武皆痴绝，祇鸳鸯、不羡神仙。", 
            "奈花前，少个杨枝，调护香山。"
        ], 
        "title": "高阳台", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "罗袖湿。坐到窗儿黑。", 
            "唧唧。懒学木兰当户织。", 
            "然脂磨瘦画眉墨。粉纸开奁觅。", 
            "笔笔。写出相思闻叹息。"
        ], 
        "title": "忆秦娥 其一 闺怨，用冯延巳调", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "花妒妾。酒晕双桃靥。", 
            "切切。早与鸳鸯颁度牒。", 
            "翠颦娇煞远山色。水样罗裙褶。", 
            "叶叶。上绣穿花千个蝶。"
        ], 
        "title": "忆秦娥 其二 春闺", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "开镜匣。日射胭脂颊。", 
            "滑滑。苏合油滤垂地发。", 
            "金钗斜溜耳珠戛。宝髻须花压。", 
            "恰恰。簪上一枝长十八。"
        ], 
        "title": "忆秦娥 其三 题美人梳头画障", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "双鬟弄笛，点罗衣、杏花似雪。", 
            "凉蟾低照鬓影，蝤蛴玉样白。", 
            "粉落宫梅半额，问朝云、有谁画得。", 
            "除非周昉细写，屏风十二叠。"
        ], 
        "title": "金蕉叶 春夜有赠", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "宛转流苏，罗帐四垂，鹊语绿窗才晓。", 
            "绣枕梦回，红檐雨歇，轻阴尚笼花杪。", 
            "海棠过了，满雕砌、落红谁扫。", 
            "念春人，似玉蕊一枝，镜菱偷照。", 
            "炙薰垆、麝烟暗袅。", 
            "搴珠箔、又怯翠衫寒峭。", 
            "薄鬓贴蝉，轻纨扑蝶，南园久无人到。", 
            "杏悭桃小。", 
            "盼骄马、踏青来早。", 
            "印鞋尖，似犹是、去年芳草。"
        ], 
        "title": "上林春慢", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "嫩柳金垂，小桃红亚。", 
            "愔愔帘阁春寒乍。", 
            "屏风几首玉台诗，园林一幅江南画。", 
            "镜子抛来，灯儿炙罢。", 
            "旧时月色凄凉夜。", 
            "满身花影贴罗衣，杏烟湿鬓鞦韆下。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "金缕衣。绿杨枝。", 
            "晓寒梳洗下楼迟。远山双黛低。", 
            "解辫添香剃。分杯递口脂。", 
            "此情惟有两人知。怎生忘得伊。"
        ], 
        "title": "蝴蝶儿 效张泌", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "灯前亲芳泽，罗襦一袭，似隔阡陌。", 
            "软绣帘栊，燕子归来，花下曾识娇绵侧。", 
            "怕郎怀、溜钗横玉，霏唾凝碧。", 
            "奈空持、罗带斜倚，画屏无物与遮隔。", 
            "琴心早属梁园客，算卖赋、黄金过千百。", 
            "露药烟蕖，清是君文，秾是妾色。", 
            "头未白，斗风流，旧京扇扇，江左裙屐。", 
            "此乡有无限温柔，未应输合德。"
        ], 
        "title": "女冠子 用梦窗韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "正东风芳草尽绿，戟辕晓鸣笳鼓。", 
            "导碧幢、络绎会华林，大旗卷灵龙雕虎。", 
            "行都建、政事中书主。", 
            "左右丞、双参开府。", 
            "据横榻、花簇金狨，试关中、健儿材武。", 
            "万貔貅星弹，竞发药烟，更萦丝雨。", 
            "想蓟州、新令肃南塘，立三日、浙兵无语。", 
            "银枪队、把滑青泥路，梐楯郎、曾何足数。", 
            "罥芝盖、密点飘花，举青旂、晚云堆絮。", 
            "对南山千尺积雪，铁衣竟忘寒冱。", 
            "看五千、貂锦赛云霞，兼晖映、瑶台琪树。", 
            "盘马地、万柳垂金缕，怕暮寒、梨花犹舞。", 
            "报天子、罴卧关门，奏铙歌、一篇朱鹭。"
        ], 
        "title": "三台", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "写天际、乌云画景，放慢春色。", 
            "雕槛梨花伫月，中庭蕙草沁雪。", 
            "念绣被、薰垆通夜爇。", 
            "炷沈麝、到晓犹热。", 
            "问苏合轻裘紫骝马，谁曾过南陌。", 
            "情切。", 
            "褪花杏子羞结。", 
            "奈昨夜东风胭脂坠，点点罗袂血。", 
            "还拣取嫣红，和柳轻折。", 
            "锦书未灭，凭燕儿、传与朝云消息。", 
            "百五韶华须邀勒，尽拖逗、晚霞一脉。", 
            "漫惆怅、西园花信涩。", 
            "后边有、冉冉红云，望不极，幽芳最得天怜惜。"
        ], 
        "title": "浪淘沙慢", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "对舒紫燕翼，双结青梅子。", 
            "海棠翠叶，还比花时美。", 
            "丝雨弄晴，荡得春如水。", 
            "罗帐朝慵起。", 
            "无奈晓莺啼，一声声、红窗近底。", 
            "倩谁寄。", 
            "寄洛浦相思，把珠珰暗结，绡帕密缄，自写珍珠字。", 
            "蝴蝶梦中，逐趁人千里。", 
            "昨夜灯花喜。", 
            "为问甚时，归又还、将蔷薇笑指。"
        ], 
        "title": "浣溪纱慢", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "芳树谁家。", 
            "玉兰初试花。", 
            "折得一枝雪艳，宜伴取、宝珠茶。", 
            "瑶华。", 
            "红欠些。", 
            "玉颜生酒霞。", 
            "捉得藐姑仙臂，凭点注、守宫砂。"
        ], 
        "title": "霜天晓角", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "银塘浸月，香灶禁烟，淡泞白梨花影。", 
            "拂槛遮楼，蜀柳一株端正。", 
            "明润。", 
            "念疏疏、暖雨江南杏。", 
            "奈久对霜台，列柏戟乌总恋西省。", 
            "北去金鞍整。", 
            "料卅六闲鸥，圣湖相等。", 
            "未到孤山，早寄六桥梅信。", 
            "疏俊。", 
            "是金貂队里林和靖。", 
            "待细说、西都旧事，与越溪人听。"
        ], 
        "title": "卜算子慢 春夜月下寄杭州故人", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "裹鸭湔香水，捎莺惹柳烟。", 
            "罗衫团扇丽人天。", 
            "斗草栏杆时堕小金钿。", 
            "未了烧香愿，常抛问卜钱。", 
            "连心花结小腰鞶。", 
            "双系水晶如意玉连环。"
        ], 
        "title": "南歌子", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "暖风销尽楼阴雪。", 
            "昨夜香衾全体热。", 
            "并头羞戴蕙双花，连理初生桃百叶。", 
            "禁烟未届清明节。", 
            "抛隳光阴刚二月。", 
            "自批湘竹制风筝，杏子红绫糊蛱蝶。"
        ], 
        "title": "木兰花", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "新月。", 
            "娇绝。", 
            "照人吹笛。", 
            "露似珍珠。", 
            "满衣蟾影杏花疏。", 
            "铜壶。", 
            "迢迢清漏徂。", 
            "花侵格子穿双眼。", 
            "银河浅。", 
            "望断西来雁。", 
            "翠楼阴。", 
            "单凤衾。", 
            "沈吟。", 
            "可知楼上心。"
        ], 
        "title": "河传 其一 效孙光宪", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "春雨春雨，如泪如线，欲止还垂。", 
            "嫩莺闲上女墙啼。", 
            "丝丝。", 
            "湿金衣。", 
            "猛风吹仄西园竹。", 
            "池水绿。", 
            "小径桐花扑。", 
            "天心可是玉人心。", 
            "卿卿。", 
            "泪晴。", 
            "天也晴。"
        ], 
        "title": "河传 其二 效阎选", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "问春深浅。", 
            "看丁香未结，辛夷刚绽。", 
            "曾记那人，待月瑶华池畔。", 
            "晚妆残，云鬓乱。", 
            "春葱粉印窗眼。", 
            "任网蛛丝，忍把纹纱换。", 
            "开到桃花，不见桃花娇面。", 
            "懊煞侬、天不管。"
        ], 
        "title": "河传 其三 效少游", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "露桃红白照烟沙。", 
            "两株衠是花。", 
            "三分雪样七分霞。", 
            "十分春色赊。", 
            "垂柳外，那人家。", 
            "叩扉来乞茶。", 
            "眼波微溜髻鬟斜。", 
            "去年曾见他。"
        ], 
        "title": "阮郎归", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "万柳成丝，凭系著、春光如箭。", 
            "刚过了、清明禁火，雨香云暖。", 
            "返老还童松下鹤，娶妻生子梁间燕。", 
            "蓦一枝、红杏出墙来，谁家院。", 
            "铃索动，东风软。", 
            "莲押放，花阴转。", 
            "问梁园赋手，可曾游倦。", 
            "圆相红梨花上月，好音玉女窗中电。", 
            "算小桃、柯下即相逢，春风面。"
        ], 
        "title": "满江红", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "一岁端阳几。", 
            "又今朝、红榴续命，翠蓂添珥。", 
            "二十年来鸳鸯梦，赢得六珈象揥。", 
            "看雾夕、芙蕖犹是。", 
            "命妇花中卿第一，作门楣、女子当如此。", 
            "莺与燕，尽欢喜。", 
            "谢家儿女娇纨绮。", 
            "对芳筵、沙糖角黍，依然风味。", 
            "此去西湖朝灵隐，一瓣心香早寄。", 
            "把彩缕、罗襟牢系。", 
            "更十三年才耳顺，论风情、尚可称娘子。", 
            "裙带上，认灵蟢。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "闻道锦江成渭水，花光红似长安。", 
            "铜驼空自泣秋烟。", 
            "绮罗兴废外，歌酒死生间。", 
            "野哭千家肠已断，虫沙犹望生还。", 
            "金汤何计觅泥丸。", 
            "西南容有地，东北更无天。"
        ], 
        "title": "临江仙", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "岁月匆匆去似飞，榆边旧恨换新悲。", 
            "辽天化羽如重到，城郭而今有是非。", 
            "黄海渚，白山隈，藜床乌帽事成灰。", 
            "北陵千亩前朝树，历尽兴亡应长围。"
        ], 
        "title": "鹧鸪天二首 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "凄绝琼楼待旦人，独持鸾镜感霜痕。", 
            "谁怜铜辇秋衾梦，终作银台昼炬身。", 
            "千丈浪，万重云，要将黄海赌乾坤。", 
            "当年横笛高歌意，赢得词仙话苦辛。"
        ], 
        "title": "鹧鸪天二首 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "湖水湖云历劫中，楚兰新怨满西风，风前闲忆旧房栊。", 
            "窗递水馨添砚润，瓶供霜艳斗灯红，那时情味梦匆匆。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "驱雁悲风飒飒生，林园推枕有人惊，陟冈诗就乱愁并。", 
            "万里空山馀老屋，百年乔木聚疲氓，残灯衰鬓苦牵萦。"
        ], 
        "title": "浣溪沙寄湘弟遂园", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "煮字难充众口饥，牵萝何补破残衣，接天兵祲欲无辞。", 
            "一自权衡资大盗，坐收赢利有伧儿，一家歌笑万家啼。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "镜里欢情渐化尘，梦中芳草远游轮，飘魂忍泪为逢春。", 
            "终古鸡虫谁作主，野坛狐鼠自通神，山川能语定酸辛。"
        ], 
        "title": "浣溪沙  辛巳（1941年）五十四岁。", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "蘸尾新波漾曲黄，巢痕重认读书堂，输他云路得还乡。", 
            "软语向人多蕴藉，蹴帘惊梦忒轻狂，可能衔恨付苍茫。"
        ], 
        "title": "浣溪沙 奉酬抚五归燕之什，即用原韵", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "做暝柳丝多，惊凉燕语讹。", 
            "乍春来早又春过。", 
            "莫惜花时风雨虐，花纵好，意如何？", 
            "幻梦锦千梭，乾坤蚁一窠。", 
            "雾溟濛各自摩挲。", 
            "屈子独醒陶令醉，千载上，两峨峨。"
        ], 
        "title": "唐多令", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "扑眼劫尘，摇魂祅火，曰归归向何许？", 
            "百年身纵在，几海桑仿古。", 
            "兰成恨羁懒赋，漫情伤、海陵江浦。", 
            "急鼓孤城，哀笳荒戍，惟有此声苦。", 
            "啼空满，巴山路。", 
            "总凄凉不在，温梦庭户。", 
            "几枝寒月外，怨碧飘春去。", 
            "家山破后休凄念，算尘隙、同为驹旅。", 
            "愁更省，津桥暗、惊心倦侣。"
        ], 
        "title": "玲珑四犯 闻鹃用白石韵赋之", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "寒角荒屯，晚钟残刹，倦翼呼俦成阵。", 
            "散入苍烟，带将斜日，翻翻乍明还隐。", 
            "爱古桕分栖好，啼声故相引。", 
            "转蓬恨，傍西风、被他惊觉。", 
            "山径窈、闲曳瘦藤低趁。", 
            "漫省少陵诗，绕延秋、空噪饥吻。", 
            "晓色唐宫，更谁怜、纨扇愁损。", 
            "料南飞零梦，尚怯关河凄紧。"
        ], 
        "title": "法曲献仙音  看鸦", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "帘不卷，帘外乌声千转。", 
            "心事至今犹电幻，梦多愁更乱。", 
            "旧约山轻海浅，新恨水长天远。", 
            "雁讯不来空缱绻，讯来肠又断。"
        ], 
        "title": "谒金门二首 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "帘不卷，天意阴晴难算。", 
            "落尽红芳飞尽燕，愁痕深不见。", 
            "床上宝筝尘羂，镜里泪珠成串。", 
            "已是为他辛苦遍，此情争忍变。"
        ], 
        "title": "谒金门二首 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "裹黍缠丝事已陈，偏沾新恨入清尊，不成醒醉转酸辛。", 
            "一曲澄江喧戏鼓，半城斜日送游轮，天涯风物底相亲。"
        ], 
        "title": "浣溪沙  辛巳重午", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "欢去杳难寻，忍向东风话旧心。", 
            "身世轻沤浮巨涨，沉吟，底事关情直到今。", 
            "凉气满疏襟，坐掩残编夜正深。", 
            "雨压重檐如欲碎，萧森，只为伤春已不禁。"
        ], 
        "title": "南乡子", 
        "type": "词", 
        "yun": "侵"
    }, 
    {
        "author": "刘永济", 
        "era": "清", 
        "subtype": null, 
        "text": [
            "压梦漆云深，雨气昏昏袭枕衾。", 
            "梦外乾坤龙战苦，阴森，白骨成山骨挂林。", 
            "天帝式凭临，肯把神鳌一击沉。", 
            "愿乞银河湔铠仗，从今，日月昭回万象湛。"
        ], 
        "title": "南乡子", 
        "type": "词", 
        "yun": "侵"
    }, 
    {
        "author": "刘永济", 
        "era": "清", 
        "subtype": null, 
        "text": [
            "雨深梁月藏辉，故人忽堕巴山里。", 
            "欢然共展，怀中新句，连呼倦矣。", 
            "丛桂空吟，野猿应笑，耳尘难洗。", 
            "向长亭短驿，风轮雾盖，来还去，情何似。", 
            "爷屋司农无计，漫招邀、琼筵高会。", 
            "夷吾九府，计然七策，徒传纸贵。", 
            "万纬千经，可怜都换，长沙哀涕。", 
            "怅梦回晓帐，离愁渺渺，恰双鱼至。"
        ], 
        "title": "水龙吟 前夕梦豢龙翩然莅止，袖出诗卷相示，大呼倦谻。今晨得其邮书，知财政会毕便归，峨眉之游不果矣！纪梦述情，谱此代柬", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "静爇黄云散法馨，闲抽玉版试霜晴，尚留余习梦承平。", 
            "自笑不为无益事，也知难遣有涯生，谢君分我十分清。"
        ], 
        "title": "浣溪沙 晚归，楼主惠赠藏香笺纸，赋谢", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "斜阳恋郭，残宋江山红一角。", 
            "随意行歌，知道人生为甚么！", 
            "有情终苦，试看江头杨柳树。", 
            "愁浅愁深，谁识天寒翠袖心？"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "倚檐楹万感，算都换、鬓丝皤。", 
            "记燕几裁云，禅床屑玉，如梦经过。", 
            "鸣珂，故家巷里，怅承平乔木化寒莎。", 
            "惟有冲襟秀抱，宛然霁月澄波。", 
            "天和。", 
            "静养行窝。", 
            "春著树，水盈科。", 
            "念照天狼燧，长镵白柄，何处烟萝？", 
            "嵯峨。", 
            "更兼萧瑟，写生绡定惜旧山河。", 
            "甚日西窗剪炬，一尊换取颜酡。"
        ], 
        "title": "木兰花慢 绍周六兄前岁五十初度，同好咸以诗文为寿。予时方崎岖道路中，无一语相贶，补赋此调寄之", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "走壁金蛇绕屋雷，孱魂衾底唤初回，一椽如牒泊天涯。", 
            "天意几时回薄怒，人间何计醒群迷，欲寻詹尹问蓍龟。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "草间偷活，魑魅喜人方计拙。", 
            "守定心魂，忍见寒芜及国门。", 
            "荒荒横术，起舞华容谁失色？", 
            "万海千田，说与麻姑鬓减妍。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "刘履芬", 
        "era": "清", 
        "subtype": null, 
        "text": [
            "吾无应物材，涉世诚大难。", 
            "静默欲养心，触事多忧患。", 
            "读书不致用，焉贵抱丛残。", 
            "愧此编氓徒，力食供晨餐。", 
            "贫贱未为辱，亲密未知欢。", 
            "芬馨湘南草，讵若庭户兰。", 
            "俯思励至行，束带怜朝寒。"
        ], 
        "title": "岁晚述怀", 
        "type": "古风", 
        "yun": null
    }, 
    {
        "author": "刘履芬", 
        "era": "清", 
        "subtype": null, 
        "text": [
            "薄雾恋山坳，日在征鸟背。", 
            "出门一舸浮，峭碧点波碎。", 
            "横空见塔尖，如佛影孤髻。", 
            "逾近烟水阔，舍舟见古寺。", 
            "我友汪居士，避俗隐兹地。", 
            "布被可留客，门巷不嫌隘。", 
            "桧雨烧团茶，饫口园官菜。", 
            "卧听万壑风，足洗胸中秽。"
        ], 
        "title": "二月三日放舟至木渎宿石心村居越日登灵岩山远眺循麓过披云庵看梅冒雨而归纪游 其一", 
        "type": "古风", 
        "yun": null
    }, 
    {
        "author": "刘履芬", 
        "era": "清", 
        "subtype": null, 
        "text": [
            "微露濡行人，揽衣起破晓。", 
            "一步一看山，翳丛惊宿鸟。", 
            "风廊出溟渤，钟声散迟早。", 
            "松树千百盘，近觉青可拗。", 
            "思夷勇孤往，步险怯始造。", 
            "不知路所极，云起手能到。", 
            "数数到阶级，落叶琴台扫。", 
            "无与苎萝人，洞门閟春草。"
        ], 
        "title": "二月三日放舟至木渎宿石心村居越日登灵岩山远眺循麓过披云庵看梅冒雨而归纪游 其二", 
        "type": "古风", 
        "yun": null
    }, 
    {
        "author": "刘履芬", 
        "era": "清", 
        "subtype": null, 
        "text": [
            "上山复下山，僧庐三里余。", 
            "无数梅花林，照水争清疏。", 
            "禅宗息文字，掩关终岁居。", 
            "自惟种植缘，长笑溺与沮。", 
            "结趺坐苔石，啄木下自如。", 
            "众香了无际，安用悲莱芜。", 
            "亚枝落横玉，还读怯卢书。", 
            "一瓯绿雪汤，自易情怀孤。"
        ], 
        "title": "二月三日放舟至木渎宿石心村居越日登灵岩山远眺循麓过披云庵看梅冒雨而归纪游 其三", 
        "type": "古风", 
        "yun": null
    }, 
    {
        "author": "刘履芬", 
        "era": "清", 
        "subtype": null, 
        "text": [
            "秋声不在山，月色融于水。", 
            "菊畦两三丛，烂漫炫金紫。", 
            "净乡广作缘，池隙扶六枳。", 
            "霜重警林乌，波寒定潭鲤。", 
            "岂惟荇藻流，镫影一船舣。", 
            "旧游吴越交，十载五湖涘。", 
            "清景对灵抱，良宵数有几。"
        ], 
        "title": "夜坐荷芳书院", 
        "type": "古风", 
        "yun": "纸"
    }, 
    {
        "author": "刘履芬", 
        "era": "清", 
        "subtype": null, 
        "text": [
            "道衍未入燕，能诗乃名诗。", 
            "偶写友朋作，命意殊冲夷。", 
            "中州旧相识，寄远界乌丝。", 
            "一卷《后和陶》，书以徇心知。", 
            "繇靖不再睹，自洗软媚姿。", 
            "足知才力强，所施无弗宜。", 
            "和尚故不错，责之何苛为。", 
            "吁嗟太孙帝，柔弱祚渐衰。", 
            "文皇一振厉，遂廓二百基。", 
            "此见和尚功，长育亦不赀。", 
            "世俗恢奇策，传闻多可嗤。", 
            "要之游佛门，固是英雄师。", 
            "往昔见摹本，手迹今兹披。", 
            "他年请刊石，用补集所遗。"
        ], 
        "title": "观姚少师录童中州后和陶诗书后", 
        "type": "古风", 
        "yun": "支"
    }, 
    {
        "author": "刘墫", 
        "era": "清", 
        "subtype": "七言律诗", 
        "text": [
            "戴凭夺席乍知名，早见除书下玉京。", 
            "三殿委蛇新学士，一经教授旧儒生。", 
            "茶分小凤春香泛，槐舞双龙午荫清。", 
            "中秘遍窥劳梦想，愿从东壁借余明。"
        ], 
        "title": "十一兄得讲官喜赠", 
        "type": "律诗", 
        "yun": "庚"
    }, 
    {
        "author": "刘增", 
        "era": "清", 
        "subtype": "五言律诗", 
        "text": [
            "层城缘曲岫，岫断见城阴。", 
            "高士去不返，云山青至今。", 
            "我来贳尊酒，坐对一囊琴。", 
            "何处暮飔起，泠泠弦外音。"
        ], 
        "title": "彭泽", 
        "type": "律诗", 
        "yun": "侵"
    }, 
    {
        "author": "刘肇国", 
        "era": "清", 
        "subtype": "五言律诗", 
        "text": [
            "淡泊存吾素，羁栖何所营。", 
            "春山随意老，细雨带愁生。", 
            "归雁难成队，饥乌不定声。", 
            "联床惟手足，和泪对镫檠。"
        ], 
        "title": "夜雨同六弟作", 
        "type": "律诗", 
        "yun": "庚"
    }, 
    {
        "author": "刘肇均", 
        "era": "清", 
        "subtype": "五言律诗", 
        "text": [
            "爱君因意气，岂独昵交亲。", 
            "志略能匡世，文章不救贫。", 
            "遥知鞍马上，应念药炉人。", 
            "欲寄无多语，时危慎笑颦。"
        ], 
        "title": "寄张孝达", 
        "type": "律诗", 
        "yun": "真"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都尉台边，明妃冢畔，斛珠换得娉婷。", 
            "绣段银钗，渔僮合婿樵青。", 
            "劝郎莫向临邛去，惹杨花、在处多情。", 
            "甚琴堂、化作银河，隔断奴星。", 
            "郁金堂上伶仃燕，纵琅琊情死，身未分明。", 
            "寄语夫人，从今莫煮仓庚。", 
            "叮咛雁姐休为雁，怕断肠、不止今生。", 
            "只年年、东阁官梅，自发幽馨。"
        ], 
        "title": "高阳台", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "挂春帆、清波门外，垂杨几换金缕。", 
            "佳人更比湖山好，三十年前旧雨。", 
            "今健否。", 
            "道右手、姜芽难下鲈鱼箸。", 
            "重寻画谱。", 
            "是戊戌灾年，孤山隐者，自写六桥树。", 
            "趁秋潮，我亦乘槎东去。", 
            "谁赍神臂弓弩。", 
            "荷花桂子香如海，蟹眼茶铛再煮。", 
            "君记否。", 
            "记十锦、名城旧是钱家土。", 
            "香山俊语。", 
            "与玉局仙词，一齐分付，湖上采菱女。"
        ], 
        "title": "买陂塘", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "磁州好，河北似江南。", 
            "釉白花青茶器美，笋香鱼熟酒杯甜。", 
            "莲芡价尤廉。", 
            "重系马，夹路柳毵毵。", 
            "𤄬𪄠锦毛思旧绣，蜻蜓红尾趁疏帘。", 
            "留看一钩蟾。"
        ], 
        "title": "双调望江南 其一 过磁州作", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "磁州好，一段碧云天。", 
            "陶器鬻来仙佛像，水租收得藕菱钱。", 
            "吾欲买溪田。", 
            "沈吟久，有水恨无山。", 
            "云碓自舂非御米，烟波虽美欠吴船。", 
            "久住也堪怜。"
        ], 
        "title": "双调望江南 其二 别磁州", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "秋阶雨滴莓苔紫。一声声入愁人耳。", 
            "别泪定何如。梧桐叶上珠。", 
            "青泥黄叶阪。且可巾车缓。", 
            "花瘦小红檠。安排听到明。"
        ], 
        "title": "菩萨蛮 雨", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，六月采红蕖。", 
            "倚扇玉河观洗象，系船银闸看罾鱼。", 
            "绣幰夹城隅。"
        ], 
        "title": "望江南 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，房户碧玲珑。", 
            "院院云棚忘烈日，家家纱屉受清风。", 
            "稳卧北窗中。"
        ], 
        "title": "望江南 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，双柳荫书堂。", 
            "茶拣头青针蕊细，瓜浮三白玉犀凉。", 
            "短至日偏长。"
        ], 
        "title": "望江南 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，幽事属谁家。", 
            "新酒半瓶缄茉莉，旧书每本夹荷花。", 
            "人是北方佳。"
        ], 
        "title": "望江南 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，三伏亦清和。", 
            "昼不逢蝇冰力厚，夜无须蜡电功多。", 
            "无汗湿衣罗。"
        ], 
        "title": "望江南 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，末伏尚炎蒸。", 
            "花压烟胚薰百日，灯燃瓜腹赠双星。", 
            "儿戏我犹能。"
        ], 
        "title": "望江南 其六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，风味举家清。", 
            "樱颗润含餐露色，瓠犀脆试嚼冰声。", 
            "浴后葛衣轻。"
        ], 
        "title": "望江南 其七", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，蜜酪不论钱。", 
            "朝沦建团冰后饮，夜携蕲簟月中眠。", 
            "瓜果一时鲜。"
        ], 
        "title": "望江南 其八", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，院静绿阴斜。", 
            "颊雪嫩施云母粉，瓜红还染凤仙花。", 
            "仙帔两重纱。"
        ], 
        "title": "望江南 其九", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，食料极清佳。", 
            "香透木樨黄玉栗，淡烹紫菜水晶虾。", 
            "邻酒尽堪赊。"
        ], 
        "title": "望江南 其十", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，消暑百般宜。", 
            "秘法天厨传奶䴵，新香果厂卖𤘅梨。", 
            "合傍凤城栖。"
        ], 
        "title": "望江南 其十一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，竹下晚凉赊。", 
            "诗咏乌云含雨重，身如轻燕受风斜。", 
            "人茗一时佳。"
        ], 
        "title": "望江南 其十二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，居处胜南中。", 
            "陇上提携鹦䳇绿，海南络绎荔支红。", 
            "辛苦笑唐宫。"
        ], 
        "title": "望江南 其十三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，出郭即西山。", 
            "水学玉琴双涧上，烟摇清磬万松间。", 
            "旧句蚀苔斑。"
        ], 
        "title": "望江南 其十四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，服食拟神仙。", 
            "清簟酥肌知竹渹，凉浆冰齿爱梅酸。", 
            "吾意恋长安。"
        ], 
        "title": "望江南 其十五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "都门好，重见绣衣来。", 
            "池上白莲犹旧物，眼中红豆是新栽。", 
            "为汝一徘徊。"
        ], 
        "title": "望江南 其十六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "心上事，把酒祝东风。", 
            "妾泪定随春雨霁，君颜长驻晚霞红。", 
            "双照镜屏中。"
        ], 
        "title": "望江南 改玉壶用吴园次“把酒祝东风，种出双红豆”词意，画美人障子，戏题其上。 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "双红豆，双豆抵双金。", 
            "色子玲珑嵌得否，相思入骨两难禁。", 
            "情比爱河深。"
        ], 
        "title": "望江南 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "双红豆，粒粒是情根。", 
            "塞北燕支多少泪，江南烟水几何春。", 
            "付与弄珠人。"
        ], 
        "title": "望江南 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "双红豆，如霰复如星。", 
            "艳极转将冰雪拟，情深诉与女牛听。", 
            "珍重绣囊盛。"
        ], 
        "title": "望江南 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "双红豆，如火复如珠。", 
            "如火解温金鸭否，如珠曾上玉盘无。", 
            "切莫赠齐奴。"
        ], 
        "title": "望江南 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "双红豆，此物最相思。", 
            "在玉当为连理带，在花应号合欢枝。", 
            "生是有情痴。"
        ], 
        "title": "望江南 其六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "双红豆，朝暮伴妆台。", 
            "樱颗不嫌重复点，灯花也学并头开。", 
            "蝶喜入帘来。"
        ], 
        "title": "望江南 其七", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "双红豆，私誓桂堂东。", 
            "世世连枝兼比翼，人间天上可怜侬。", 
            "把酒祝东风。"
        ], 
        "title": "望江南 其八", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "封姨道，难得两心同。", 
            "乞汝坤灵仙扇子，与人方便是东风。", 
            "此酒不胜浓。"
        ], 
        "title": "望江南 其九", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "红豆子，两两似珊瑚。", 
            "捣作椒泥栖合德，修成丸药疗相如。", 
            "双引凤皇雏。"
        ], 
        "title": "望江南 其十", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "曾持绣帕，拭檀奴珠汗。", 
            "奉倩余香袖罗满。", 
            "记招凉、玉砌双扑流萤，娇喘定，茉莉钗旁发乱。", 
            "鉴鸾羞照影，重抿鬟云，俗粉庸脂薄花汉。", 
            "底物喻郎心，比似春驹，拚一日、绕花千转。", 
            "算不栉、才人最怜才，把钿合香囊，尽将诗换。"
        ], 
        "title": "洞仙歌 用坡公韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "风吹水，皱损绿罗裙。", 
            "见说楼东梳洗懒，真珠须付寂寥人。", 
            "莫遣翠眉颦。", 
            "金条脱，终始感郎恩。", 
            "休说水晶如意事，一圭獭髓补无痕。", 
            "重认掌中身。"
        ], 
        "title": "双调望江南 其一 戏寄葆生", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "王家女，重画汉宫颦。", 
            "延寿当时原谬误，奇章再世与温存。", 
            "宜喜未宜嗔。", 
            "休放诞，私地戒文君。", 
            "一笑一啼双玉女，再抟再和两泥人。", 
            "花底一消魂。"
        ], 
        "title": "双调望江南 其二 代葆生赠姬人", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "斑竹子，点点是啼痕。", 
            "怕读毛诗逢薄怒，自持班扇掩长门。", 
            "倩女早离魂。", 
            "闺房事，惭愧达丹宸。", 
            "眉妩何伤京兆尹，弹章冷笑瘦腰人。", 
            "枉自画朝云。"
        ], 
        "title": "双调望江南 其三 代王姬答葆生", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "如春莺娇啼。", 
            "又风蝉细咽，何处哦诗。", 
            "莫是青城花蕊，自书宫词。", 
            "非曹惠，非文姬。", 
            "与女中相如同时。", 
            "甚镂月裁云，樊山一集，传诵到红闺。", 
            "乐莫乐，心相知。", 
            "绣平原小像，五色柔丝。", 
            "早识扶风都讲，莫如蛾眉。", 
            "黄紬梦，犹寻伊。", 
            "怪月中、青鸾来迟。", 
            "想写韵楼前，千条绿杨俱向西。"
        ], 
        "title": "寿楼春 闻花间女史诵《樊山集》，戏寄", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "檐雨垂垂，夜未寝、茶鼎暗潮。", 
            "谯门掩、画鼍寒咽，朱杖三敲。", 
            "此际邻墙谁过酒，红珠一串滴春槽。", 
            "想那人、灯畔卸头时，香半销。", 
            "胭脂湿，无限娇。", 
            "锁山黛，敛荑苗。", 
            "怕绣衾无梦，愁到明朝。", 
            "湘水泣乾妃子竹，红心凉透美人蕉。", 
            "待蕙风、吹暖凤皇琴，弦再调。"
        ], 
        "title": "满江红 其一 雨夜", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "罗袂生寒，试雀茗、香冷画瓷。", 
            "无憀处、猛风吹竹，颤袅灯枝。", 
            "不信银河全化泪，了知髹鬓未成丝。", 
            "傍玉荷、闲看牡丹亭，更漏迟。", 
            "笺香草，温楚词。", 
            "数红豆，寄相思。", 
            "向奈何天里，各自禁持。", 
            "新梦都随风线断，故情那逐扇纨移。", 
            "待晓珠、明定水精盘，君始知。"
        ], 
        "title": "满江红 其二 代和", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "玉水瑶池，了不见、嫣紫奼红。", 
            "波如镜、洛妃微步，罗袜凌空。", 
            "獭髓补完花缺处，鹭丝难辨月明中。", 
            "又晓凉、亭榭悄无人，清露浓。", 
            "珠盘净，妆粉融。", 
            "雅宜称，水精宫。", 
            "记藐姑冰雪，曾几相逢。", 
            "西子那因朱得姓，虢姨都道玉为容。", 
            "羡素娘、兼有美人名，君子风。"
        ], 
        "title": "满江红 其三 白荷花", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "铁君何意，把王郎玉唾，壶唇敲缺。", 
            "侧帽乌丝奴仆耳，秦柳才堪梯接。", 
            "怒吼华鲸，软商娇燕，粗细俱能入。", 
            "小红低唱，玉龙无限凄切。", 
            "回忆三十年前，樱桃筵上，同按霓裳拍。", 
            "双请左鱼西向笑，选鍊河声岳色。", 
            "红杏词名，韭花书品，秦女都能说。", 
            "渭城秋柳，送君愁损眉叶。"
        ], 
        "title": "百字令 题和甫词卷，即送之安康任", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "筋力风情，笑白傅、刚与仆同。", 
            "祇微欠、玉容蛮素，添画屏风。", 
            "生计百家分禄米，驿程千里走诗筒。", 
            "问文章、风节定谁如，冯敬通。", 
            "师聱叟，宾放翁。", 
            "鬓如漆，气如虹。", 
            "纵我生稍晚，犹及光丰。", 
            "时代如今逢过渡，中流击楫几英雄。", 
            "约使君、添酒煮青梅，操请从。"
        ], 
        "title": "满江红 友松以此调见寿，别以平韵报之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "虎踞龙蟠，如此江山，抑何壮哉。", 
            "想招邀王葛，过朱雀桁，提携任沈，上凤皇台。", 
            "鸢线催军，钓丝量水，千载南朝事可哀。", 
            "今何世，更轮飙壶电，相逼而来。", 
            "邦衡当世交推。", 
            "但玉尘丝囊未是才。", 
            "况罗池蕉荔，黄巾如蚁，辽阳松杏，白骨成灰。", 
            "饭颗交情，广明时事，远寄江南驿使梅。", 
            "君应忆，忆潼关月落，华岳云开。"
        ], 
        "title": "沁园春 其一 寄研荪金陵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "西望锦江，其上岿然，现芙蓉城。", 
            "是当年诸葛，种桑之地，如今冯敬，衣绣而行。", 
            "秋思莼菰，老年姜桂，不屑人间画饼名。", 
            "探花使，二十年春梦，梦断蓬瀛。", 
            "年时执手西京。", 
            "道庾信文章老更成。", 
            "看和我十联，书题金雁，让卿独步，稿匿红鹦。", 
            "朝士贞元，党人蜀洛，肯染髭须事后生。", 
            "将来事，要夷吾支拄，莫泣新亭。"
        ], 
        "title": "沁园春 其二 得梦华成都书却寄", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "昔陶渊明，仕八十日，赋归去来。", 
            "甚君巡桂管，下同彭泽，去时啖荔，归日迎梅。", 
            "春草随身，蛮花压帽，别酒龙州荐一杯。", 
            "江南好，看一辞铜柱，再上苏台。", 
            "狂名聒耳如雷。", 
            "有虎豹韬钤鹦鹉才。", 
            "幸黄祖筵前，祢衡不死，绛侯疏上，贾谊空回。", 
            "马谡新诛，殷源将废，一世之雄安在哉。", 
            "君无恙，只柳州城里，鹤叹猿哀。"
        ], 
        "title": "沁园春 其三 石甫罢官归寄慰", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "昔在南台，谩骂董龙，疏弹李猫。", 
            "为灯笼锦事，不宽彦博，南山集序，几累灵皋。", 
            "朱凤落南，红狼屡北，战胜归来血洗刀。", 
            "蛮姬巧，把南征俊句，绣上弓韬。", 
            "左江群盗如毛。", 
            "看竞事春农兵气销。", 
            "道昔为哥弟，硎牲歃血，今依父母，骑象吹箫。", 
            "韩固无双，范惟有一，余子谁当一世豪。", 
            "归须早，坐老夫横榻，细说藤徭。"
        ], 
        "title": "沁园春 其四 寄寿平左江", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "北斗尚书，秉节东来，至于金阊。", 
            "想髯参短簿，并随幕府，竹儿莲女，争迓麾幢。", 
            "茶磨云岚，锦泾烟水，尽在金狨座两旁。", 
            "江南乐，只武昌官柳，含睇斜阳。", 
            "军容紫电清霜。", 
            "取吴会英才贡玉堂。", 
            "有夷吾事业，伯符材武，朱公智略，白傅文章。", 
            "五百名贤，沧浪图绘，除却潜庵孰抗行。", 
            "苏台上，好南筹交桂，东瞰扶桑。"
        ], 
        "title": "沁园春 其五 寄午帅苏州", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "剪生绡一段粉云垂，远山敛秋眉。", 
            "隔红栏几曲，愁人影子，祇在楼西。", 
            "休画断肠烟柳，休写断肠词。", 
            "无限斜阳好，好处谁知。", 
            "须信桑榆未晚，试近来筋力，笑上扶梯。", 
            "又一行新雁，飞与落霞齐。", 
            "算人间、飞腾暮景，是天怜、幽草晚晴时。", 
            "还停待、夜珠明月，莫遣来迟。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "昨夜秋阴如梦，海棠今夜醒。", 
            "点扣砌、碧露飘珠，婵娟子、自韫红情。", 
            "残蟾徘徊欲上，银河转、雁带三四星。", 
            "渐一行、叫过西楼，重帘下、叹息眠未成。", 
            "远梦渔阳暗惊。", 
            "秋桑落盏，鹅黄酒熟蒲城。", 
            "且倒银瓶。", 
            "欠纤指、破新橙。", 
            "金荃集中佳语，总写上、女儿青。", 
            "寒螀暗鸣。", 
            "惟应感秋客，知此声。"
        ], 
        "title": "绮寮怨 其一 秋夜", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "十日南山如睡，晓烟吹梦醒。", 
            "照素浐、绮日笼沙，连昌柳、别是风情。", 
            "琴台高秋独眺，风吹帽、未放双鬓星。", 
            "料板桥、昨夜微霜，疏林叶、绿黯红未成。", 
            "陌上黄尘不惊。", 
            "雕鞍绣毂，依然鼓角严城。", 
            "酒酝双瓶。", 
            "捉霜蟹、市香橙。", 
            "今年旧京重九，对圃菊、眼犹青。", 
            "楼头鹳鸣。", 
            "销除宋诗里，风雨声。"
        ], 
        "title": "绮寮怨 其二 秋霁登平台舒眺，用前韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "我已江南游倦，不堪听管弦。", 
            "又画阁、软舞娇歌，兰陵酒、浅泛金船。", 
            "白头梨园子弟，初相见、记在天宝前。", 
            "自翠华、迤逦西巡，霓裳曲、往往传世间。", 
            "红烛影摇翠钿。", 
            "歌楼听雨，消磨几许华年。", 
            "祇有何戡。", 
            "数朝士、到贞元。", 
            "秦筝十三金雁，莫再唱、念家山。", 
            "销魂黯然。", 
            "怜他柳梢月，花上烟。"
        ], 
        "title": "绮寮怨 其三 歌席", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "不信青门寒早，菊瓶香未残。", 
            "傍扣砌、密缀圆花，青霜里、越耐人看。", 
            "药娥徘徊欲上，琼楼远、祇恐天上寒。", 
            "甚夜乌、已定还惊，亭西竹、颤袅青玉竿。", 
            "徙倚东廊画栏。", 
            "中庭荇藻，明明玉水生澜。", 
            "白雁横天。", 
            "可捎得、锦书还。", 
            "依稀春明旧梦，梦不到、早梅边。", 
            "婵娟可怜。", 
            "花和雪中竹，无比妍。"
        ], 
        "title": "绮寮怨 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "叩齿梳头才了，玉凫烟未残。", 
            "又绮日、薄映南窗，垂帘处、院竹谁看。", 
            "晖晖玉山照座，金貂客、一洗郊岛寒。", 
            "听说诗、妙解人颐，莲花舌、似导鱼上竿。", 
            "尚忆湖亭倚栏。", 
            "铜瓶活火，圆瓯细蹙微澜。", 
            "路远于天。", 
            "更无意、乞东还。", 
            "惟余昌明一盏，绿玉色、透中边。", 
            "肠枯自怜。", 
            "谁知饮茶足，诗更妍。"
        ], 
        "title": "绮寮怨 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "桃开露井。", 
            "自写临波影。", 
            "怪得柳枝眠未稳。", 
            "昨夜东风凄紧。", 
            "一重芳树横烟。", 
            "烟外一重远山。", 
            "新起一重阁子，一重雕漆阑干。"
        ], 
        "title": "清平乐 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "丁香乍结。", 
            "未展芭蕉叶。", 
            "怪得春寒如酒冽。", 
            "酥雨𩆌𩆷带雪。", 
            "绿章乞借春阴。", 
            "海棠开后沈吟。", 
            "极乐寺廊一见，相思直到如今。"
        ], 
        "title": "清平乐 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "瑶阶春早。", 
            "又发将离草。", 
            "十五年中相聚少。", 
            "托意红鳞青鸟。", 
            "夜长不奈情何。", 
            "玉钗剔损银荷。", 
            "白日卧多起少，倩谁与覆衾罗。"
        ], 
        "title": "清平乐 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "玉情花性。", 
            "别有芳梅韵。", 
            "喜字香囊临别赠。", 
            "中贮水精私印。", 
            "瑶台月下吹笙。", 
            "小名记得飞琼。", 
            "记得仲冬十二，含愁坐到天明。"
        ], 
        "title": "清平乐 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "池塘烟锁。", 
            "细柳金荑亸。", 
            "春色恼人无一可。", 
            "燕子梅花相左。", 
            "无聊自检残书。", 
            "软裘犹殢温垆。", 
            "一夜小楼春雨，杏花消息何如。"
        ], 
        "title": "清平乐 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绿毡铜斗。", 
            "自熨春衫皱。", 
            "曾记秋凉娇欲嗽。", 
            "香染石华宫袖。", 
            "东风依旧窗纱。", 
            "依旧鹦娘唤茶。", 
            "依旧玉纤刺绣，玉容依旧梨花。"
        ], 
        "title": "清平乐 其六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "上元闺戏。", 
            "学打春灯谜。", 
            "藕样聪明工拆字。", 
            "约略四书能记。", 
            "宜春帖缀雕栊。", 
            "簪花亲试春葱。", 
            "门额六言娟好，月圆人寿花红。"
        ], 
        "title": "清平乐 其七", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绮春如画。", 
            "暂放针楼假。", 
            "一串歌珠莺啭罢。", 
            "休更弹棋打马。", 
            "投琼暗卜人归。", 
            "雉盆翠绕珠围。", 
            "一十二双红豆，掷来六子皆绯。"
        ], 
        "title": "清平乐 其八", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "鹊垆香案，早爇尽、残灰金黍。", 
            "只阿母临妆，双成轮值，名字窗间久署。", 
            "往日宫廊红鹦鹉，怎不共、青禽飞去。", 
            "犹问讯翠华，还京安否，学人言语。", 
            "凝伫。", 
            "经时不见，瑶池双鹭。", 
            "甚岁暮萧寒，白头庾信，来唱江南玉树。", 
            "我亦当年，麻鞋杜甫，曾和早朝诗句。", 
            "又恰是、细朵宫梅，绽也绮窗非故。"
        ], 
        "title": "二郎神 湘绮先生谒行宫归，赋此志感，次韵奉和", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "天到如今天也泪。", 
            "雨洒珍珠，香径无乾地。", 
            "酿得百花成酒气。", 
            "昏昏终日醒还醉。", 
            "春事因循宁得已。", 
            "才炒茶青，又近梅黄矣。", 
            "软梦似云呼不起。", 
            "流莺莫到朱门里。"
        ], 
        "title": "蝶恋花 和师愚韵 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "夜雨酿泥车辙断。", 
            "终日潇潇，长被林鸠唤。", 
            "蓦地今朝晴烂熳。", 
            "天心了不由人算。", 
            "绣阁日长针线懒。", 
            "背立东风，潜把私书看。", 
            "收拾春愁盈一担。", 
            "香肩挑起教谁换。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "一树梨花暝。", 
            "碧玲珑、闰春聚雪，比排齐整。", 
            "屈曲亦如人心意，九转柔肠暗省。", 
            "天付与、玉人闲凭。", 
            "嘶骑不来飞絮乱，袖罗单、久在花阴等。", 
            "纤屧响，玉阶静。", 
            "香肩可似鹣鹣并。", 
            "记相逢、瑶台月下，北亭凉冷。", 
            "卿解吹笙侬拍曲，难得双鬟意肯。", 
            "防卐字、被月压损。", 
            "花蕊当时纳凉地，到如今、池水摇红影。", 
            "心上事，画中景。"
        ], 
        "title": "金缕曲 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "一段销魂地。", 
            "画廊阴、猧儿稳卧，蝶儿闲戏。", 
            "九折三条心暗数，刚似巫峰十二。", 
            "可猜得、个人心事。", 
            "密密嵌花斜斗笋，好安排、郎马临窗系。", 
            "欲去者，鹦哥詈。", 
            "春光早作关防信。", 
            "惯因依、蔷薇粉壁，海棠雕砌。", 
            "卿是珠帘文字友，分占腊丁亚细。", 
            "消几度、裙裾偎倚。", 
            "岁岁东风颜色好，总轻红、浅绿由人意。", 
            "新月照，影尤媚。"
        ], 
        "title": "金缕曲 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "最得人怜惜。", 
            "靠西廊、停云待月，倩红三尺。", 
            "祇隔双鸳来往路，不隔芳花气息。", 
            "任搭上、杨丝无力。", 
            "照我一生横玉影，翠苔茵、宛转斜阳碧。", 
            "凭夏昼，坐春夕。", 
            "玉纤掐遍相思迹。", 
            "月明时、梧桐露下，鬌鬟微湿。", 
            "不惜袜罗冰欲透，为看双星久立。", 
            "愿夜夜、银河初七。", 
            "万字到头花不断，算坚牢、无过胶和漆。", 
            "应似我，两情密。"
        ], 
        "title": "金缕曲 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "猛拍还须惜。", 
            "按歌时、弓鞋暗点，总谐工尺。", 
            "雅与罗衫珠钏近，花落微闻叹息。", 
            "料清梦、扶持无力。", 
            "风露渐凉抛汝去，隔纹窗、似妒罗帷碧。", 
            "还为汝，永今夕。", 
            "抽钗画字都无迹。", 
            "倚轻躯、朝朝暮暮，泪珠弹湿。", 
            "此亦天然南郭几，一任深凭浅立。", 
            "算一日、摩挲六七。", 
            "欲报玉人亲切意，不信余、请视通身漆。", 
            "较枕簟，孰疏密。"
        ], 
        "title": "金缕曲 前题，叠前韵三首 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "十笏青苔地。", 
            "抱银墙、猩红一角，小时游戏。", 
            "斗草簸钱难瞒汝，鹦鹉能言一二。", 
            "浑不似、如今情事。", 
            "海样春光围不住，九回肠、彼此相牵系。", 
            "香草长，女媭詈。", 
            "早为西漆南油计。", 
            "更东头、花砖补罅，自将愁砌。", 
            "方胜连环新花样，心眼如人静细。", 
            "算世上、惟君堪倚。", 
            "花落花开都见惯，任暄凉、不改扶持意。", 
            "生硬处，转严媚。"
        ], 
        "title": "金缕曲 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "一晌檐花暝。", 
            "界朱廊、轻虹两道，雁行严整。", 
            "七宝楼台谁嵌砌，雅称红薇画省。", 
            "与玉槛、瑶轩同凭。", 
            "漫说梧桐长短事，视鹤高、松矮皆平等。", 
            "庭草绿，鸟声静。", 
            "云屏十二遥相并。", 
            "倩谁传、红情曲折，玉箫吹冷。", 
            "不许百花弹压汝，只恐花心未肯。", 
            "便风雨、漂摇何损。", 
            "合与芳梅同写照，看水边、月下横斜影。", 
            "闲倚玉，玩清景。"
        ], 
        "title": "金缕曲 其六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "嫩漆青于柳。", 
            "尽萦回、纱窗粉壁，绮春时候。", 
            "送上湘帘花枝影，亚字中间穿透。", 
            "惯早晚、逢迎红袖。", 
            "比似郎君施行马，正名花，此中漏。", 
            "月宫玉斧留痕否。", 
            "是何年、修成七宝，至今如旧。", 
            "心眼锼空玲珑玉，琐骨亦如人瘦。", 
            "重帘下、雨疏云逗。", 
            "恰似裙襕西湖景，把六桥、亭子朱丝绣。", 
            "流连物，汝为首。"
        ], 
        "title": "金缕曲 其七 前题用丙子韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "刻画浑无迹。", 
            "似生成、回文锦字，一波三折。", 
            "千步廊前与方便，将息吴宫绣屧。", 
            "好坐待、碧云新月。", 
            "特地展宽檀板样，待春葱、细按霓裳拍。", 
            "情宛转，韵清切。", 
            "嫣红一抹嵰山雪。", 
            "任银蟾、自来自去，柳东莲北。", 
            "心地空明无限碍，放过穿花蛱蝶。", 
            "又却似、疏疏竹节。", 
            "愿得遮拦春去路，翠楼人、一世无离别。", 
            "金可粉，玉能立。"
        ], 
        "title": "金缕曲 其八 前题用辛丑韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "老子犹龙，谓尹喜云，华山去来。", 
            "甚来如孤鹤，霜明雪净，去如剑侠，电掣云飞。", 
            "六一仙人，应怜苏轼，画省黄昏对紫薇。", 
            "公归矣，被宫梅几树，邀勒重回。", 
            "红垆有酒如淮。", 
            "试重数、中原文武才。", 
            "笑少游儿女，仅如红药，本初兄弟，难预青梅。", 
            "折柳休忙，宿桑犹恋，更对南山劝一杯。", 
            "新丰酒，累十觞不醉，不醉无归。"
        ], 
        "title": "沁园春 其一 效稼轩体，留湘绮先生行", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "登太华峰，斩大王头，岂不快哉。", 
            "正盖公接席，曹醇可饮，道林升座，谢麈能陪。", 
            "元度真长，三朝九见，京尹原非轻薄才。", 
            "阳关笛，便南飞老鹤，亦为徘徊。", 
            "骊驹门外休催。", 
            "有百道、言泉往复回。", 
            "算建安七子，惟公独健，野王二老，舍我谁偕。", 
            "且尽今宵，天门冬酒，后夜思量无此杯。", 
            "神仙客，在莲花岭上，早寄诗来。"
        ], 
        "title": "沁园春 其二 湘绮先生得词后为留一日，再赋", 
        "type": "词", 
        "yun": null
    }, 
    {
        "author": "刘熊", 
        "era": "清", 
        "subtype": "五言律诗", 
        "text": [
            "树密不知雨，但闻萧飒声。", 
            "云阴团石磴，岚气逼楸枰。", 
            "瀑泻峰千尺，荷喧水一泓。", 
            "夕阳新霁后，禅院晚钟清。"
        ], 
        "title": "夏日蒲涧寺遇雨", 
        "type": "律诗", 
        "yun": "庚"
    }, 
    {
        "author": "刘熊", 
        "era": "清", 
        "subtype": "五言律诗", 
        "text": [
            "岸曲重滩急，沙平乱石蟠。", 
            "星光摇水白，霜气炼山丹。", 
            "野柝荒村近，疏钟破庙寒。", 
            "停舟怀往事，霸迹久销残。"
        ], 
        "title": "始兴江口", 
        "type": "律诗", 
        "yun": "寒"
    }, 
    {
        "author": "刘熊", 
        "era": "清", 
        "subtype": "七言律诗", 
        "text": [
            "又是凄风苦雨时，风如刀剪雨如丝。", 
            "一身频走数百里，此地曾无三两知。", 
            "得酒畏寒衣欲换，摊书引梦枕常支。", 
            "倚闾怅望嗟行役，好报平安慰所思。"
        ], 
        "title": "旅怀", 
        "type": "律诗", 
        "yun": "支"
    }, 
    {
        "author": "刘毓盘", 
        "era": "清", 
        "subtype": null, 
        "text": [
            "飞花香过山去，老树声作涛喧。", 
            "终日不闻世事，此间即是桃源。"
        ], 
        "title": "茅山", 
        "type": "六言诗", 
        "yun": "元"
    }, 
    {
        "author": "刘永济", 
        "era": "清", 
        "subtype": null, 
        "text": [
            "风烟撼顿兰成树，枯尽何人赋？", 
            "夕阳无限好山川，只有残鸦飞去又飞还。", 
            "情怀无赖如中酒，颠倒思量久。", 
            "层层堆上寸眉来，不似寻常时候易安排。"
        ], 
        "title": "虞美人", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "酒钱悭，游屐懒。", 
            "搜壁每劳飞电。", 
            "千山万水久扶持，看尽翠朝红晚。", 
            "扇须捐，书易倦。", 
            "争抵此君长伴。", 
            "何时投向葛陂中，待看老虬神变。"
        ], 
        "title": "满宫花  赠竹杖", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "秦淮月，炯炯下芜城。", 
            "败柳悄依驰道立，荒鸡凄作野魈鸣。", 
            "山色六朝青。", 
            "秦淮水，呜咽似关情。", 
            "狂粉醉迷胡旋舞，夷歌愁断后庭声。", 
            "孤烛梦神京。"
        ], 
        "title": "忆江南", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "春去骤，春去人间知否？", 
            "叠叠凉云如水皱，闲阶风满袖。", 
            "斜照荒江残岫，早是够人消受。", 
            "底事干卿凝伫久，新蝉嘶过柳。"
        ], 
        "title": "谒金门", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "朱况灵踪久邈然，敢驱下泽望高轩，苦吟凭仗故人怜。", 
            "燕子斜阳犹有世，桃花流水已迷源，言愁休止倍前贤。"
        ], 
        "title": "浣溪沙 客有阿好，称许过情者，赋谢二首 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "神草难医自圣颠，多生结习未全捐，年来著句苦难妍。", 
            "刺绣倚门移贵贱，寸莲尘麝费缠绵，捲帘通顾语微酸。"
        ], 
        "title": "浣溪沙 客有阿好，称许过情者，赋谢二首 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "年时听雨高楼上，痛惜花枝。", 
            "明日离披，喜道今宵美睡宜。", 
            "而今风雨巴山夜，相对如痴。", 
            "点滴寻思，不耐新凉更索衣。"
        ], 
        "title": "采桑子  雨坐示惠君", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "倚楹万虑，总被孤城潮打去。", 
            "野庙荒原，犹说临安看上元。", 
            "送春良苦，谁遣风沙暗南浦。", 
            "春亦堪怜，去到天穷地尽边。"
        ], 
        "title": "减字木兰花  读须溪词", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "秋入沧江葭苇白。", 
            "瑟瑟萧萧，做弄愁声息。", 
            "万雪千霜须拌得，春光犹隔枝南北。", 
            "欲唤清尊输酒力。", 
            "如此人间，何处寻芳迹。", 
            "空外蝉筝弦渐急，无端勾引闲思忆。"
        ], 
        "title": "鹊踏枝四首 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "四合文纱云海隔。", 
            "艳蜡鸳屏，回首成秋色。", 
            "谩道人心非卷席，从严凤纸轻蝉翼。", 
            "思梦情怀颠倒极。", 
            "何似从今，独抱幽芳立。", 
            "扫却门前狂辙迹，由他鸳凤谁双只。"
        ], 
        "title": "鹊踏枝四首 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "早是惊心欢易失。", 
            "叵耐春人，歌酒围香密。", 
            "不见嘶骢杨柳陌，阴阴换尽颦蛾色。", 
            "蕙想兰怀私自惜。", 
            "伫苦停辛，尘影难端的。", 
            "盼断番番花信息，可怜只当闲风日。"
        ], 
        "title": "鹊踏枝四首 其三", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "过眼纷纷朱变碧。", 
            "始信人生，不似琴弦直。", 
            "费尽晶盘鲛泪滴，思量不及山头石。", 
            "锦瑟年华驹过隙。", 
            "柱柱弦弦，犹自成追惜。", 
            "渺渺觚棱星斗北，罗衣夜久支寒立。"
        ], 
        "title": "鹊踏枝四首 其四", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "雨咽蝉筝，寒迟雁缀，转添秋寂。", 
            "羁愁易积，未比年时禁得。", 
            "怕无多、残水剩山，西风万一霜讯急。", 
            "唤新亭旧感，沧江零梦，并成凄测。", 
            "三年倦旅，惯节序惊心，浪吟销日。", 
            "游情顿减，负了岷峨灵迹。", 
            "料芳期、望春尚赊，无心记省东去驿。", 
            "闭閒庭，暗怯荒城、画角凉吹入。"
        ], 
        "title": "月下笛  用清真体", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "禁秋翠羽，恁凄凉、犹恋曾巢阿阁。", 
            "剪剪荒云来又往，倦柳衰荷城郭。", 
            "电络灯竿，差池欲上，愁认秋千索。", 
            "天涯如此，奈何归计迟暮。", 
            "最是淡霭残晖，衣单竹冷，特逗人情恶。", 
            "软语风樯相劳苦，还共殊方栖托。", 
            "迟日妆楼，微飔筝院，梦浅浑忘却。", 
            "烟昏雨晓，啅枝慵伴寒雀。"
        ], 
        "title": "念奴娇  秋燕", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "昨夜秋衾梦亦香，梦余回味旧林塘，琐窗双桂入思量。", 
            "烟养灵蕤珠错落，风摇腴叶翠琳琅，何知尘世有浓霜。"
        ], 
        "title": "浣溪沙 中秋梦醒，瓶桂香甚，偶忆遂园双桂", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "衰兰歌绝，剩魂销到，乱水凄叶。", 
            "重湖万点狂雨，惊梦里、鱼龙悲咽。", 
            "绿冷蘅皋问几，见湘灵芳褋。", 
            "但万里、千里关河，断莽斑斑鬼雄血。", 
            "西风惯与愁肠结，向酒边换却清秋节。", 
            "吟怀早是凄苦，争忍听、故山哀鴂。", 
            "暗幌衰灯，往事纷纷眼底明灭。", 
            "只赚取无限苍凉，诉与残宵月。"
        ], 
        "title": "雨霖铃", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "电语流空夜正赊，将军雄剑断长蛇，衡云犹护梦中家。", 
            "分付清尊催皓月，安排长笛换惊笳，恨深愁极一欢哗。"
        ], 
        "title": "浣溪沙  中秋前夕闻湘捷", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "秋老山空，乱蛩里、露草光摇玑玓。", 
            "鸾驾应怯新凉，霓衣皱轻白。", 
            "愁记省眠云俊侣，暗萦惹十年尘迹。", 
            "涨海铜琶，明湖翠盏，都到胸臆。", 
            "算惟有丸月疏星，向天末、依然伴岑寂。", 
            "多少瑶情霞思，总而今抛掷。", 
            "伤换劫河山坏影，堕玉尊特地凄碧。", 
            "那更残曲重寻，故人难觅。"
        ], 
        "title": "琵琶仙", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "客馆迢迢梦不归，衰灯络纬作秋悲，咽空何处雁群回。", 
            "侧眼风沙昏敌骑，禁声冰雪犯重围，南云犹傍夜深飞。"
        ], 
        "title": "浣溪沙  枕上闻雁", 
        "type": "词", 
        "yun": null
    }
]