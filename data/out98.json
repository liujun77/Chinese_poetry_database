[
    {
        "author": "李景复", 
        "era": "近现代", 
        "subtype": "七言绝句", 
        "text": [
            "十二万年大五瀛，沧桑岁岁不胜情。", 
            "珊瑚碧树枝柯老，交付他人作杖行。"
        ], 
        "title": "题画竹", 
        "type": "绝句", 
        "yun": "庚"
    }, 
    {
        "author": "李景复", 
        "era": "近现代", 
        "subtype": "七言绝句", 
        "text": [
            "古木寒林雪霰冰，花花开放任斜横。", 
            "可怜一种清刚骨，插入官窑体自轻。"
        ], 
        "title": "题折枝瓶梅画幅", 
        "type": "绝句", 
        "yun": "庚"
    }, 
    {
        "author": "李景复", 
        "era": "近现代", 
        "subtype": "五言律诗", 
        "text": [
            "莽莽据神州，羌无王气收。", 
            "有台馀骏骨，何席是龙头。", 
            "钟簴三朝地，山陵万里秋。", 
            "从来文物盛，不仅数公侯。"
        ], 
        "title": "幽燕", 
        "type": "律诗", 
        "yun": "尤"
    }, 
    {
        "author": "李景复", 
        "era": "近现代", 
        "subtype": "五言律诗", 
        "text": [
            "云白黄鹤楼，草青鹦鹉洲。", 
            "仙人何杳渺，名士自风流。", 
            "盐铁徵王赋，龟蛇镇上游。", 
            "至今争战亟，何敢诩神州。"
        ], 
        "title": "武汉", 
        "type": "律诗", 
        "yun": "尤"
    }, 
    {
        "author": "李景复", 
        "era": "近现代", 
        "subtype": "五言律诗", 
        "text": [
            "海角逢春晓，人家尽远居。", 
            "两强争战后，一代共和初。", 
            "商舶新权利，仙官旧画图。", 
            "野梅傍溪水，来话故交庐。"
        ], 
        "title": "大连感遇", 
        "type": "律诗", 
        "yun": null
    }, 
    {
        "author": "李景复", 
        "era": "近现代", 
        "subtype": "五言律诗", 
        "text": [
            "海水环山碧，东瀛此到头。", 
            "楼台独高爽，世界入绸缪。", 
            "鲁酒怀人易，吴歌隔座遒。", 
            "相思满天地，何处是同仇。"
        ], 
        "title": "花朝日大连登瀛楼独酌", 
        "type": "律诗", 
        "yun": "尤"
    }, 
    {
        "author": "李景复", 
        "era": "近现代", 
        "subtype": "五言律诗", 
        "text": [
            "一笑能孤往，千秋岂万金。", 
            "偶然沧海变，不愿蜀山深。", 
            "荆聂输豪气，徐安共苦心。", 
            "转怜江义士，惜别各沾襟。"
        ], 
        "title": "钟汉康索题彭家珍遗像", 
        "type": "律诗", 
        "yun": "侵"
    }, 
    {
        "author": "李景复", 
        "era": "近现代", 
        "subtype": "五言律诗", 
        "text": [
            "伊谁铜马首，无限子阳蛙。", 
            "深悔冒民国，强权误帝家。", 
            "是非劳梦想，涕泗满中华。", 
            "天地生成惯，忍令刍狗嗟。"
        ], 
        "title": "近事", 
        "type": "律诗", 
        "yun": "麻"
    }, 
    {
        "author": "李景复", 
        "era": "近现代", 
        "subtype": "五言律诗", 
        "text": [
            "驻马辞关吏，栖栖问何之。", 
            "长途纷雨雪，寒水照旌旗。", 
            "沙碛连江岸，人烟杂岛夷。", 
            "不堪闻鼓角，竟夕起乡思。"
        ], 
        "title": "出关", 
        "type": "律诗", 
        "yun": "支"
    }, 
    {
        "author": "李景复", 
        "era": "近现代", 
        "subtype": "七言律诗", 
        "text": [
            "晓霜晴日菊花篱，倚槛临风触旧思。", 
            "率尔方停江上酒，翻然又见案头诗。", 
            "八方多难今何日，三径重来有远期。", 
            "但恐开迟复开尽，故应强醉未开时。"
        ], 
        "title": "重九贲园赏月", 
        "type": "律诗", 
        "yun": "支"
    }, 
    {
        "author": "李景复", 
        "era": "近现代", 
        "subtype": "七言律诗", 
        "text": [
            "家在荒冈与激湍，无多人物怨凋残。", 
            "蟆颐差近蒲泉细，蒙顶云颓瓦屋寒。", 
            "君富才华能跌宕，我从衰朽识痴顽。", 
            "蜀中百万疮痍满，伫听西来揽辔看。"
        ], 
        "title": "赠谭创之西川道", 
        "type": "律诗", 
        "yun": null
    }, 
    {
        "author": "李景复", 
        "era": "近现代", 
        "subtype": "七言律诗", 
        "text": [
            "万业空存尚玉韬，四民惊惧忆前朝。", 
            "剧怜南海狂涛沸，忍令西江烽火遥。", 
            "深泽幸逢曹惠武，路人空盼霍嫖姚。", 
            "蜀先蜀后终成谶，怪底山中待解嘲。"
        ], 
        "title": "杂感", 
        "type": "律诗", 
        "yun": null
    }, 
    {
        "author": "李景复", 
        "era": "近现代", 
        "subtype": "七言律诗", 
        "text": [
            "边塞冰霜别有天，诧君一往便经年。", 
            "抑知鸡口非牛后，差喜花开在雁前。", 
            "桑梓西南三节杳，河山破碎五旌联。", 
            "天心未厌民心涣，嘱付云山待我旋。"
        ], 
        "title": "惺伯和前韵叠而答之", 
        "type": "律诗", 
        "yun": "先"
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "茱萸红熟霜天晓，兄弟曾无一人少。", 
            "秋光满地出家园，万仞峰头看浩渺。", 
            "我家正对少岷山，山作屏风几叠环。", 
            "雨翠睛岚都在望，廿年惜未一跻攀。", 
            "年来踏倦锦城路，一棹南旋秋欲暮。", 
            "联床睡起携樽行，立石渡头截江渡。", 
            "是时天气久晴朗，稻孙刈尽郊原敞。", 
            "不须纡道绕溪唇，径越梯田上崖掌。", 
            "绿崖一线羊肠恶，洞号穿心碥仄脚。", 
            "仙人仙去已千年，不见白猿还采药。", 
            "何人好异读书来，石室斜向泸江开。", 
            "诗碣名字半磨灭，过汝不暇剜苍苔。", 
            "蜗旋蚁转度丛竹，几曲之溪惊到目。", 
            "山僧招我倚栏看，万点黄金绽新菊。", 
            "天风吹衣杯在手，长啸焉知帽落否。", 
            "乡关易老少年心，惊人诗句空搔首。", 
            "伯兮叔兮莫辞醉，此间可枕黄花睡。", 
            "前度刘郎已灰尘，谁向诗中问糕字。", 
            "狂言未尽晚烟冷，下山踏乱斜阳影。", 
            "回看笔架三峰齐，新月半钩在东岭。"
        ], 
        "title": "九日偕兄弟登少岷山作", 
        "type": "古风", 
        "yun": null
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "游山最爱山奇特，怪雨盲风阻不得。", 
            "攀跻尽处见神工，截断飞崖未倾仄。", 
            "两崖石笋争参天，铁絙百丈相钩连。", 
            "西壁巉巉路悬绝，危险更指东峰巅。", 
            "何年峰头有茅屋，驯虎昼眠当户伏。", 
            "洞中空说藏神仙，笮桥终古无人蹴。", 
            "今来山雨呜萧萧，眺久目眩魂为摇。", 
            "回看脚底上山路，梯楼百转穿僧寮。", 
            "吁嗟乎，山之奇辟得未有，此行莫恨饥驱走。", 
            "坐待烟销霁色开，与君俯瞰阴平口。"
        ], 
        "title": "雨中偕仁寿姚景唐（焕文）登江油窦圌山", 
        "type": "古风", 
        "yun": null
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "蜀江苦被蜀山束，奔流斗入山之腹。", 
            "滟滪堆前势更横，百万轰雷走深谷。", 
            "浪花喷薄夔门开，急溜倒射盘涡回。", 
            "两崖巀嶪一千丈，天光不到阴风来。", 
            "阴风吼处舟如簸，左转右旋飞箭过。", 
            "狰狞怪石嵌空悬，欲落不落鬼胆破。", 
            "何人凿壁缘縆上，铁锁销沉东去浪。", 
            "荒唐争说孟良梯，不为公孙一悲怆。", 
            "公孙霸业今何有，逆滩疑挟白龙走。", 
            "赤甲山高失险巇，封箱更为谁扃守。", 
            "忽惊黑石江心立，百呼狂叫飞桡急。", 
            "一瞥安流下带溪，回头尚听哀猿泣。"
        ], 
        "title": "瞿塘峡", 
        "type": "古风", 
        "yun": null
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "六甸城头急皋鼓，六甸城西争战苦。", 
            "城工未毕烽烟来，螳臂支撑安足数。", 
            "将军起家果何自，定许军中推壮士。", 
            "一身战死不知名，剩有残碑留此地。", 
            "想当铁骑漫山时，深入重围尚不知。", 
            "肉博短兵亲荡决，万人披靡看英姿。", 
            "瞋目奋呼重格斗，烈士沙场甘断脰。", 
            "裹尸马革本初心，笑煞援师终不救。", 
            "归元先轸面如生，温序衔须怒未平。", 
            "所部健儿齐恸哭，匆匆渴葬即佳城。", 
            "如何勒石惟留姓，猿鹤虫沙归一尽。", 
            "家风不愧豹留皮，铁枪后裔多刚劲。", 
            "只今荒草深茸茸，鼪鼯窟穴通幽宫。", 
            "达里未收刘綎骨，谁从边徼吊孤忠。"
        ], 
        "title": "宽甸城西北有王将军墓相传为明季死绥者而碑仅四字不知其名诗以吊之", 
        "type": "古风", 
        "yun": null
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "南人识蟛蜞，不待尔雅熟。", 
            "劝学吾何能，未敢恣口腹。", 
            "蝤蛑虎可斗，䫉𤥐虬内伏。", 
            "奇闻佐谈助，有无尚未卜。", 
            "朅来走辽海，始见鱼比目。", 
            "王馀昔颇疑，今信有斯族。", 
            "驱车碱厂门，荒徼日驰逐。", 
            "江接佟佳流，路绕丸都麓。", 
            "山人常足鱼，所至厌腒鱐。", 
            "昨停茅店骖，假馆留信宿。", 
            "野老隔溪回，介类讶盈簏。", 
            "其名夙未闻，其状生使独。", 
            "蟹首而虾尾，寸计及五六。", 
            "螯跪颇恢张，尻节自伸缩。", 
            "字书恐弗详，食谱惭未读。", 
            "土人入以磨，腐之等于菽。", 
            "相饷意殷勤，谓可充旨蓄。", 
            "食指动未曾，举箸情转恧。", 
            "异味戒轻尝，前车况屡覆。", 
            "昔闻莽与操，同嗜东海蝮。", 
            "阴毒在肺肠，啖之故甘馥。", 
            "自顾冰雪胸，只合宜蔬粥。", 
            "又闻东坡翁，琼儋薰蝙蝠。", 
            "流落海南天，安之忘窘蹙。", 
            "自幸鞍马馀，犹得餍梁肉。", 
            "肪白且蒸熊，尾腻还荐鹿。", 
            "冰蟹与酱虾，尝获矜口福。", 
            "此焉复染指，深虞召病速。", 
            "菜既足寒齑，饭亦饱脱粟。", 
            "果腹吾何求，况早饫香曲。", 
            "且引梦蘧蘧，迥胜车辘辘。", 
            "为问蝲蛄河，可似鸬鹚谷。"
        ], 
        "title": "蝲蛄（土音若拉姑也）", 
        "type": "古风", 
        "yun": null
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "山獐野獾皮生剥，翻面纫成衣倒著。", 
            "四肢无缝上蒙头，似人非人形状恶。", 
            "渡口喧呼水鬼来，大小淩河冰始开。", 
            "舟船未动车马怯，临流欲渡空徘徊。", 
            "是时水鬼真得力，百十为群蹲岸侧。", 
            "踏冰泅水不知寒，性命一钱都不值。", 
            "辕驹脱鞔先牵过，车中客子仍坚坐。", 
            "非关大雅妙扶轮，横截中流不颠簸。", 
            "行人蜷足升肩头，鬼能作马兼作牛。", 
            "百物如山行李重，东西驮运何时休。", 
            "波声湱湱杂邪许，冰块如刀两骭苦。", 
            "谁怜入冰冻如龟，只怪索钱横似虎。", 
            "索钱畀钱那厌多，但愁中渡挤入河。", 
            "轻装细服汾西贾，苦说终朝不得过。", 
            "忽看一骑红缨到，群鬼攒眉息呼噪。", 
            "官差护送敢稍迟，止有鞭笞无赏犒。", 
            "吁嗟乎河干鬼哭声悲辛，得钱送君君莫嗔。", 
            "城中官署需规费，水鬼原来是土人。"
        ], 
        "title": "水鬼行", 
        "type": "古风", 
        "yun": null
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "故人三十不得志，橐笔边城掌书记。", 
            "行踪落落嗟穷途，文章浩浩多奇气。", 
            "旧家黄腄东海堧，古来往往见神仙。", 
            "秦皇汉武去不返，蓬莱寂寞三千年。", 
            "楼台蜃气空无有，门前但见飙轮走。", 
            "深心愿借张良筹，颇信折箠真在手。", 
            "早年师事青田刘，相从徒步穷荒陬。", 
            "兵符阵法不足道，南阳东葛知谁优。", 
            "凤凰城头夜吹角，我方起舞君先觉。", 
            "过从日久自殷勤，去就风高终卓荦。", 
            "去年共赋勾骊哀，今年海上笙歌来。", 
            "远交近攻端已见，悲呼反受群儿咍。", 
            "眼中无数金银台，防秋谁是安边材。", 
            "扶桑东望大波恶，楼船试瞰云涛堆。", 
            "忧时感愤曾何用，有人正上金天颂。", 
            "河梁握别黯销魂，道义相期互珍重。"
        ], 
        "title": "营口别黄县孙筱藩弟（宗翰）", 
        "type": "古风", 
        "yun": null
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "西堤三三横，东堤两两纵。", 
            "层楼踞堤上，览尽湖天容。", 
            "湖天莽青苍，空阔疑无物。", 
            "惟有白杨花，飞飞扑人额。", 
            "人生百年安可期，此湖往事诚堪悲。", 
            "城郭人民一朝尽，过之使我攒双眉。", 
            "绿波空自年年好，佛像也如人易老。", 
            "桑田沧海不须哀，宁知水底非楼台。", 
            "钟声若解谈天宝，便向湖心捉月来。"
        ], 
        "title": "登寝浦寺楼用东坡横翠阁诗韵", 
        "type": "古风", 
        "yun": null
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "食民之官比蝗饱，食民之蝗与官搅。", 
            "忧蝗不必为忧民，竟不忧蝗官大好。", 
            "年来官政如雷电，千村保甲旌旗变。", 
            "史白功成往迹湮，龚黄誉重连章荐。", 
            "更看细柳闲临冲，真将军诩人中龙。", 
            "萑苻不动湖山曲，宜有和气相弥缝。", 
            "蝗兮尔何为，应候蠕蠕起。", 
            "三冬无雪掘还生，一春苦寒冻不死。", 
            "晴干雨泞风飙狂，遗孽扫除仍有子。", 
            "昨闻姑苏之南邗沟北，漫山蠕动都生翼。", 
            "村氓收捕但论钱，戍卒驱除终未力。", 
            "故人作宰濒京口，书来为道忧劳久。", 
            "浃旬扑捉苦无功，四野炎曦扶病走。", 
            "我闻斯语魂为惊，欲参末议苏耕氓。", 
            "却惭聋聩今方启，未识天灾物害难力争。", 
            "人力有穷蝗有命，怪底神君多异政。", 
            "蒲涛鸟多啄将完，真州蝝毙埋欲尽。", 
            "江南江北方高歌，蔽天忽讶飞蝗多。", 
            "吴淞又报蝗投河，蝗兮蝗兮奈官何。"
        ], 
        "title": "忧蝗叹", 
        "type": "古风", 
        "yun": null
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "玉局仙人本奎宿，九州内外争尸祝。", 
            "中吴祠宇半荒凉，来酹寒泉荐秋菊。", 
            "公之井里我乡关，绮岁眉山往还熟。", 
            "秋风倚棹荡玻璃，春日循街问纱縠。", 
            "一从东下踏尘土，梦绕淩云如转毂。", 
            "宦游况送江入海，似与遗迹相追逐。", 
            "繄昔公当乞郡时，钱塘吴兴频典牧。", 
            "姑苏台畔屡经过，山水流连等三竺。", 
            "虎邱岩壁铁花秀，高会欣逢刘孝叔。", 
            "三贤画像快留题，苦羡鲈鱼叹麋鹿。", 
            "镰衣杷菌眼枯泪，尤为吴农重蒿目。", 
            "公乎虽去八百载，疑有英灵时往复。", 
            "西风摵摵吹疏木，神之来兮气萧肃。", 
            "艾烟纷缭鼪鼯逃，想像灵旗天半簇。", 
            "昔闻定慧钦长老，一面缘悭互倾服。", 
            "惠州谪去八千里，翟公门无客不速。", 
            "独教契顺远投诗，寒山十颂清可读。", 
            "当时行脚苦招邀，应迓吟魂返僧屋。", 
            "岂知劫火到毗耶，铁柱石楼有翻覆。", 
            "啸轩可啸似黄州，至今竟无风扫竹。", 
            "写真图或倩龙眠，笠屐不堪尘满掬。", 
            "自来三吴盛文史，何时淫祀滋繁黩。", 
            "铲除空忆睢州汤，起化更少平湖陆。", 
            "竟令胜迹莽榛菅，坐使明禋失清穆。", 
            "惟公浩气没犹存，风马云车肯频蹙。", 
            "尚循典礼洁牲牷，不似琼儋烧蝙蝠。", 
            "群蒿一奏鹤南飞，城郭依然应降福。", 
            "骖龙翳凤公去来，定念旧游惊闪倏。", 
            "太息当时箕口张，乌台诗案千秋独。", 
            "买田阳羡归未能，万里桄榔甘黜伏。", 
            "公之名德尚若此，我辈何功幸持禄。", 
            "愿将举废告同心，半亩溪堂更新筑。", 
            "紫袍腰笛寿公时，还献梅花挹清馥。"
        ], 
        "title": "苏文忠公祠在定慧寺后即守钦长老住持所也秋祭日诣焉芜秽不治顾之怃然因有修复之思率成长句以柬同志", 
        "type": "古风", 
        "yun": "屋"
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "藤轩风过飘霜叶，夜半琤琮杂飞雪。", 
            "连朝酝酿今始成，便冀遗蝗先殄绝。", 
            "龙公试手兴颇豪，初势疑压筼筜折。", 
            "只怜宿鸟一时惊，且任行踪三径灭。", 
            "年来须鬓半星星，坐叹流光如电掣。", 
            "青山此际改苍颜，定似吾衰皴面缬。", 
            "歌词正拟叶阳春，厅事还思铺木屑。", 
            "岂知滕六竟遄回，翳凤琼楼去飘瞥。", 
            "麦根薄润曾何济，占丰恐负吴农说。", 
            "念之辗转不成眠，自笑黄紬冷于铁。"
        ], 
        "title": "十月二十八日枕上闻飞雪有声移时遂止怅然感赋仿欧阳公禁体用东坡聚星堂韵", 
        "type": "古风", 
        "yun": "屑"
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "锦官城东故人面，别十四年不相见。", 
            "南风六月吹吴船，一笑连宵共清宴。", 
            "灯前注视须眉苍，颇怪容颜都改变。", 
            "浮沉僚底等飘零，豪气未除时隐现。", 
            "忆昔逢君正少年，碧鸡坊前春服炫。", 
            "草绿千门任醉游，槐黄几度追文战。", 
            "矮屋功名得意难，掉头那惜飞劳燕。", 
            "我从京国更饥驱，雪窖冰天闲踏遍。", 
            "投戈又上公车门，长安花好空留恋。", 
            "是时君亦赋出山，随牒将之邹鲁甸。", 
            "宣南病起送君行，歌罢骊驹浑瞀眩。", 
            "从兹南北各分驰，泰岱风云劳企羡。", 
            "昨朝越海和吹埙，归帆路入吴门便。", 
            "惠然肯挟清风来，坐冷藤阴谈未倦。", 
            "君积年资在东鲁，鹾政茭防深历练。", 
            "双凫偶听梁父吟，去思可入循良传。", 
            "贤劳卓著不矜伐，坐看时髦争鹗荐。", 
            "我于民社虽藉手，祗惭赋性成迂狷。", 
            "未能巨室结新欢，敢期速化希时彦。", 
            "为君扼腕复自怜，生世方知官独贱。", 
            "蹉跎人事送流光，两鬓霜痕如集霰。", 
            "便思学剑作飞行，不然学仙亦轻倩。", 
            "胡为局促同辕驹，鞭饲由人自惊颤。", 
            "诸葛之井君故庐，石船之居我乡县。", 
            "山中人兮傥见招，轻舟更溯都江堰。", 
            "归欤正复无多求，田三五顷书千卷。", 
            "闭门蔬粥清且闲，杞忧涤尽寻欢忭。", 
            "问君此计然不然，宦海茫茫谁我援。", 
            "留君不住重踟蹰，西北风吹帆一片。", 
            "东归倘或遇兴公，为道遂初思共擅。"
        ], 
        "title": "送华阳王绶荃大令回山左并寄荣成孙佩南山长", 
        "type": "古风", 
        "yun": "霰"
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "早年曾过茅容宅，鸡黍殷勤感留客。", 
            "通家累世识奇童，握中已见荆山璧。", 
            "中年燕邸还相遇，才名当代王文度。", 
            "旗亭到处唱黄河，不羡江东推独步。", 
            "缁尘十丈迷长安，焦桐入爨知音难。", 
            "拂衣归去不自悔，破裘尚裹青琅玕。", 
            "馀甘渡头时独钓，父老何心问年少。", 
            "几朝青鬓易沧浪，莽苍乡关付长啸。", 
            "愁来醉卧黄公垆，四坐瞠目惊叫呼。", 
            "旧交泪断新归骨，远道书来又戒途。", 
            "仓皇烽火三韩遍，渔阳铁骑不能战。", 
            "楼船下濑无归期，捷书望断甘泉殿。", 
            "请缨此际岂无人，陈陶辙覆行踆踆。", 
            "上公奉使真剺面，诸将防边肯顾身。", 
            "君今磨盾情何壮，将军揖客畴相抗。", 
            "帐前或少龙额侯，镜中可是虎头相。", 
            "白门一棹能来此，兰陵酒熟胡不喜。", 
            "不须叠和从军诗，且解金鞯话桑梓。", 
            "方山隆隆天半高，千年例得生英豪。", 
            "东海长鲸终可斩，渡淮好淬吕虔刀。"
        ], 
        "title": "赠泸州万斐臣茂才（慎）即送其从军淮浦", 
        "type": "古风", 
        "yun": null
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "蚖膏凤脑不足数，天心能鉴篝灯苦。", 
            "流传世世生光辉，一点丹衷耿蓬户。", 
            "丹衷皎若光明烛，自照冰霜矢幽独。", 
            "鹍弦弹断泪横流，洒向卷葹满阶绿。", 
            "磨笄未决还踟蹰，不难一死难抚孤。", 
            "闭门春去落花尽，正有支燕来哺雏。", 
            "膝前环顾同悲切，寸寸肝肠化成铁。", 
            "未知败絮逊重衾，长饱香糜是糠屑。", 
            "渐看儿女皆英英，历尽艰难始长成。", 
            "当年六索今无负，辛苦从头说短檠。", 
            "檠短更长夜复夜，百层银箔光交射。", 
            "深宵指裂不知寒，生计自怜归纸价。", 
            "此时灯影青荧荧，此时人影孤伶仃。", 
            "血诚蟠际漆室朗，隐隐光焰通天庭。", 
            "从来济变在坚忍，廿载支撑心力猛。", 
            "宰相能如此母贤，即今倭患何由逞。", 
            "遗徽诵述自元孙，我更披图感慨存。", 
            "只应天上金莲矩，万朵千枝到德门。"
        ], 
        "title": "题篝灯馀影图（为金坛林生之祺高祖母许孺人作也）", 
        "type": "古风", 
        "yun": null
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "澹台湖心暮烟起，澹台湖西暮山紫。", 
            "长桥桥门五十三，叶叶归舟荡秋水。", 
            "罱泥船小无遮阑，老农举首识旧官。", 
            "正忧年丰尔难免，隔窗已见催租瘢。"
        ], 
        "title": "过宝带桥", 
        "type": "古风", 
        "yun": null
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "官中无物能医俗，苦忆家园万竿玉。", 
            "好将馀力养清材，佳士昂藏慰心曲。", 
            "衙斋隙地稚桑短，雪后泥融便锄斸。", 
            "移根籊籊自东郊，绕宅森森想西蜀。", 
            "几朝雷雨起龙孙，定见轩窗溢寒绿。", 
            "明年何处事难料，今日此君情已属。", 
            "直节低徊励志诗，生机感叹图民录。", 
            "漫虞剪伐愧遗爱，且喜萧疏耐凝瞩。", 
            "夜来清响杂啁啾，便有霜禽此拳足。"
        ], 
        "title": "种竹", 
        "type": "古风", 
        "yun": "沃"
    }, 
    {
        "author": "李超琼", 
        "era": "近现代", 
        "subtype": "七言绝句", 
        "text": [
            "半日车行只下山，孤云西望首频还。", 
            "慈亲尚盼都门信，风雪漫天已出关。"
        ], 
        "title": "中屯所道中", 
        "type": "绝句", 
        "yun": "删"
    }, 
    {
        "author": "李超琼", 
        "era": "近现代", 
        "subtype": "七言绝句", 
        "text": [
            "庐山真面为谁青，远势如看九曲屏。", 
            "只惜浔阳江畔水，风来犹似老蛟腥。"
        ], 
        "title": "汉口小住旋附轮舶至沪途中杂诗（五首） 其一", 
        "type": "绝句", 
        "yun": "青"
    }, 
    {
        "author": "李超琼", 
        "era": "近现代", 
        "subtype": "七言绝句", 
        "text": [
            "石钟声入舵楼间，湖上诸峰似髻鬟。", 
            "几幅晴云遮不住，一痕新翠是鞋山。"
        ], 
        "title": "汉口小住旋附轮舶至沪途中杂诗（五首） 其二", 
        "type": "绝句", 
        "yun": "删"
    }, 
    {
        "author": "李超琼", 
        "era": "近现代", 
        "subtype": "七言绝句", 
        "text": [
            "双轮激浪突风樯，神力无劳乞马当。", 
            "正为狂澜思砥柱，小孤屹立水中央。"
        ], 
        "title": "汉口小住旋附轮舶至沪途中杂诗（五首） 其三", 
        "type": "绝句", 
        "yun": "阳"
    }, 
    {
        "author": "李超琼", 
        "era": "近现代", 
        "subtype": "七言绝句", 
        "text": [
            "灯火蜿蜒指下关，秣陵城郭有无间。", 
            "六朝金粉如长夜，莫恨经过未看山。"
        ], 
        "title": "汉口小住旋附轮舶至沪途中杂诗（五首） 其四", 
        "type": "绝句", 
        "yun": "删"
    }, 
    {
        "author": "李超琼", 
        "era": "近现代", 
        "subtype": "七言绝句", 
        "text": [
            "金山风紧塔铃摇，铁瓮城西未落潮。", 
            "过客只沽京口酒，不须兴废问南朝。"
        ], 
        "title": "汉口小住旋附轮舶至沪途中杂诗（五首） 其五", 
        "type": "绝句", 
        "yun": "萧"
    }, 
    {
        "author": "李超琼", 
        "era": "近现代", 
        "subtype": "七言绝句", 
        "text": [
            "树色岚光翠作堆，斜阳绿过草河来。", 
            "溪云也似春潮涨，涌到山腰又退回。"
        ], 
        "title": "雨后登凤凰城楼晚眺", 
        "type": "绝句", 
        "yun": "灰"
    }, 
    {
        "author": "李超琼", 
        "era": "近现代", 
        "subtype": "七言绝句", 
        "text": [
            "银沙满路马蹄乾，貂袖笼鞭夜不寒。", 
            "边塞行踪谁为写，万山奇雪月中看。"
        ], 
        "title": "嘉平十四夜三鼓由通远堡驰骑行六十里至雪里站天色始曙马上口占一绝", 
        "type": "绝句", 
        "yun": "寒"
    }, 
    {
        "author": "李超琼", 
        "era": "近现代", 
        "subtype": "七言绝句", 
        "text": [
            "竹树迷离密绕村，绿阴深处见鸡豚。", 
            "人家正在溪桥畔，一路蓼花红到门。"
        ], 
        "title": "遇菱塘村", 
        "type": "绝句", 
        "yun": "元"
    }, 
    {
        "author": "李超琼", 
        "era": "近现代", 
        "subtype": "七言绝句", 
        "text": [
            "牙山草木误重围，胆落诸梁免胄归。", 
            "诏下万方齐感泣，岂知血战事全非。"
        ], 
        "title": "重检辽友先后来书综所述近事诗以记之得二十绝（选五） 其一", 
        "type": "绝句", 
        "yun": "微"
    }, 
    {
        "author": "李超琼", 
        "era": "近现代", 
        "subtype": "七言绝句", 
        "text": [
            "平壤忠魂骨未收，花门战血在兜鍪。", 
            "伤心一死酬恩日，已报降幡立戍楼。"
        ], 
        "title": "重检辽友先后来书综所述近事诗以记之得二十绝（选五） 其二", 
        "type": "绝句", 
        "yun": "尤"
    }, 
    {
        "author": "李超琼", 
        "era": "近现代", 
        "subtype": "七言绝句", 
        "text": [
            "预走曾闻上计推，竟无一士断头回。", 
            "飞章正报臧洪死，又见辕门请谒来。"
        ], 
        "title": "重检辽友先后来书综所述近事诗以记之得二十绝（选五） 其三", 
        "type": "绝句", 
        "yun": "灰"
    }, 
    {
        "author": "李超琼", 
        "era": "近现代", 
        "subtype": "七言绝句", 
        "text": [
            "已枯万骨未成功，颇牧空传出禁中。", 
            "毕竟勋名归宰相，上公父子远和戎。"
        ], 
        "title": "重检辽友先后来书综所述近事诗以记之得二十绝（选五） 其四", 
        "type": "绝句", 
        "yun": "东"
    }, 
    {
        "author": "李超琼", 
        "era": "近现代", 
        "subtype": "七言绝句", 
        "text": [
            "边城废将意骚牢，闭户终年看宝刀。", 
            "闻道死绥翻一笑，报恩心事付儿曹。"
        ], 
        "title": "重检辽友先后来书综所述近事诗以记之得二十绝（选五） 其五", 
        "type": "绝句", 
        "yun": "豪"
    }, 
    {
        "author": "李超琼", 
        "era": "近现代", 
        "subtype": "七言律诗", 
        "text": [
            "卢龙东走出榆关，海上轮蹄十往还。", 
            "忆我饥驱穷绝塞，输君清咏遍名山。", 
            "路寻辽左尘如梦，春老江南兴未悭。", 
            "何日高楼横秀处，共吟佳句看烟鬟。"
        ], 
        "title": "临桂侯东洲大令以所著寥山樵唱诗集见赠率赋二律报之（选一）", 
        "type": "律诗", 
        "yun": "删"
    }, 
    {
        "author": "李超琼", 
        "era": "近现代", 
        "subtype": "七言律诗", 
        "text": [
            "灯前看剑到深宵，热血浑如子午潮。", 
            "有报国心曾未效，作归田想是无聊。", 
            "迁官不羡邱灵鞠，泻酒谁箴陆士瑶。", 
            "问讯黄花原未晚，一尊移对许愁消。"
        ], 
        "title": "秋感四首（选一）", 
        "type": "律诗", 
        "yun": "萧"
    }, 
    {
        "author": "李超琼", 
        "era": "近现代", 
        "subtype": "七言律诗", 
        "text": [
            "腰围瘦减带嫌宽，比似休文恐尚难。", 
            "每读离骚增侘傺，偶谈时事杂悲欢。", 
            "梦中死友张元伯，海外知交管幼安。", 
            "塞黑枫青劳结想，满窗风雨又更阑。"
        ], 
        "title": "初秋感兴四首（选一）", 
        "type": "律诗", 
        "yun": "寒"
    }, 
    {
        "author": "李超琼", 
        "era": "近现代", 
        "subtype": "七言律诗", 
        "text": [
            "捷书何日慰天颜，诸将裴徊战士闲。", 
            "扼险不闻争王果水，覆军真合拟松山。", 
            "龙兴旧地防孤露，鸭渌潜师盼凯还。", 
            "悲愤颇因形势熟，昨宵犹梦出榆关。"
        ], 
        "title": "次叶临恭同年韵", 
        "type": "律诗", 
        "yun": "删"
    }, 
    {
        "author": "李超琼", 
        "era": "近现代", 
        "subtype": "七言律诗", 
        "text": [
            "寸劄曾无吉语闻，冰天雪地莽尘氛。", 
            "豺狼跳荡关河破，鸡犬萧条井邑焚。", 
            "几辈山头望廷尉，何时天上下将军。", 
            "藜床坐卧知安否，历历游踪隔海云。"
        ], 
        "title": "得辽友书感赋", 
        "type": "律诗", 
        "yun": "文"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "龙门百尺，根太古、鸾渟凤峙修桐。", 
            "镣越谅霄，工良制巧，裁成换徵移宫。", 
            "梦魂通。", 
            "梦仙远、散雪归风。", 
            "也应似、狱中埋剑，吐气亘长虹。", 
            "因甚谪处夜郎，蛮书赤雅寄孤踪。", 
            "想伴逐臣迁客，乡思断归鸿。", 
            "还自惜、爨材蕤铁，赏会托成钟。", 
            "抚琴三叹，知音旷古难逢。"
        ], 
        "title": "白雪", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "河梁送人句里，黯魂销几度。", 
            "莽中夏、战血玄黄，避秦知向何处。", 
            "况苏子、西京盛日，忧生念乱今非古。", 
            "轸离怀托意，飞龙更商宫谱。", 
            "十载交期，慰我暮齿，悔归欤未赋。", 
            "怒潮起、蜗角蚊栖，燕巢危寄无据。", 
            "念王孙、金鞭断折，问羁客、浮家何许。", 
            "任人嘲、廉吏难为，饿乡谁数。", 
            "青蚨化蝶，白马伤麟，叫怨魂杜宇。", 
            "劫后访、族湛瓜蔓，命偶汤火，只合无家，羡他苌楚。", 
            "洪波卷地，焦原燔舍，虫天拿攫人相食，住无依、去又安从去。", 
            "山阳怨笛，声中散雪休弹，泪滴孺亭苏圃。", 
            "江关鬓发，海澨金鳞，倩雁传好语。", 
            "便料理、鸱夷轻舸，漫捲诗书，岛屿楼台，暂淹吾土。", 
            "珊瑚待网，鲸鳌堪钓，河清能俟人未老，喜归来、重话连床雨。", 
            "依然无恙沧洲，满酌西江，载寻旧路。"
        ], 
        "title": "莺啼序", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "下拜襄阳结契深。", 
            "故山风雨忆苔芩。", 
            "九华应冷壶天梦，万劫难消碧海心。", 
            "曾拄笏，话抽簪。", 
            "云衣惨澹岁侵寻。", 
            "老来疏酒亲箴石，笑我经年病不斟。"
        ], 
        "title": "鹧鸪天 为颜蛰廞题杨孟在画石", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "草虫笺编豳诗谱，愁翻井阑新句。", 
            "野老瓜棚，孤嫠漆室，犹咒晴时农圃。", 
            "吟风絮雨。", 
            "想羁客牵情，倍深儿女。", 
            "强聒声声，灶觚窃听转无据。", 
            "章江留滞最久，故园桑苎老，人更南去。", 
            "入耳官蛙，归魂梦蝶，赢得伤心难赋。", 
            "缠绵怨语。", 
            "叹刀尺飘零，漫寻机杼。", 
            "纵织回文，锦书辞太苦。"
        ], 
        "title": "齐天乐 发南昌，值交通阻碍，留滞旅邸，闻络纬赋", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "碧鸡招罢南云，万灯红映珊瑚遍。", 
            "攀枝春赩，露房秋坼，雪轻云软。", 
            "铺以兜罗，织输吉贝，吹从葭管。", 
            "任蛮书峤雅，辨章方物，图难状、吟空远。", 
            "还问衣芦闵子。", 
            "试装成、助寒偷暖。", 
            "碧浔旧赏，虞衡新志，骖鸾客倦。", 
            "午枕欹云，桃笙敷越，薯莨休点。", 
            "伴蕉衫葛帔，青奴葵扇，怕秋风怨。"
        ], 
        "title": "水龙吟 其一 诸迟菊捶琴词赋桐绵，不减坡仙杨花，借其韵赋木棉绒", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "百年湘绮音尘，蜀才凋落牙琴碎。", 
            "学通许郑，文追扬马，竟成何事。", 
            "石室爵离，礼堂马磨，侯芭哀泪。", 
            "更君山徒赭，鹃魂化碧，怕无地、容高睡。", 
            "堪叹世人皆醉。", 
            "向湘皋、谁寻捐佩。", 
            "康成都讲，季长女乐，萱苏蕉萃。", 
            "私淑何人，说经成市，遗书愁坠。", 
            "况旗亭障扇，流传剩谱，按银箫字。"
        ], 
        "title": "水龙吟 其二 题湘绮楼词。即用先生题岳云闻笛图韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "嘘蜃云高，沐螺烟湿，画出绿瀛苍屿。", 
            "空际涛飞松万壑，半杂蝉声铃语。", 
            "谁撑鳌柱。", 
            "海客争说蓬莱，天青潮白生寒雾。", 
            "如见驷虬骖凤，群真无数。", 
            "遥望隔海烟峦，瑶宫琪树。", 
            "神山知在何处。", 
            "漫回首、朝元仙步。", 
            "淼凝睇、吴城龙女。", 
            "奈风急、冰夷乱舞。", 
            "洞庭张乐愁归去。", 
            "怕醉倒钧天，鱼龙喷薄惊秋雨。"
        ], 
        "title": "八犯玉交枝 厦门南普陀观潮，用仇山村招宝山观月上韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "题襟卷中细数，几诗豪酒户。", 
            "任书剑、牢落穷边，蕙兰非怨迟暮。", 
            "幸诗价、鸡林旧识，沧波待网珊瑚树。", 
            "拜黄金宁拜，红裙宠花旌絮。", 
            "绝塞归来，自整旧稿，写繁霜惨雾。", 
            "最珍重、莲幕多才，主宾同展心素。", 
            "遣羁怀、秋笳更续，梦回雪、春蚕牵缕。", 
            "溯晨风、回首京华，暂辞鹓鹭。", 
            "夷歌送警，海若方骄，壮游自厌旅。", 
            "西北路、浦盐东贯，闲岛南满，铸错飙轮，艮维阴雨。", 
            "来遭鼠疫，归逢妖火，孤喧人境殊歌哭，转锋车、泪溢同江渡。", 
            "惊心动魄，非关宋玉微辞，举目已非吾土。", 
            "襟痕酒灭，鬓雪簪羞，讶镜菱换苎。", 
            "漫省念、窝稽尘冷，旧馆青芜，款燕楼空，驭龙骖舞。", 
            "诗留瘦沉，醇惭公瑾，刊行心诺孤十载，鼓云和、湘瑟犹胶柱。", 
            "还愁飞电年涯，大集期成，故人在否。"
        ], 
        "title": "莺啼序 题沈南雅塞上雪痕集，用梦窗韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "登临。", 
            "危岑。", 
            "千寻。", 
            "快披襟。", 
            "长吟。", 
            "惟翁浩然通天琴。", 
            "凤鸾声振高林。", 
            "群籁瘖。", 
            "意趣自萧森。", 
            "叹世人、孰知我心。", 
            "人琴与共，其德愔愔。", 
            "出琴与适，寥落山高水深。", 
            "幽涧泉兮涔涔。", 
            "大海潮兮湛湛。", 
            "秋闺啼夜砧。", 
            "春山鸣春禽。", 
            "旷代几知音。", 
            "放怀天地无古今。"
        ], 
        "title": "醉翁操 题李云仙抱琴独立图", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "阿阁来仪助拜飏。", 
            "清平选调倚沉香。", 
            "乘时鸟亦真名士，称意花能应帝王。", 
            "鸣节足，兆归昌。", 
            "谁描魏紫间姚黄。", 
            "梧栖竹实应难觅，且护修翰住洛阳。"
        ], 
        "title": "鹧鸪天 为人题古画凤皇牡丹", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "荡云愁海思，俯空阔、作重阳。", 
            "奈大地秋风，无边落木，万感沧桑。", 
            "高冈。", 
            "更穷望眼，指青天、一发是家乡。", 
            "斜日搔馀短鬓，暮潮咽断清商。", 
            "徜徉。", 
            "藓壁经廊。", 
            "寻篆刻、吊诗狂。", 
            "叹当年铸错，虚名画饼，招蜀怀湘。", 
            "魂伤。", 
            "悼今感旧，记京华、选胜共萸囊。", 
            "休觅残僧话往，有人独立苍茫。"
        ], 
        "title": "木兰花慢 戊辰重九，南普陀寺后最高处舒眺。寺后石壁有同年成都岳尧仙嗣佺偕龙阳易实甫顺鼎及陈粒唐昌昙光绪乙未重九题名篆刻", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "绚霞蒸海峤。", 
            "动旅怀谁省，惊秋恨早。", 
            "粘天尽衰草。", 
            "念北书南菊，顿撄愁抱。", 
            "慵舒远眺。", 
            "自高歌、声情缥缈。", 
            "叹年来、遁处遗荣，久谢紫萸乌帽。", 
            "都道。", 
            "百花潭上，濯锦江头，尽堪归老。", 
            "吟鞭醉袅。", 
            "须细染，学年少。", 
            "怕郫筒香减，黄花明日，蝶怨天遥梦窈。", 
            "夕风号、漫掩西窗，暂迎晚照。"
        ], 
        "title": "瑞鹤仙 己巳重九，和梦窗丙午重九之叶", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "酹清杯问水是何年，仙翁赋仙游。", 
            "领沧江虹月，松陵琴趣，诗卷轻舟。", 
            "也似云衣石帚，借酒祓清愁。", 
            "休比玄真子，狎主盟鸥。", 
            "我亦烟波徒侣，笑廿年泛宅，直钓难酬。", 
            "谱苹洲渔笛，吹起一天秋。", 
            "试披图、江山依旧，定有人、欹羽继风流。", 
            "君知否、拂珊瑚树，祖砚同收。"
        ], 
        "title": "八声甘州 为郑霁林题其先德辅堂吴淞放艇图", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "柳眼颦轻，花须粉重，百六时序侵寻。", 
            "饾饤踏青天气，半杂晴阴。", 
            "鸾捎游丝飞絮软，燕扶婪尾湿红深。", 
            "愁临镜，才画远山，无端又上眉心。", 
            "香沁。", 
            "兰径悄，莲印浅，丛头淹渍泥金。", 
            "可惜鸳鸯裙衩，绣样谁临。", 
            "牡丹羞落争相比，海棠娇亸不胜簪。", 
            "慵归去，弹向琐窗瑶瑟，怨也难任。"
        ], 
        "title": "昼锦堂 题冶春图", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "书剑忆游梁，廿六番、春风吹老尘世。", 
            "华发两相看，依稀认，曾是故人名字。", 
            "天涯海角，断云心绪重提起。", 
            "梦梁旧事。", 
            "空惆怅当年，飞花流水。", 
            "休言老去情怀，尚兀自埋头，虫鱼丛里。", 
            "宾戏漫腾嘲，文章力、犹傲并时侪辈。", 
            "华严万劫，后千秋、想知谁会。", 
            "祝君有喜。", 
            "清游共扶将，门生儿子。"
        ], 
        "title": "南浦 赠周墨史同年殿薰", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "太姥、靓冰奁乍开，黛蛾新扫。", 
            "拖青曳缟。", 
            "婵娟子、善心为窈。", 
            "开轩坐对、天海同悲山容悄。", 
            "镜空卷云衣，塔影凌霞表。", 
            "憺忘归、引芳醥。", 
            "邛海旧游，醉上蛙泸，花深樵径窎。", 
            "映水万炬爇，掩寒月，珠光小。", 
            "助夜色、夷歌好。", 
            "叹频年、羁栖犹远道。", 
            "写异俗殊乡，笔底描愁照。", 
            "故山何计归老。"
        ], 
        "title": "倒犯 和清真韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "拍红牙。", 
            "十香双捧婉凌华。", 
            "六么偏彻，霓裳中序，羯鼓初挝。", 
            "鸾钩轻点，阑干暗掐，银字横斜。", 
            "记新声、抛豆传花。", 
            "乍竹竿秋坼，坚冰春裂，逻娑尘沙。", 
            "命双成鼓瑟，飞琼吹管，按舞紫皇家。", 
            "镂檀轻、文犀重，消息点画尖叉。", 
            "白云奏阕，钧天梦觉，回雪霏霞。", 
            "又何须、低扇佯遮。", 
            "叹海山漂泊，歌板移情，老我年涯。"
        ], 
        "title": "透碧霄 泉南拍板", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "满城戏鼓，映九衢电光，烟火明灭。", 
            "临路冻泥深，听步屟声咽。", 
            "千门桃符都换新，怪梅柳、萧索无人折。", 
            "望春春远，原来尚值，岁穷时节。", 
            "天公放晴半日。", 
            "又密布同云，吹下严雪。", 
            "安有大裘，长庇孤露鹑结。", 
            "谁家儿女犹笑乐。", 
            "道鱼龙、曼衍无休歇。", 
            "夜来寒重，霜华透骨，怯对明月。"
        ], 
        "title": "望春回 金陵阳历岁朝，用李景元韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "画里。", 
            "认樵风老仙，断魂何许。", 
            "皋桥梦雨。", 
            "芝崦远、墓田深阻。", 
            "红梅赋句犹在，流光飞莺羽。", 
            "幻相小鬘天，鹤响荒琼圃。", 
            "叹楹书，坠如缕。", 
            "娇女左家，女婿微云，同心张外户。", 
            "蠹稿聚散落，旧诗集，新梅坞。", 
            "画卷续、征题侣。", 
            "表生金穹，碑仙掌步。", 
            "料大鹤归来，一笑吟无住。", 
            "酬花邀醉舞。"
        ], 
        "title": "吉了犯 为戴亮吉追题其妇翁郑叔问冷簃填词图，用梦窗韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "唤起精灵语。", 
            "问埋忧、地在何处。", 
            "愧蒙庄作达，髑髅能诉。", 
            "佛言有情皆妒。", 
            "任束足、弓弓夸妙舞。", 
            "新月样、金莲随步。", 
            "悄欲逐、羿妻窃药，惨却甚，太真缳素。", 
            "千载泥涂，一朝天日，可怜无计定爰书。", 
            "叹骨销香减，当年谁信，金屋贮名姝。", 
            "怕听鹧鸪声苦。", 
            "葬黄陵、怨风荒雨。", 
            "想坠红深恨，蛾眉谣诼，穷泉尚凝酸楚。", 
            "化碧血、冤沉心自腐。", 
            "招不返、倩魂如故。", 
            "嗟酷毒、醲醯灌鼻，哀弱质、朽壤侵肤。", 
            "堕马鬟欹，舞鸾钗折，那堪只舄觐仙凫。", 
            "伴湘娥、题竹滋兰，芳馨归净土。"
        ], 
        "title": "穆护砂 感殷墟发掘得隋唐以前人弓足事，因忆前在全州掘地得骸三具皆弓足，颇疑先唐人女子束足已成风习，今获此证，为之释然。追为此解，并附旧刻碣铭于后", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "断云心远，丝雨梦轻，晚来飞电虚掣。", 
            "殿角春雷，合皂出、憎寒羞热。", 
            "严鼓欺花，冷烟笼水，坏陵弹雪。", 
            "认零金剩粉，乍澹翻浪，人天恨、空悲切。", 
            "都言雁足无凭，甚烹鱼溉釜，也误珰札。", 
            "嫩约钿车，难领略、郊游风物。", 
            "更谁与、调莺剪燕，染柳熏桃斗春色。", 
            "漫动愁吟，背人含泪，捻丁香千结。"
        ], 
        "title": "梦横塘 辛未惊蛰，金陵书感", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "相如消渴恹恹病。", 
            "又屈指、秋光近。", 
            "可是文君情绪冷。", 
            "画楼尘满，玉徽瑶轸。", 
            "琴意都成静。", 
            "素娥也恨凉宵迥。", 
            "碧海青天弄明镜。", 
            "缥缈云罗鸿去尽。", 
            "音书难寄，梦魂相趁。", 
            "何日归期准。"
        ], 
        "title": "青玉案 和尹默韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "雨敛昏镫，虫吟破壁，旅愁如发。", 
            "宾鸿数列，散点遥空明灭。", 
            "度寒塘、将息更飞，几回怕、著书漏泄。", 
            "甚间关到后，愁边心字，被风吹折。", 
            "单椒秀起，看粤岭深幽，误人车辙。", 
            "衡阳路远，片羽因风难越。", 
            "记巴山、旧时燕居，透帘碎影余旧月。", 
            "且归来、愿得吹箫，弄玉声未阕。"
        ], 
        "title": "月下笛 行严久滞桂林，并偕燕婉，顷有词见寄，依调和之", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "飘扬柳发。", 
            "犹作春螺色。", 
            "倚弄新词追白石。", 
            "欠个红牙按拍。", 
            "垂手低吟暗香侧。", 
            "恨堆积。", 
            "重重暮山碧。", 
            "倚帘久、想妆额。", 
            "看遥空、忽坠青鸾翼。", 
            "细字缄书，万千珍重，寒㬉何人替得。"
        ], 
        "title": "淡黄柳 尹默喜白石此词音节谐婉，倚声调之，亦如白石之调张仲远也", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "雨细催花，宵长费烛，沈吟往事堪记。", 
            "岭峤移家，汉滨闲步，乍识佩环声起。", 
            "仙城路近，还印得、温黁香气。", 
            "借问蓝桥捣玉，云英可能相似。", 
            "沧溟去程万里。", 
            "怨苕华、寸心难系。", 
            "待到后期归了，绿深无地。", 
            "铅泪倾槃似洗。", 
            "但仿佛、游仙梦痕里。", 
            "蜃海迷楼，春云曙市。"
        ], 
        "title": "天香 辛巳仲春与曙青行投虎溪，剪镫听雨，问说香城故事，悽感久之，记缀未成，先述此解", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "风雨做重阳。", 
            "宵钲特地长。", 
            "细挼挲、菊枕萸囊。", 
            "多谢残镫无气力，犹为我、照空床。", 
            "花暖小楼旁。", 
            "春情蝶翅双。", 
            "到如今、都换秋凉。", 
            "拚得沈绵偿宿业，有甚个、好商量。"
        ], 
        "title": "南楼令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "莎径缭池，晚烟霁、竞喧归鹭。", 
            "渐客舍凄清，疏柳曳风尚绿。", 
            "拒霜数点，似苣火、高低穿屋。", 
            "待半弦月上，放脱钩帘湘竹。", 
            "乱叶敲窗，飞霜侵夜，顿异凉燠。", 
            "试鸳枕重寻，忘了怨歌恨曲。", 
            "巫云摇漾，暂酣心目。", 
            "幽梦回，依旧拥衾人独。"
        ], 
        "title": "蕙兰芳引 霜降日暄㬉而夜气侵人，作此以遣客思。和清真秋怀韵一首", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "宵来羁绪未全降。", 
            "相伴只啼螀。", 
            "灭烛暗思量。", 
            "又偏是、明蟾半窗。", 
            "随时景物，随宜歌酒，随处足徜徉。", 
            "篱菊十分黄。", 
            "何必问、他乡故乡。"
        ], 
        "title": "太常引", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "期望到他生，已是今生了。", 
            "何况他生更窅冥，密誓难相保。", 
            "石上旧精魂，花下新怀抱。", 
            "万一韦郎得再逢，可定如今好。"
        ], 
        "title": "卜算子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "烛影送寒，吟笺呵粉，前游欢事何许。", 
            "瘦筇支万里，好语萦千古。", 
            "怀沙任君自赋。", 
            "怕潇湘、半迷烟浦。", 
            "雁羽漂零，角声哀断，难写此心苦。", 
            "君今渝州路。", 
            "也悤悤换了，楼燕帘户。", 
            "老知斜日近，病怯残秋去。", 
            "双鱼寄我相思字，定偿得、凄清孤旅。", 
            "还乞与、花开后，重携隽侣。"
        ], 
        "title": "玲珑四犯 行严再和台城路词，以此报之，用白石韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "雨中船，烟外岫。", 
            "叶底樱桃，结子如红豆。", 
            "细拣繁枝擎素手。", 
            "颗颗匀圆，未抵樱桃口。", 
            "亸云鬟，斟渌酒。", 
            "蘸影清波，笑指鸳鸯偶。", 
            "急鼓惊催别离骤。", 
            "海角天涯，各自成消瘦。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "寒雨重门深闭。", 
            "心共檐声滴碎。", 
            "炉火尽添红，冬至尚余秋气。", 
            "须记。", 
            "须记。", 
            "夜话巴山情味。"
        ], 
        "title": "如梦令 冬至后苦雨沈阴，凄懑欲绝，先有人属为巴山话雨图，病不克就。每与尹默夜谈，笑谓此真他时画稿也", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "已觉人间万事哀。", 
            "凉风仍送凛秋来。", 
            "身如团扇终遭弃，心共炉香欲变灰。", 
            "斟浊酒，上高台。", 
            "故乡惟是白云堆。", 
            "此生准拟长漂泊，又恐侵寻老病催。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "菊蕊小如钱。", 
            "已试初眠。", 
            "枯形抱叶等秋蝉。", 
            "输与风流狂贺监，醉眼乘船。", 
            "高枕万山边。", 
            "暂谢尘缘。", 
            "黑甜乡里意萧然。", 
            "忽讶人分婪尾酒，明日新年。"
        ], 
        "title": "浪淘沙 余自秋卧床，忽届除夕，咏周晋仙一事最奇君听取，明日新年之句，不胜感慨，聊复和之", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "百鸟难争一鹗强。", 
            "百花难并一梅芳。", 
            "儿女团圞床下拜，喜称觞。", 
            "眉妩自传京兆画，月评人服汝南量。", 
            "却道髯苏非恶客，许登堂。"
        ], 
        "title": "山花子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "离别经秋，此心长怨，迢递天水。", 
            "暗数狂悰，有时梦见，门掩金张里。", 
            "谁知窗下，寒梅破萼，有分共伊一醉。", 
            "兰釭畔、分明照影，转怜恍然如寐。", 
            "签鸣漏促，悤悤难尽，当日万千情意。", 
            "斑湿筠笺，香销钿合，惟贮盈盈泪。", 
            "霜风飞剪，征车催去，替把绣茸亲被。", 
            "自今后，悲欢几度，更烦细记。"
        ], 
        "title": "永遇乐 和东坡韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "接踵有萧曹，并世无杨马。", 
            "才调相如未必难，难得怜才者。", 
            "尘满凤皇弦，霜冷鸳鸯瓦。", 
            "不解垆边共白头，枉赋长门也。"
        ], 
        "title": "卜算子 余屡和稼轩词题画，人多传之顷有言家藏旧画，似是文君当垆者，意欲乞题。因再用韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "夕阳澹没双江影，遥瞻白帝如削。", 
            "楚峰沐浴，湘兰旧畹，暗沈天角。", 
            "故怀自酌。", 
            "任愁里、年华过却。", 
            "渐寒宵、凄凉倦客，倚枕诉哀柝。", 
            "重念欢娱地，几度花开，几番蘦落。", 
            "怨魂纵有，也难寻、故家楼阁。", 
            "误了佳期，怎霜信、随风更作。", 
            "叹风前失侣，雁影怕问著。"
        ], 
        "title": "凄凉犯", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "买田阳羡曲。", 
            "胡骑惊翻覆。", 
            "开皇临睨归来速。", 
            "魂兮游玉局。", 
            "魂兮游玉局。", 
            "朝云梦断何须续。", 
            "有人模真瓣香祝，翩然曳杖看修竹。", 
            "风流如在目。", 
            "风流如在目。"
        ], 
        "title": "东坡引 题线云平女士画东坡策杖行吟图", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "羌管轻吹，早惊有、乱落江梅如雪。", 
            "篱外修竹娟娟，相依更愁绝。", 
            "春讯好、刚期半日，甚芳妩、已成销歇。", 
            "玉垒閒云，金微旧曲，斗换悲噎。", 
            "料还记、江北江南，步宵影、明妃弄佩玦。", 
            "千载石湖佳韵，只词仙能说。", 
            "邀杖履、清溪数亩，共玉人、迤逦看月。", 
            "肯念寂寞空山，怨歌初阕。"
        ], 
        "title": "琵琶仙 立春前一日和行严清水溪看梅见怀之作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "休歌倦舞飘镫去。惜取无边花雨。", 
            "屐齿自寻宫路。折柳伤迟暮。", 
            "几年分隔愁难诉。展对徽容如语。", 
            "天际数重云树。画楫迷南浦。"
        ], 
        "title": "虞美人影 用欧公韵，为尹默题所藏真", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "牛衣空对泣，无端处，泪浪涌成潮。", 
            "判乞食风情，箫吹吴市，齐眉佳话，舂赁如桥。", 
            "记当日，丝桐调绿绮，玉佩赠江皋。", 
            "检点欢场，漫嗤志短，商量往事，倍觉魂销。", 
            "长卿正萧索，百斤谁买赋，刬地无聊。", 
            "赢得封侯梦醒，枕畔迢迢。", 
            "算菽水非甘，难承色笑，貂裘已敝，犹上征徭。", 
            "最是茂陵秋雨，愁听潇潇。"
        ], 
        "title": "风流子 其一 慰内子素宽", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "苍茫身世感，空回首，愤火欲中烧。", 
            "怅北国山河，已成破碎，南洲景物，太半萧条。", 
            "又何况，长贫终有命，多病更无聊。", 
            "转瞬光阴，天荒地老，缅怀陈迹，云散香飘。", 
            "酒杯容易借，堪嗟是，依旧垒块难浇。", 
            "自分头颅如许，不免虚抛。", 
            "念对泣牛衣，竟为穷士，裹尸马革，孰作鬼豪。", 
            "尽把糊涂旧账，一笔勾销。"
        ], 
        "title": "风流子 其二 年来家国多故，环境日非，四顾茫茫，生趣日促。因走笔书此，以寄孤愤", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "新潮浩荡，看时代轮齿未停片刻。", 
            "堪笑书生迂阔甚，主义空谈何益。", 
            "万里投荒，乘桴海上，此意无人识。", 
            "问谁能为吾民，拯斯饥溺。", 
            "尽道雨涩风艰，山羸水瘦，长叹望京国。", 
            "匪祸滔天缘底事，休把承平粉饰。", 
            "近五年来，鹰瞵虎视，弱肉遭强食。", 
            "内忧外患，料诸公怎忍忘得。"
        ], 
        "title": "大江乘 伤时", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "萍踪初聚，兰情方契，游心忽忆公园。", 
            "猿啸暮云，花飞春榭，椰林萦带荒烟。", 
            "瀑布正高悬。", 
            "看凿池蓄水，移石成湍。", 
            "曲涧斜桥，思量何处不奇观。", 
            "安排竟日流连。", 
            "且寻幽选胜，直上岩巅。", 
            "收入镜头，踏穿屐齿，几回煞费钻研。", 
            "美景自年年。", 
            "似绿肥红瘦，蝶后蝉前。", 
            "正好吟筇醉袂，相与话沧田。"
        ], 
        "title": "望海潮 其一 陪许地山教授陈少苏内兄陈敏树内侄同游槟城公园", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "幽燕研史，沪淞讲学，梁门衣钵真传。", 
            "书校鹅经，文成獭祭，风流不减随园。", 
            "雅宴话文坛。", 
            "似兰亭修禊，毕至群贤。", 
            "青年会上，一时裙屐尽翩翩。", 
            "天涯我也情牵。", 
            "幸忝陪末席，共证前缘。", 
            "泛剡清愁，瞻韩夙愿，都教付与缠绵。", 
            "空际月轮悬。", 
            "问嫦娥何事，今夜偏圆。", 
            "不管华筵易散，照影自婵娟。"
        ], 
        "title": "望海潮 其二 姚名达教授与其女弟子封禾子沈乃蓉二女士为女子月刊社宴客于沪上青年会，时予方自槟城假归，被邀列席，在座有陈碧云梁雪清诸女士及王统照赵景深汪馥泉许杰张若英马子华上官公仆等三十余人，皆当世文坛名作家，洵省事也。因为之赋", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "潇水波。", 
            "湘水波。", 
            "月明唱起竹枝歌。", 
            "万艳万愁呼欲出，湘花颜色似湘娥。"
        ], 
        "title": "潇湘神", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忠臣惭保保，孝子愧安安。", 
            "文章还远逊，赵闲闲。", 
            "年来勋业，分付水精盘。", 
            "末路真堪笑，一事无成，英雄儿女神仙。", 
            "问何时委蜕如蝉。", 
            "返我太虚天。", 
            "茂陵封禅稿，任丛残。", 
            "御风骑气，撒手谅非难。", 
            "骨肉团栾好，蕊珠兜率，方知即在庐山。"
        ], 
        "title": "促拍满路花 和白仙词四首 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "鱼龙方跋扈，鸡犬岂平安。", 
            "五洲蜗角局，不能闲。", 
            "金瓯将缺，先变烂银盘。", 
            "沧海扬尘后，荆棘铜驼，只愁泪洒神仙。", 
            "大槐宫衮衮貂蝉。", 
            "那有柱擎天。", 
            "玉龙三百万，甲将残。", 
            "乾坤澒洞，来日大都难。", 
            "披发吾行矣，儒衣僧帽，黄冠差胜文山。"
        ], 
        "title": "促拍满路花 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "出师留两表，王业不偏安。", 
            "武乡侯尽瘁，肯偷闲。", 
            "回思当日，膝向草庐盘。", 
            "出处何常有，出作完人，处为忠孝神仙。", 
            "即先生岂薄貂蝉。", 
            "悲悯切人天。", 
            "明知唐社稷，已将残。", 
            "英雄同恨，鍊石补天难。", 
            "汉末还唐末，三醉岳阳，何如六出祁山。"
        ], 
        "title": "促拍满路花 其三", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "涛声趋左蠡，岭势接南安。", 
            "匡庐真福地，境幽闲。", 
            "三天子障，虎踞与龙盘。", 
            "五老峰千丈，结个茅庐，任人谤是神仙。", 
            "记曾听万壑哀蝉。", 
            "乐似奏钧天。", 
            "琪花飘满地，鸟衔残。", 
            "桃源洞里，秦火到应难。", 
            "我与昌黎异，世间屈曲，不如从汝神山。"
        ], 
        "title": "促拍满路花 其四", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "西湖虽可乐，南渡太偷安。", 
            "半闲堂上客，半闲闲。", 
            "销金锅里，蟋蟀斗千盘。", 
            "炮打襄阳日，葛岭笙歌，依然人望如仙。", 
            "水龙吟寓感于蝉。", 
            "天水碧连天。", 
            "渡江闻白雁，一声残。", 
            "诸陵何处，花落欲寻难。", 
            "千古伤心事，年年风雨，如闻痛哭厓山。"
        ], 
        "title": "促拍满路花 和吕仙词二阕 其五", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "乌飞三匝绕，鹪寄一枝安。", 
            "归来沧海上，且偷闲。", 
            "光阴电驶，腊粥接春盘。", 
            "幸有高堂寿，红颊青瞳，居然陆地神仙。", 
            "把莱衣愿换貂蝉。", 
            "此乐胜生天。", 
            "南陔诗可诵，补编残。", 
            "龙华会上，迦叶与阿难。", 
            "况有真仙护，今宵此地，便同蕊阙蓬山。"
        ], 
        "title": "促拍满路花 其六", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "雁与新寒约，鸥将旧隐招。", 
            "剪灯独自话无憀。", 
            "潮。", 
            "流到泰娘桥。", 
            "妆楼悄。", 
            "曾否梦吹箫。"
        ], 
        "title": "阅金经 题秋蓬听雨图", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忆来时提着缕金鞋，刬袜下香阶。", 
            "似流云吐出，一轮华月，光照楼台。", 
            "浑把春风带到，沿路牡丹开。", 
            "香自伊怀里，暗扑侬怀。", 
            "底事佩声又远，早知人性急，故要迟回。", 
            "甚工夫未破，犹待小鬟催。", 
            "肯相怜停辛伫苦，为惊鸿费尽魏王才。", 
            "还只怕空言少据，定所难猜。"
        ], 
        "title": "八声甘州 赋六忆 其一 来", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忆坐时端正不夭斜，故意远些些。", 
            "但焚香扫地，莫思闲事，误了年华。", 
            "侬学善才童子，甘拜九莲花。", 
            "才把双钩捻，晕起微霞。", 
            "朋比薰炉何意，任海棠红绽，懒去看他。", 
            "怕起来时侯，略略有些麻。", 
            "记凭肩吹笙花底，故嗔人压损画裙沙。", 
            "方锦褥镇常亲近，软玉无瑕。"
        ], 
        "title": "八声甘州 赋六忆 其二 坐", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忆食时初竟晓梅妆，对面饱端相。", 
            "是天生两口，甜恩苦怨，总要同尝。", 
            "还把檀郎二字，细嚼当槟榔。", 
            "漱水休倾却，中有脂香。", 
            "闻道别来餐减，只相思一味，当作家常。", 
            "想靓犀微露，剔着假思量。", 
            "惩桃花煮成红粥，早拚他心里葬春光。", 
            "侬只梦胡麻熟否，不梦黄粱。"
        ], 
        "title": "八声甘州 赋六忆 其三 食", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忆眠时凤帐掩娇颦，脸印枕痕新。", 
            "任金钗压扁，罗衫摺蹙，休唤真真。", 
            "只恐和人和梦，都化作梨云。", 
            "梦里何滋味？", 
            "犹咽香津。", 
            "那日迥廊中酒，有猩红万点，铺作重茵。", 
            "被檀奴欺负，偷解茜纱裙。", 
            "甚东风相扶不起，被春愁困了柳腰身。", 
            "凭仗着三生恩眷，消受横陈。"
        ], 
        "title": "八声甘州 赋六忆 其四 眠", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忆立时初出绣纬中，偏爱画栏东。", 
            "正伤春人独，落花微雨，归燕帘拢。", 
            "添个小鬟扶着，香下四眉峰。", 
            "遮却湘裙半，一树嫣红。", 
            "曾似羽林夜约，累卿卿待久，酸透双弓。", 
            "斗腰支谁俊，私语更喁喁。", 
            "愿天怜比肩人瘦，把双魂吹化海棠风。", 
            "还记否柳绵撩乱，蓦地相逢？"
        ], 
        "title": "八声甘州 赋六忆 其五 立", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忆去时红浪涨衾窝，一半泪痕多。", 
            "把兰心玉体，通宵赠遍，重赠秋波。", 
            "指点画楼珠箔，明日是星河。", 
            "留著飞龙骨，甘为伊拖。", 
            "若道梦中遇也，却分明换得，凤帕香罗。", 
            "便生涯是梦，梦肯再来么？", 
            "送春归一天花雨，问何人禅榻伴维摩？", 
            "从此后凄年苦夜，细细消磨。"
        ], 
        "title": "八声甘州 赋六忆 其六 去", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忆来时随月到中庭，呼侬启双扉。", 
            "问朱楼未远，今宵细约，何事偏迟？", 
            "行近画阑干路，转识是花枝。", 
            "又者回初见，道了相思。", 
            "才傍檀郎几案，便戏拈小印，铃上书眉。", 
            "正帘拢生色，春满敝斋时。", 
            "怕凉他盈盈香汗，坐风前不任解罗衣。", 
            "认前度小窗鹦鹉，唤个人儿。"
        ], 
        "title": "八声甘州 连句再赋六忆 其一 来", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忆坐时盘膝捻双翘，移灯故偎郎。", 
            "算生来好静，一春消受，妆罢薰香。", 
            "怪道文茵太窄，并倚却相妨。", 
            "又推侬暂起，自理罗裳。", 
            "莫更凭肩对镜，怕菱花一朵，也妒人双。", 
            "有合欢钿椅，新制出西洋。", 
            "只怜伊恹恹伏几，是嗽时搁了绣鸳鸯。", 
            "把月底红阑熨暖，却受微凉。"
        ], 
        "title": "八声甘州 连句再赋六忆 其二 坐", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忆食时脂晕尚留唇，含情递余杯。", 
            "说春纤切笋，郎应可口，小婢亲偎。", 
            "故向卿卿索哺，郎性武如孩。", 
            "笑语加飧未，底用侬陪？", 
            "总是团圞玉案，问有时对面，何似肩偎。", 
            "厌灵狸馋煞，嗅到凤头鞋。", 
            "似生成一双象箸，也朝朝在手不分开。", 
            "还同把牙儿剔箸，替拔金钗。"
        ], 
        "title": "八声甘州 连句再赋六忆 其三 食", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忆眠时四角掩香罗，魂销玉钩声。", 
            "乍两头鸳枕，抛将一半，调护春酲。", 
            "最是罗襦乍褪，禁得嫩寒轻？", 
            "金扣悭郎解，先约山盟。", 
            "伸得琼酥半臂，恰补伊肩罅，俊语丁宁。", 
            "说前宵去也，怪底梦难成。", 
            "怎铺得鸳衾太窄，惹个侬香汗不曾晴。", 
            "空抛却发香青绺，有堕钗横。"
        ], 
        "title": "八声甘州 连句再赋六忆 其四 眠", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忆立时密约怨郎迟，亭亭傍花阴。", 
            "指苔边弓印，凤钗溜也，故遣侬寻。", 
            "满地月华如水，冰透凤鞋心。", 
            "更一双罗袜，凉露偷侵。", 
            "扶住身裁一搦，怕尖风刬地，婢力难任。", 
            "更瞒他鹦鹉，行人绿杨深。", 
            "似当时隔帘初见，悄无人深院正听琴。", 
            "也曾由中门映处，拾得斜簪。"
        ], 
        "title": "八声甘州 连句再赋六忆 其五 立", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忆去时媚眼故看人，情波一分秋。", 
            "渐铜壶滴尽，珠帘放下，残月当楼。", 
            "忍见笼灯上了，欲步又回头。", 
            "私祝朱扉槛，阻住莲钩。", 
            "早又魂销尽也，只鸳廊屟迹，尚为郎留。", 
            "怎丁宁忘了，明日早来不？", 
            "裹瓜仁一方罗帕，在侬怀知是甚时投？", 
            "相思味从新领略，今夜拚休。"
        ], 
        "title": "八声甘州 连句再赋六忆 其六 去", 
        "type": "词", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "石形如虎真同虎，为祟人间作酒星。", 
            "湿验高冈香味在，以戈凿额便无灵。"
        ], 
        "title": "虎石", 
        "type": "绝句", 
        "yun": "青"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "有虞耕凿在山前，牛迹当年以石传。", 
            "稼事犹遗方寸地，后人风动力耘田。"
        ], 
        "title": "牛迹石", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "砂山累石顶高平，翔集金鹅引吭鸣。", 
            "足迹彰彰犹宛在，空思肉食笑纷争。"
        ], 
        "title": "金鹅石", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "万民瞻仰泽流长，以石铭恩示不忘。", 
            "避火功奇徵定海，永留祠宇镇江乡。"
        ], 
        "title": "避火石", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "孙家遗石弃园林，叩之泠然有九音。", 
            "久辱泥涂谁赏识，品题声价重兼金。"
        ], 
        "title": "九音石", 
        "type": "绝句", 
        "yun": "侵"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "圣笔亲题十字奇，文留申浦仰丰碑。", 
            "云雷呵护知非幻，季子贤名万古垂。"
        ], 
        "title": "十字碑", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "碑石崔巍放眼高，心经字句任挥毫。", 
            "龙蛇变幻惊椽笔，疑是张颠醉后豪。"
        ], 
        "title": "心经碑", 
        "type": "绝句", 
        "yun": "豪"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "松雪书名震古今，观音碑记列禅林。", 
            "空灵手腕超颜柳，原碣珍藏待赏音。"
        ], 
        "title": "赵松雪碑", 
        "type": "绝句", 
        "yun": "侵"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "右军笔法迈群伦，序写兰亭妙入神。", 
            "拓本搜罗重刻石，士林绳墨永藏珍。"
        ], 
        "title": "王羲之碑", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "澄江福地辟操场，铁佛巍然镇后方。", 
            "坦腹洞穿经练补，如来妙法胜娲皇。"
        ], 
        "title": "大铁佛", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "濒江一邑撼波潮，镇定全城有二猫。", 
            "铁练铸成凭锁钥，船形风鉴说非谣。"
        ], 
        "title": "大铁猫", 
        "type": "绝句", 
        "yun": "萧"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "道观无名纪失真，龟趺遗迹溯前因。", 
            "夕阳荒草埋幽径，碑石搜寻访比邻。"
        ], 
        "title": "石龟趺", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "提刀杀敌笑诸生，五百健儿抵万兵。", 
            "隐岛煎盐甘自给，相持高义学田横。"
        ], 
        "title": "煎海僧", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "偏衫大袖首登城，铳弩兼持奋不平。", 
            "杀贼无虚惊辟易，禅门仗义勇垂名。"
        ], 
        "title": "月禅僧", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "技击称雄冠一时，禅门墨戏亦多奇。", 
            "书临松雪超凡俗，秀润尤难大小宜。"
        ], 
        "title": "佛印僧", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "铜驼荆棘痛摧残，一曲离骚手自弹。", 
            "易号头陀空色相，飘然化佛列仙坛。"
        ], 
        "title": "大育头陀", 
        "type": "绝句", 
        "yun": "寒"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "知交管鲍许心盟，休戚相关等弟兄。", 
            "异姓同居如一日，城东二义永垂名。"
        ], 
        "title": "城东二义", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "弟兄行谊本无乖，绝色兼金不乱怀。", 
            "耿介高风诚罕见，二难品峻许同侪。"
        ], 
        "title": "兄弟二难", 
        "type": "绝句", 
        "yun": "佳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "弟兄诗画艺兼工，友爱相敦道可风。", 
            "载酒名园恒醉咏，时称四绝羡才雄。"
        ], 
        "title": "曹氏四绝", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "徐吴盛事纪科名，双解同时宴鹿鸣。", 
            "璧合珠联徵宿学，鳌头各占沐恩荣。"
        ], 
        "title": "一秋双解", 
        "type": "绝句", 
        "yun": "庚"
    }, 
    {
        "author": "李洸", 
        "era": "近现代", 
        "subtype": null, 
        "text": [
            "万事成懒废，孤生任推迁。", 
            "脱身归里闾，忽已逾岁年。", 
            "窐步有陷阱，鬼神呼烦冤。", 
            "棘路横豺虎，若木栖鹰鹯。", 
            "踯躅闻野哭，伫望生饥烟。", 
            "栖迟衡泌下，冥想轩羲前。", 
            "微命悬霄壤，大道随周旋。", 
            "呼吸通帝座，璗决涤腥膻。", 
            "忍辱以偷生，人定终胜天。", 
            "胡歌满都市，空谈陈陶篇。"
        ], 
        "title": "感事答何觉夫桂林", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "汤侯作宰山水县，搔首踯躅爱不见。", 
            "越陌度阡用相存，老我风尘应满面。", 
            "谈笑挥戈却虎罴，好凭杯酒话战时。", 
            "已闻父老歌新政，胜读豳风七月诗。"
        ], 
        "title": "抵鹤山汤赞化置酒话旧", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "一醉能蠲百忧患，杯盘风雨咄嗟瓣。", 
            "倡狂阮籍但今歌，蝴蝶庄周俱化幻。"
        ], 
        "title": "醉歌赠何立民 其一", 
        "type": "绝句", 
        "yun": "谏"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "抑塞要将性命通，断金难得两心同。", 
            "何郎传粉梅花瘦，拼送华年似梦中。"
        ], 
        "title": "醉歌赠何立民 其二", 
        "type": "绝句", 
        "yun": "东"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "同光断简偶披寻，老辈凋伤熟嗣音。", 
            "留与他时谈掌故，茂陵风雨一灯深。"
        ], 
        "title": "题同光名人书册为庐煊仲", 
        "type": "绝句", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "衣冠浊世讵深期，风月南楼岂为私。", 
            "祗是眼中凫鸭乱，高怀唯许客儿知。"
        ], 
        "title": "南楼与谢无量小饮明日赋别", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "举世未闻兵革息，闭门空使岁时迁。", 
            "山深谷静孙登啸，何日来窥野史编。"
        ], 
        "title": "访孙仲瑛兰园同至宋王台", 
        "type": "绝句", 
        "yun": "先"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "荒台日暮野鸱还，王气不钟闽粤间。", 
            "潮落潮生自今古，宋明遗恨满江山。"
        ], 
        "title": "仲瑛近日著粤风", 
        "type": "绝句", 
        "yun": "删"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "珠色东篱见不当，忽惊寒意满秋堂。", 
            "姚黄魏紫群低首，好伴泉明入醉乡。"
        ], 
        "title": "题画", 
        "type": "绝句", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "法曲飘零翠黛残，秪馀一把泪心酸。", 
            "劝君莫问兴亡事，此亦人间行路难。"
        ], 
        "title": "沈仲强画菊花", 
        "type": "绝句", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "人生不饮竟何欢，世事艰虞有万端。", 
            "除却杜康谁可语，夜窗灯火不知寒。"
        ], 
        "title": "独醉吟", 
        "type": "绝句", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "山花如血照屠苏，裁剪春风意醉殊。", 
            "今日芳洲隔人境，何时重展岁朝图。"
        ], 
        "title": "题李研山岁朝图 其一", 
        "type": "绝句", 
        "yun": "虞"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "李侯健笔傲徐熙，想见南塘全盛时。", 
            "千古江山浪淘尽，不留血泪染深卮。"
        ], 
        "title": "题李研山岁朝图 其二", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "休明坎廪难为用，老去情怀圣得知。", 
            "两处西湖曾载酒，江山争恨不回时。"
        ], 
        "title": "题翁覃溪东坡道服小象", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "世人欲杀此何时，匹马生还匪我思。", 
            "今日花桥曾似旧，短篷疏雨助寻诗。"
        ], 
        "title": "何无怠属题花桥感旧图", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "虚堂块坐似枯禅，病起尘缘顿弃捐。", 
            "堆眼绿荫新雨后，尽消六月艳阳天。"
        ], 
        "title": "病起杂诗 其一", 
        "type": "绝句", 
        "yun": "先"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "病骨支离爱曳筇，凉飙爽飒转畏风。", 
            "自联哀乐过人处，烂醉悲歌误乃公。"
        ], 
        "title": "病起杂诗 其二", 
        "type": "绝句", 
        "yun": "东"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "乌啼惊破梦零星，晓色鲜新喜放晴。", 
            "一枕黑甜游九地，昨宵胜食五侯鲭。"
        ], 
        "title": "病起杂诗 其三", 
        "type": "绝句", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "撑肠文字真何用，不及双弓迷半瓯。", 
            "消渴相如成底事，雷鸣饥腹日三周。"
        ], 
        "title": "病起杂诗 其四", 
        "type": "绝句", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "闭门思种邵平瓜，苦雨摧残叶底花。", 
            "摘得新瓜才入馔，直知澹泊是生涯。"
        ], 
        "title": "病起杂诗 其五", 
        "type": "绝句", 
        "yun": "麻"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "黄粱炊熟奈愁何，午枕脩然意更多。", 
            "至竟郑生能解事，不将美睡换奔波。"
        ], 
        "title": "病起杂诗 其六", 
        "type": "绝句", 
        "yun": "歌"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "护病真知慈爱深，佛灯长照啊儿心。", 
            "争教疾苦常呼母，四十一年霜雪侵。"
        ], 
        "title": "病起杂诗 其七", 
        "type": "绝句", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "强欲登楼筋力乏，真成一月不窥园。", 
            "幽花细草沈沈绿，似乱伤离独闭门。"
        ], 
        "title": "病起杂诗 其八", 
        "type": "绝句", 
        "yun": "元"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "夏凉如水晚花明，竹月窥廊渐作声。", 
            "待与病夫裁短什，回肠还是玉溪生。"
        ], 
        "title": "病起杂诗 其九", 
        "type": "绝句", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "听雨听风世已遥，梦魂歌枕可怜宵。", 
            "朱颜无复当年好，丝竹何心破寂寥。"
        ], 
        "title": "病起杂诗 其十", 
        "type": "绝句", 
        "yun": "萧"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "夜起微茫水月空，萧萧四壁更吟蛩。", 
            "万灵随处能生灭，坚白何缘有异同。"
        ], 
        "title": "病起杂诗 其十一", 
        "type": "绝句", 
        "yun": null
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "花时绝忆酒能神，飞尽红棉错过春。", 
            "今日亭亭如翠葆，不知种树竟何人。"
        ], 
        "title": "病起杂诗 其十二", 
        "type": "绝句", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "镜奁灯火夜何其，辛苦维摩示疾时。", 
            "枕畔泪痕和药进，不因共命始相知。"
        ], 
        "title": "病起杂诗 其十三", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "晴空舒卷云无碍，砌草离披石更斜。", 
            "凡卉庭前供一顾，臂拦开遍凤仙花。"
        ], 
        "title": "病起杂诗 其十四", 
        "type": "绝句", 
        "yun": "麻"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "因病今生真止酒，妇言不听听何人。", 
            "羔羊旧侣休相问，酒债寻常已告贫。"
        ], 
        "title": "病起杂诗 其十五", 
        "type": "绝句", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "呢喃小燕澹黄衣，未脱樊笼暂息机。", 
            "养就羽毛好相待，伯劳零梦已东飞。"
        ], 
        "title": "病起杂诗 其十六", 
        "type": "绝句", 
        "yun": "微"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "酒涨今年满渡头，柴门流潦碧于油。", 
            "珠量斗米难论价，不怨天公苑即休。"
        ], 
        "title": "病起杂诗 其十七", 
        "type": "绝句", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "曲径移花人绝艳，中庭扶病影相亲。", 
            "豪怀销尽众芳歇，留取枯肠稍逼真。"
        ], 
        "title": "病起杂诗 其十八", 
        "type": "绝句", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "佳人天末近何如，北望劳劳阙寄书。", 
            "得读春秋成断烂，不因众暴怨群狙。"
        ], 
        "title": "病起杂诗 其十九", 
        "type": "绝句", 
        "yun": "鱼"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "黋黋江夏两诗豪，刻骨镌心作计劳。", 
            "白发填词世已换，却怜鸿鹄在蓬蒿。"
        ], 
        "title": "病起杂诗 其二十", 
        "type": "绝句", 
        "yun": "豪"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "群书博极推才伯，静养端倪本白沙。", 
            "私淑两贤乡学在，津梁真觉浩无涯。"
        ], 
        "title": "病起杂诗 其二十一", 
        "type": "绝句", 
        "yun": "麻"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "浩劫千年现在身，悬知平等孰冤亲。", 
            "万机出入庄生语，瓦砾何能妒道真。"
        ], 
        "title": "读黄泰泉陈白沙两集 其一", 
        "type": "绝句", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "阿堵真灵难举却，分金谁道故人疏。", 
            "诸公劳苦端知我，自笑何如山泽臞。"
        ], 
        "title": "读黄泰泉陈白沙两集 其二", 
        "type": "绝句", 
        "yun": null
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "文物殚残劫火馀，中郎何处访遗书。", 
            "市人那有黄金买，饱食争教似蠹鱼。"
        ], 
        "title": "读黄泰泉陈白沙两集 其三", 
        "type": "绝句", 
        "yun": "鱼"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "困眠饥食滞芳时，往事凄迷恋酒卮。", 
            "倘许焚香趋静境，无思无虑对枯棋。"
        ], 
        "title": "读黄泰泉陈白沙两集 其四", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "不断蟾声万木深，骄阳尽压雨霪霪。", 
            "潜夫著论谈经国，罔两原知奇物心。"
        ], 
        "title": "读黄泰泉陈白沙两集 其五", 
        "type": "绝句", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "秋光领略夜如银，万里冰轮战骨新。", 
            "愿照大千灰劫里，看余橐笔作征人。"
        ], 
        "title": "读黄泰泉陈白沙两集 其六", 
        "type": "绝句", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "洗甲天河有底忙，娟娟凉露入秋堂。", 
            "任他乞巧我藏拙，儿女娇娆斗晚妆。"
        ], 
        "title": "七夕 其一", 
        "type": "绝句", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "明河秋水渡双星，瓜果中宵香满庭。", 
            "无意自多人自老，沈沈小鼓可谁听。"
        ], 
        "title": "七夕 其二", 
        "type": "绝句", 
        "yun": "青"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "慷慨筹边期五载，长城自坏本疑猜。", 
            "吞声忍读滩声纪，伸纸龙蛇万壑哀。"
        ], 
        "title": "题袁督师诗轴真迹", 
        "type": "绝句", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "蜀滩飙急激忠魂，万里凶传白日昏。", 
            "心史井函并泪尽，衔哀不独为私恩。"
        ], 
        "title": "哭李仙根 其一", 
        "type": "绝句", 
        "yun": "元"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "万首诗篇万口传，九流胸次独渊渊。", 
            "桂林阳朔游踪在，才驭寄肱向下泉。"
        ], 
        "title": "哭李仙根 其二", 
        "type": "绝句", 
        "yun": "先"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "弦绝秋波泪万丝，傲遗更傍柳侯祠。", 
            "归魂猿鹤如相语，失路王孙孰念饥。"
        ], 
        "title": "哭李仙根 其三", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "西巡警跸露先睎，含涕流氓忍独挥。", 
            "万国衣冠齐会葬，庙堂从此履声非。"
        ], 
        "title": "林主席挽诗 其一", 
        "type": "绝句", 
        "yun": "微"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "山河手挽霸图雄，坐论春容始见公。", 
            "七载艰虞天眷顾，终教窒欲剪群凶。"
        ], 
        "title": "林主席挽诗 其二", 
        "type": "绝句", 
        "yun": null
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "对扬清庙想明时，彝鼎图书得尽窥。", 
            "今日贼中歌就辨，伤心无路送灵輀。"
        ], 
        "title": "林主席挽诗 其三", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "翁陔松竹半棕山，满百歌姬碧玉环。", 
            "蜀帝未亡竟先死，杜鹃啼血泪痕斑。"
        ], 
        "title": "和黄咏雩榄溪杂诗即用原韵 其一", 
        "type": "绝句", 
        "yun": "删"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "诗社桥西一水周，枯荷石圮对危楼。", 
            "遗书禁毁雍乾际，坏璧空寻孔宅秋。"
        ], 
        "title": "和黄咏雩榄溪杂诗即用原韵 其二", 
        "type": "绝句", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "忍读遗诗日几回，商声哀飒纸窗来。", 
            "空降白刃输肝胆，荒冢黄花特地开。"
        ], 
        "title": "和黄咏雩榄溪杂诗即用原韵 其三", 
        "type": "绝句", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "方外游踪野寺昏，红棉高矗敛精魂。", 
            "南塘水月浑如镜，不照啼痕照酒痕。"
        ], 
        "title": "和黄咏雩榄溪杂诗即用原韵 其四", 
        "type": "绝句", 
        "yun": "元"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "青花碧蘸大明姿，五色缤纷写折枝。", 
            "捧出冰盘如月满，时人谁识虎头痴。"
        ], 
        "title": "和黄咏雩榄溪杂诗即用原韵 其五", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "裴迪能来访右丞，一歌义谷万人称。", 
            "孟光椎髻真堪羡，尊酒开窗共剪灯。"
        ], 
        "title": "和黄咏雩榄溪杂诗即用原韵 其六", 
        "type": "绝句", 
        "yun": "蒸"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "捲帘秋雨嫏嬛梦，袭佩琼英楚泽香。", 
            "比似墨西饶逸气，帷灯开伴道援堂。"
        ], 
        "title": "和黄咏雩榄溪杂诗即用原韵 其七", 
        "type": "绝句", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "盘胸野史从头说，迁海经时泪溅花。", 
            "三百年来有遗很，荒山指点木龙斜。"
        ], 
        "title": "和黄咏雩榄溪杂诗即用原韵 其八", 
        "type": "绝句", 
        "yun": "麻"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "密竹浅溪闻鹧鸪，一肩行李杂屠沽。", 
            "恨无苍莽大痴笔，来写秋山行旅图。"
        ], 
        "title": "自沙坪至杨梅山行 其一", 
        "type": "绝句", 
        "yun": "虞"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "过尽千山疲荦确，到头一水舞潺湲。", 
            "行行渐觉双螺近，耕凿安时尚有村。"
        ], 
        "title": "自沙坪至杨梅山行 其二", 
        "type": "绝句", 
        "yun": "元"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "辄唤奈何张子野，积年别恨写今宵。", 
            "囊中自有青山在，小李渊源定不祧。"
        ], 
        "title": "自沙坪至杨梅山行 其三", 
        "type": "绝句", 
        "yun": "萧"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "逆旅闻歌强自宽，逤逻盲女莫轻弹。", 
            "灯前百感谁能喻，刬却君山不忍看。"
        ], 
        "title": "遇谷雏杨梅旅舍", 
        "type": "绝句", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "掩卷供危坐，怀人殊惘然。", 
            "纵横豺虎地，狼藉雨花天。", 
            "国论方哗宠，生涯久灼煎。", 
            "送春春竟去，得酒且流连。"
        ], 
        "title": "送春", 
        "type": "律诗", 
        "yun": "先"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "荒祠临野水，送客此经过。", 
            "大节还天地，悲风触网罗。", 
            "止迁白沙赋，悯烈泰泉歌。", 
            "伦纪今垂灭，低徊泪暗沱。"
        ], 
        "title": "同仲瑛咏雩立民硕生谒萧烈女祠", 
        "type": "律诗", 
        "yun": "歌"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "一死忠能见，如君信异才。", 
            "危难犹不避，孤愤却堪哀。", 
            "直道轻身殉，微言耐世猜。", 
            "海门寒浪急，为激旅魂来。"
        ], 
        "title": "悼林卓夫", 
        "type": "律诗", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "周郡疑天堑，飞同下濑艭。", 
            "风烟横四县，鼙鼓动西江。", 
            "谷静闻猿啸，溪回取石淙。", 
            "苦禅弹一指，应有毒龙降。"
        ], 
        "title": "渡周郡", 
        "type": "律诗", 
        "yun": "江"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "吾爱漓江水，今来一濯缨。", 
            "骄阳翻影乱，绝壑倒流明。", 
            "沙浅鱼能数，舟轻石不惊。", 
            "廿年观皱面，何似剪波行。"
        ], 
        "title": "阳朔纪游同徐友村张谷雏 其一", 
        "type": "律诗", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "渔父尔何黠，剧怜双鸬鹚。", 
            "飞难黄鹄举，盟受白鸥欺。", 
            "入水老张啄，得鱼供快颐。", 
            "未能求一饱，真觉愧天随。"
        ], 
        "title": "阳朔纪游同徐友村张谷雏 其二", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "舱头收落日，四野入昏黄。", 
            "树杂群雅噪，云多叠巘荒。", 
            "市鲜呼近艇，贪醉酒低床。", 
            "闻说寡婆峡，年年此望乡。"
        ], 
        "title": "阳朔纪游同徐友村张谷雏 其三", 
        "type": "律诗", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "况入灵鼍窟，伸头万翠攒。", 
            "晚风低飐草，斜日依乱滩。", 
            "水惯柔肠转，山僧滑眼看。", 
            "舟行宜缓缓，欸乃若为寒。"
        ], 
        "title": "阳朔纪游同徐友村张谷雏 其四", 
        "type": "律诗", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "山罅吐新月，清光嶷嶷高。", 
            "渔灯明石发，萤露湿溪毛。", 
            "畏见枯鱼泣，微闻野犬嗥。", 
            "楚坪今夜泊，足慰半生劳。"
        ], 
        "title": "阳朔纪游同徐友村张谷雏 其五", 
        "type": "律诗", 
        "yun": "豪"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "沦漪清见底，人语搅秋烟。", 
            "岩影坠千嶂，滩声飞百泉。", 
            "九阍兵气满，孤枕旅魂牵。", 
            "为问荆园月，何时得共圆。"
        ], 
        "title": "阳朔纪游同徐友村张谷雏 其六", 
        "type": "律诗", 
        "yun": "先"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "晨曦笼旭日，侵晓破荒鸡。", 
            "向荅光岩瀑，烟分碧涧霓。", 
            "潇湘通地轴，勃窣倚天梯。", 
            "欲谢人间事，来同海燕栖。"
        ], 
        "title": "阳朔纪游同徐友村张谷雏 其七", 
        "type": "律诗", 
        "yun": "齐"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "推篷见飞瀑，喷薄万花迷。", 
            "湿雾鱼吹浪，轻尘燕啄泥。", 
            "源头何处觅，物论有难齐。", 
            "欲买镜湖水，言从贺监西。"
        ], 
        "title": "阳朔纪游同徐友村张谷雏 其八", 
        "type": "律诗", 
        "yun": "齐"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "鬼斧何年凿，江山郁此奇。", 
            "川川都是月，室室尽为鸱。", 
            "天待娲皇补，舟凭鳀壑移。", 
            "观音岩下过，缥缈间灵旗。"
        ], 
        "title": "阳朔纪游同徐友村张谷雏 其九", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "丛篁生野菌，危磴阻荒村。", 
            "恐有潜虬在，宁容腐鼠尊。", 
            "船唇滩水急，鸦背夕阳翻。", 
            "观物真无尽，天公总不言。"
        ], 
        "title": "阳朔纪游同徐友村张谷雏 其十", 
        "type": "律诗", 
        "yun": "元"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "暮霭濛濛里，舟人戒薄寒。", 
            "从渠邀大月，招我渡双滩。", 
            "灯点松脂暗，杯斟𥟇酒酸。", 
            "兹游情不极，应有舌翻澜。"
        ], 
        "title": "阳朔纪游同徐友村张谷雏 其十一", 
        "type": "律诗", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "两宵同水宿，拂晓泊岩阿。", 
            "下濑船如箭，登山屐不磨。", 
            "万峰森束笋，众窍怒吹螺。", 
            "斑竹苍梧梦，东流眄抚河。"
        ], 
        "title": "阳朔纪游同徐友村张谷雏 其十二", 
        "type": "律诗", 
        "yun": "歌"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "乌桕经霜俊，能分野柿红。", 
            "争看山起伏，却喜树茏葱。", 
            "仡鸟千林外，流霞一抹中。", 
            "披襟当此际，何必问雄风。"
        ], 
        "title": "阳朔纪游同徐友村张谷雏 其十三", 
        "type": "律诗", 
        "yun": "东"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "细雨良丰路，车声隐若雷。", 
            "书成须种树，凤去莫登台。", 
            "深翠分诸壑，暗香来野梅。", 
            "入山曾几日，胸次绝氛埃。"
        ], 
        "title": "阳朔纪游同徐友村张谷雏 其十四", 
        "type": "律诗", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "江山如旧识，廿载我重来。", 
            "近扃罗鸡黍，冥心拟镜台。", 
            "战痕窥远岫，旅病靳深杯。", 
            "欲把黄金鍊，交亲肺腑开。"
        ], 
        "title": "至马坝喜晤郑孝则盛九万舒宗度袁凤文苏武龄麦显朝何彼秾及之衍侄孙分日留饮赋此纪实 其一", 
        "type": "律诗", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "郑子樗散意，乱后各东西。", 
            "术有齐民在，世多歧路迷。", 
            "风尘仍转烛，桃李倘成蹊。", 
            "此地诛茅好，花光满四畦。"
        ], 
        "title": "至马坝喜晤郑孝则盛九万舒宗度袁凤文苏武龄麦显朝何彼秾及之衍侄孙分日留饮赋此纪实 其二", 
        "type": "律诗", 
        "yun": "齐"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "曹溪容洗耳，明月涌方诸。", 
            "重译越裳至，他山抱璞如。", 
            "世人方用武，之子独耽书。", 
            "怀璧诚无罪，雕虫技有馀。"
        ], 
        "title": "至马坝喜晤郑孝则盛九万舒宗度袁凤文苏武龄麦显朝何彼秾及之衍侄孙分日留饮赋此纪实 其三", 
        "type": "律诗", 
        "yun": "鱼"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "明月光照剩，海气满金银。", 
            "小聚花间屋，能存劫后身。", 
            "别情从澹沱，怀抱各艰辛。", 
            "暗落他乡泪，宁忘一饭恩。"
        ], 
        "title": "至马坝喜晤郑孝则盛九万舒宗度袁凤文苏武龄麦显朝何彼秾及之衍侄孙分日留饮赋此纪实 其四", 
        "type": "律诗", 
        "yun": null
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "清才推子美，雅上见袁丝。", 
            "对月三人影，披衣七载思。", 
            "丛篁依瑾户，晚菊缀疏篱。", 
            "不改岁寒度，还来共酒卮。"
        ], 
        "title": "至马坝喜晤郑孝则盛九万舒宗度袁凤文苏武龄麦显朝何彼秾及之衍侄孙分日留饮赋此纪实 其五", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "六祖谈经地，天涯若比邻。", 
            "黄花仍罩眼，白日渐磨人。", 
            "久历风波险，来寻骨肉亲。", 
            "宝林今夜月，休与照兵尘。"
        ], 
        "title": "至马坝喜晤郑孝则盛九万舒宗度袁凤文苏武龄麦显朝何彼秾及之衍侄孙分日留饮赋此纪实 其六", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "握手欢何极，时危此盍簪。", 
            "抗颜须走俗，削迹本同心。", 
            "意气因君重，交情似海深。", 
            "曲江风雨夜，应有蛰龙吟。"
        ], 
        "title": "曲江喜晤陈孝五即送之飞渝 其一", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "问我家何在，飘摇陷贼中。", 
            "殉名安足烈，报国直须忠。", 
            "马足尘沙暗，蛾眉色相空。", 
            "送君飞万里，历历见冥鸿。"
        ], 
        "title": "曲江喜晤陈孝五即送之飞渝 其二", 
        "type": "律诗", 
        "yun": "东"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "潇湘通曲水，翠袖入天寒。", 
            "世乱官宁补，心危酒不欢。", 
            "轻车随梦飏，短烛引宵残。", 
            "国事如棋扰，应知来日难。"
        ], 
        "title": "依韵答作屏叔见赠 其一", 
        "type": "律诗", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "蹩躠经千里，试听劳者歌。", 
            "无衣难卒岁，有泪独倾河。", 
            "白日行尸满，青山战骨多。", 
            "向来忧国意，不敢眄庭柯。"
        ], 
        "title": "依韵答作屏叔见赠 其二", 
        "type": "律诗", 
        "yun": "歌"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "短砌花飞尽，高楼独往时。", 
            "龙归钟定杵，乌匝月明枝。", 
            "病久劳相忆，身危苦自持。", 
            "昔游供洒涕，真耐酒人思。"
        ], 
        "title": "和熊鲁柯初夏遣兴 其一", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "因病閒添得，素心宁我遐。", 
            "药烟从遣日，乡梦当还家。", 
            "天醉分鹑首，年荒饱蕨芽。", 
            "近旬零雨黯，泪眼畏看花。"
        ], 
        "title": "和熊鲁柯初夏遣兴 其二", 
        "type": "律诗", 
        "yun": "麻"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "倜傥吾宗彦，军中昔苦辛。", 
            "江山时竟失，意气老弥亲。", 
            "白日看歼敌，黄金解赠人。", 
            "直知秋涧底，终有蛰龙伸。"
        ], 
        "title": "李培生来客榄溪访予病榻赋此赠之", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "平湖灯火背秋城，怪石孤崖一臂撑。", 
            "高插苍苍疑入汉，仰观点点欲摩星。", 
            "山头老桂吹香古，天上仙人堕月明。", 
            "忽忆罗浮丹灶在，夜光腾处客心惊。"
        ], 
        "title": "从葛岭登保俶塔有怀稚川子", 
        "type": "律诗", 
        "yun": null
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "丹梯缥缈入琳宫，奇境忽于意外逢。", 
            "鸟宿崖阴愁日落，虬潜绝渊约云从。", 
            "山空不觉有冬夏，洞冷时疑挟雨风。", 
            "见说楼霞光万丈，一灯遥与照黄龙。"
        ], 
        "title": "登紫云洞精舍", 
        "type": "律诗", 
        "yun": null
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "古道山花簇殡宫，凄凉于此吊孤忠。", 
            "悲秋草木经霜气，战陆龟蛇起大风。", 
            "奉诏俨同三字狱，出师谁表老臣衷。", 
            "北山猿鹤劳相待，立尽残阳听晚钟。"
        ], 
        "title": "谒于忠肃公墓", 
        "type": "律诗", 
        "yun": null
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "芒鞋日日扣禅扉，灵鹫山前暂息机。", 
            "鬼斧谁工劖绝壁，危楼独倚送斜晖。", 
            "不知泉自几时冷，为问峰从何处飞。", 
            "南望故人在天末，西风听唱惜红衣。"
        ], 
        "title": "宿灵隐寺寄云祥槃闇二律 其一", 
        "type": "律诗", 
        "yun": "微"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "批发行歌自笑狂，壑雷亭畔野花香。", 
            "一峰崒兀青如削，万个萧疏绿到床。", 
            "月冷薜萝曾梦谢，云侵衣袂又黯光。", 
            "枫林愁听潇潇雨，永夜相思漏转长。"
        ], 
        "title": "宿灵隐寺寄云祥槃闇二律 其二", 
        "type": "律诗", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "滴翠崖前花万枝，清泉石上老坡诗。", 
            "风多渐觉山痕重，坐久浑忘岁月驰。", 
            "石罅寒生凉入梦，鬓边秋冷苦相思。", 
            "吴侬间汲烹吴荈，白葛乌纱我有师。"
        ], 
        "title": "游虎跑寺访苏东坡诗刻次及元明人题咏高宗御制碑犹岿然在也题二首 其一", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "劈开玉闸涌青莲，绝顶幽花见此泉。", 
            "远度松风归雨腋，自流清响答诸天。", 
            "白云倒影穿林出，明月扶人上阁眠。", 
            "野客生涯随处好，间从老衲补茶笺。"
        ], 
        "title": "游虎跑寺访苏东坡诗刻次及元明人题咏高宗御制碑犹岿然在也题二首 其二", 
        "type": "律诗", 
        "yun": "先"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "岸断钟疏天外眺，芦花照雪梦中行。", 
            "青山揽镜多相识，老衲挑灯最有情。", 
            "壁上难寻摩诘影，溪前犹作杜鹃声。", 
            "遗编愁对秋江晚，荒冢离离吊月明。"
        ], 
        "title": "游交芦庵僧人老且病出观华秋岳奚铁生西溪诸卷欲访厉太鸿先生墓为时已晚怅然归去赋此赠之 其一", 
        "type": "律诗", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "秋岳山人老画师，蒙泉风骨更瑰奇。", 
            "一堂星聚云山润，十载心香风雨期。", 
            "转觉西泠伤妩媚，休从北地问胭脂。", 
            "移家我欲芦中住，雪压梅开又一时。"
        ], 
        "title": "游交芦庵僧人老且病出观华秋岳奚铁生西溪诸卷欲访厉太鸿先生墓为时已晚怅然归去赋此赠之 其二", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "一鹤千霄任所之，山花如照古须眉。", 
            "回廊执手疑前世，短集牵肠触旧诗。", 
            "终觉微言天下绝，至今王道牖中窥。", 
            "衡门咫尺供吟眺，瓯脱真愁在四夷。"
        ], 
        "title": "非园酒座遇王病山丈因赠", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "残照王风咏黍离，葛巾野老待明夷。", 
            "情怀渺渺归沧海，岁月堂堂付酒卮。", 
            "撰杖有谁书甲子，覆巢那复问安危。", 
            "人间方苦清流祸，更上西台泪欲垂。"
        ], 
        "title": "陪海绡翁饮霭云庐遂至蒲涧寺", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "西来江水梦苍梧，稳渡千滩与不孤。", 
            "秋店柳花催暝急，晚船箫管觉乡殊。", 
            "依人王粲寸难尽，作赋孙卿世已无。", 
            "海内义旗谁见许，庙堂失计在东隅。"
        ], 
        "title": "苍梧旅夜同吕芳子", 
        "type": "律诗", 
        "yun": "虞"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "乱叶溪山一径微，传闻虎迹尚依违。", 
            "荒城斗大狐争窟，废垒春深燕又飞。", 
            "秋潦有时成海市，夜潮终古傍渔矶。", 
            "凭高欲说迁流感，白发微官胡不归。"
        ], 
        "title": "登封州城楼赠谭民三", 
        "type": "律诗", 
        "yun": "微"
    }, 
    {
        "author": "李秀峰", 
        "era": "近现代", 
        "subtype": "五言律诗", 
        "text": [
            "一片荒凉地，遥天四面垂。", 
            "风高鹰去疾，沙阔马来迟。", 
            "秋树有余色，晚云无定时。", 
            "孤帆前路客，泛泛欲何之。"
        ], 
        "title": "屏风晚眺", 
        "type": "律诗", 
        "yun": "支"
    }, 
    {
        "author": "李秀峰", 
        "era": "近现代", 
        "subtype": "七言律诗", 
        "text": [
            "围炉消受岁寒身，谁念袁安彻骨贫。", 
            "门外忽无黄叶路，客来都是白头人。", 
            "空池昨夜全填满，老屋今年转换新。", 
            "照我三冬读书处，明窗净几绝纤尘。"
        ], 
        "title": "咏雪", 
        "type": "律诗", 
        "yun": "真"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "香山迟悟道。", 
            "正樊姬新逢，试妆娇小。", 
            "绀萼初胎，渐粉裳煊昼，素肌凌晓。", 
            "唤错梨云，春意与、杏梢同闹。", 
            "细数花须，无赖游蜂，被花轻恼。", 
            "谁似萧郎殊抱。", 
            "问尽伐柔柯，赋情何矫。", 
            "送却南朝，坠玉儿清泪，数声啼鸟。", 
            "凤笛休吹，唇未启、朱颜先老。", 
            "待熟重来摘取，瑛盘顿了。"
        ], 
        "title": "三姝媚 玄武湖樱桃花下赋", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "春水碧于油。", 
            "春山霭不收。", 
            "小春纤、擎住春愁。", 
            "人面胜花花也妒，惊花艳，替花羞。", 
            "危浪打春洲。", 
            "春心逐远流。", 
            "好花枝、何意轻投。", 
            "输与老人忘结习，到东海，再回头。"
        ], 
        "title": "唐多令 寻春燕子矶，值游女以花枝掷水，余得之戏赋", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "爽心快目。", 
            "似史说子玄，经论王肃。", 
            "十里湖光一镜，彩舟群簇。", 
            "迎春霁雪来窥牖，对披襟、蒋山高矗。", 
            "练拖江步，云粘树顶，熘悬峰足。", 
            "有虿发，雏颜共逐。", 
            "问何代台城，悲笑相续。", 
            "羞照胭脂，废井沁波留辱。", 
            "小营校练场如砥，渐裙腰、芳草惊绿。", 
            "古愁今感，归来慵记，后庭哀曲。"
        ], 
        "title": "桂枝香 雪晴登鸡鸣寺豁蒙楼，用王介甫韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "白袷寻春，凭扫叶高楼，云影天光。", 
            "山围故国，叹石头浪打，洗今古年芳。", 
            "挑菜谁家女，趁步屟、花明草香。", 
            "小桃夭杏，露眼如啼，粉晕潮妆。", 
            "惊伤。", 
            "化鹤重来，时移代易，婆娑旧柳成行。", 
            "坡前驻马，换千古江山，两字清凉。", 
            "休觅残僧语，写梦华、相看断肠。", 
            "半千馀韵，画壁裁诗，也耐思量。"
        ], 
        "title": "望南云慢 踏青清凉山，小憩扫叶搂。用沈公述韵", 
        "type": "词", 
        "yun": "阳"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "腻水微波，浮尘虚涨，画桡随浪悠悠。", 
            "听鸭言鸠诉，纵挽转芳韶，窨约何由。", 
            "漫替古人忧。", 
            "也无须、强买今愁。", 
            "笑佯遮歌扇，偷描金粉，难写沧洲。", 
            "怪露行蔓草、鸳鸯侣，镇停云殢雨，潜度吴讴。", 
            "偏燕帘莺户，似韬钤部勒，那任閒游。", 
            "孤负秣陵春，动归怀、蜀郡遨头。", 
            "访轻烟澹粉，谁信当年，有十三楼。"
        ], 
        "title": "过秦楼 泛舟秦淮，用李景元韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "屠苏后饮，鞭竹禁声，积雪助寒催晚。", 
            "剪燕粘鸡，暗想旧京人面。", 
            "回盼。", 
            "惜春期、不系东君眼。", 
            "念往日铜街，紫曲狂朋，快侣星散。", 
            "影事寻三馆。", 
            "记演象圭台，梦华天远。", 
            "检点春衫，两袖污尘犹满。", 
            "才遣。", 
            "一封书、又惹危肠断。", 
            "便直北、锋车径达，望神皋不见。"
        ], 
        "title": "卜算子慢 废历岁朝，得北来书，用张子野韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "江流催日夜，危矶回、燕子傍人飞。", 
            "正堤柳未绵，露桃初绽，荻芽茁候，鱼浪生时。", 
            "见游女、障风惊蛱蝶，私语啭黄鹂。", 
            "临水弄花，笑迎花展，捻花投水，花逐颦低。", 
            "何人增惆怅，维摩诘、愁见绿瘦红肥。", 
            "无意好花，入手菩萨低眉。", 
            "叹结习已空，休寻后果，绮怀都遣，谁问前期。", 
            "分付暮潮来去，慵带花归。"
        ], 
        "title": "风流子 寻春燕子矶，用张文潜韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "练湖清，六朝一梦如烟。", 
            "背台城、景阳芳树，才人狎客张筵。", 
            "鸡鸣埭、尚悲射雉，毒龙窟、谁吊哀蝉。", 
            "辱井羞沉，华林恨缢，玉儿含泪殉筝弦。", 
            "算千古、江南春恨，同辇罢鱼轩。", 
            "年年有、桃花笑人，此豸娟娟。", 
            "便新亭、茫茫对此，奈他风景依然。", 
            "访修文、蠢书御览，念阅武鲸甲楼船。", 
            "璧月琼枝，乌啼子夜，吴歌西曲至今传。", 
            "漫讥切、风流天子，平地步生莲。", 
            "君不见、金海玉台，笔下飞仙。"
        ], 
        "title": "绿头鸭 泛舟玄武湖，用晁次膺韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "步出南郊，曲尘飏暖，阳春白日风香。", 
            "湔裙是处，祭扫谁家，近路粉黛相望。", 
            "柳发桃颦，衬弓弯云袂，竞斗时妆。", 
            "戏语曲池旁。", 
            "虫虫也爱韶光。", 
            "问石子冈头，散花天女，沉醉知在何乡。", 
            "僧俗同欢喜，志公帽朽只园场。", 
            "絮舞花迷，胡觑得、唇乾眼忙。", 
            "又争知、红尘紫陌，年来消减清狂。"
        ], 
        "title": "安平乐慢 清明登雨花台。用万俟雅言韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "废池涵碧。", 
            "趁短策，吊古清明天气。", 
            "路入芜寝，步迎厉魄酸风，眼眩剑芒腥水。", 
            "大明官礼习朝天，问谁省、高皇真意。", 
            "是干将、铁血壮魂，埋此深际。", 
            "弘规付与文孙，奈衅启、棣鄂宗藩相递。", 
            "郊彼光僚，霸吴竞假鱼肠，靖难自燔朱蕊。", 
            "孝陵翁仲说凄凉，怕难解、游春情味。", 
            "向倦里。", 
            "也学柳眠花悴。"
        ], 
        "title": "惜黄花慢 冶城山朝天宫，用田不伐韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "天镇神符，紫金浮玉，凭高念远。", 
            "何王南渡。", 
            "一发中原，岱云河雨，霞表旭光微露。", 
            "索共山灵语，数九朝、英侪豪侣。", 
            "虎踞千年，成败是非，明眼观处。", 
            "扑地严城如雾，看院省衣冠，市楼宾旅。", 
            "旧史风云，禁陵烟树，盈望故情今绪。", 
            "独尔依然在，换多少、池台钟鼓。", 
            "几时问道三茅，行药更寻仙路。"
        ], 
        "title": "青门饮 登钟山最高处，用曹元宠韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "絮云翳日，烟柳断肠，羁游怕寻芳路。", 
            "徐步青溪，不见春波照窥户。", 
            "愁红舞，哀燕语。", 
            "漫笑我、老怀空负。", 
            "念佳丽，藉甚当年，忏情无绪。", 
            "幽讨向何处。", 
            "种菜编篱，花鸟竟谁主。", 
            "呼起澹心难写，孤悰寄毫素。", 
            "留灵琐，邀梦雨。", 
            "对逝水、曼吟千度。", 
            "蘸金粉、与画前朝，乱丝成缕。"
        ], 
        "title": "应天长 访板桥旧院遗址。用康伯可韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "黍麦凋零。", 
            "见露寝春驹，废苑秋萤。", 
            "帝子如降，遗恨维屏。", 
            "行遁事等空冥。", 
            "叹孙谋诒燕，哭高庙、冷骨无灵。", 
            "效渊明，咏刑天干戚，耕父清泠。", 
            "留都几经劫火，想卜兆当年，揆日占星。", 
            "烬灭洪杨，歌翻烧饼，兴复又起盈庭。", 
            "谱桃花宫扇，馀民恨、曲罢峰青。", 
            "梦都醒。", 
            "对六朝山色，愁眼双荧。"
        ], 
        "title": "春从天上来 明故宫，用吴彦高韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "玉京琴危弦起哀歌，胡笳拍中传。", 
            "对明湖澄镜，残棋收局，金盏垂莲。", 
            "重按衔笺燕子，曲里葬婵娟。", 
            "中有乌孙语，凄感千年。", 
            "不似芳华幽怨，是汉妃出塞，青冢藏妍。", 
            "羡卢家犹得，兰室篆沉烟。", 
            "数遗闻、编留董鄂，更愧他、飞燕有伶玄。", 
            "偏输我、自低回处，拥鼻花前。"
        ], 
        "title": "八声甘州 禊饮莫愁湖，客有话阮凌华及徐祁故事者。用元遗山韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "慵舞鹤迷。", 
            "化烟玉冷，缥缈蓬山弱水。", 
            "藕丝无力系春魂，替江皋、万红飞泪。", 
            "依稀梦里。", 
            "问北去、南来何意。", 
            "葬倾城、怕旧家儿女，潮妆难起。", 
            "当时事、旖旎风光，燕侣应能记。", 
            "海天芳草尽红心，托沧波、忏情遥寄。", 
            "西真侍史。", 
            "定争说、花王名字。", 
            "下巫阳，碎剪新题凤纸。"
        ], 
        "title": "西子妆慢 代悼", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "梦疑雨。", 
            "醒乍歇、才飘还住。", 
            "枕边梦游仙处。", 
            "待寻取。", 
            "叩岩户。", 
            "若有人、泠冷笑语。", 
            "朦胧尚无端绪。", 
            "又轻去。", 
            "庭树。", 
            "弄睛阴正午。", 
            "抛书坐起，见露网、轣辘牵风絮。", 
            "凭将幽恨寄瑶京，奈书成更开，雁翎知向何许。", 
            "好春无数。", 
            "乱落飞红，似有伤心证据。", 
            "凭阑目极江天暮。"
        ], 
        "title": "剑器近 和袁宣卿", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "落花飞絮台城路，羁游乍惊春晚。", 
            "稚笋新抽，繁樱渐熟，秧茁平畴如剪。", 
            "红疏翠掩。", 
            "看群踏春阳，困眠菌箪。", 
            "界取青天，蘸霞和露写芳卷。", 
            "山围潮打似旧，六朝都送了，愁绪无限。", 
            "鹭岛尘襟，鸾骖坠录，惊惜流光潜转。", 
            "伤今悼远。", 
            "笑百舌多言，凤歌虚荐。", 
            "浪有閒情，替谁眉镇敛。"
        ], 
        "title": "齐天乐 散步台城，和清真", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "槐可借。", 
            "三公旧秩休讶。", 
            "槐安大国好疏封，梦梁更写。", 
            "赤烟郁律孑伤麟，删诗还正风雅。", 
            "似因树分秀野。", 
            "隔墙翠影交亚。", 
            "盘蜗负壳亦吾庐，燕欣大厦。", 
            "道衰迹熄起诗龛，觚棱残泪沾洒。", 
            "偶来胜友喜共话。", 
            "倦摊书、邻树阴下。", 
            "漫比雒中耆社。", 
            "说南柯、梦觉东华，情惹延月开尊，忙边把。"
        ], 
        "title": "西河 寄题曹纕蘅借槐庐图", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "流光惊过眼。", 
            "算江南春风，已输一半。", 
            "散策幽寻，任浣云生袂，镜波皴面。", 
            "稚绿疏红，台殿悄、华严轻换。", 
            "燕语梁间，铃语檐前，验愁深浅。", 
            "谁道蛮春曾惯。", 
            "甚傍日看花，老怀难遣。", 
            "旧续虞衡，叹补萝栽桂，九芝题遍。", 
            "步入香林，鱼呗淼、斜阳都懒。", 
            "坐久霞城深处，斋钟共转。"
        ], 
        "title": "三姝媚 摄山栖霞寺，和古微龙华韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "一拳危石，锁江流、阅尽前朝英物。", 
            "谁试摩天，疏凿手、点破顽苔昏壁。", 
            "水滥岷觞，诗从玉局，浪卷蓬婆雪。", 
            "狂澜须挽，我来翘伫时杰。", 
            "曾访海上成连，移情玄赏舒，啸潮音发。", 
            "岛屿微茫，琴思远、回首山河明灭。", 
            "九域虫沙，同舟风雨，痛痒连肤发。", 
            "江神安在，扫云呼起江月。"
        ], 
        "title": "念奴娇 焦山和半塘如此江山图，东坡原叶", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "许大乾坤难跳出，其间用舍分途。", 
            "随缘二字更无余。", 
            "山林何必好，钟鼎本来虚。", 
            "鹰隼盘空鸥鸟没，俱因伴侣相呼。", 
            "纷纷后辙踵前车。", 
            "隆中无顾者，管乐亦潜夫。"
        ], 
        "title": "临江仙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "蕙盼兰情体态柔。", 
            "阶前兰蕙见应羞。", 
            "芳时容易成销歇，嘉会留连共劝酬。", 
            "凭羯鼓，散清愁。", 
            "风花亦为舞梁州。", 
            "花飞惯似无拘束，谁信飞花不自由。"
        ], 
        "title": "杂拟词 其一 鹧鸪天·拟小山", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "山程水驿无多路。", 
            "夹岸松牌堪细数。", 
            "无眠直到五更钟，人又不来天又曙。", 
            "春罗薄薄笼烟雾。", 
            "裁作春衫寄将去。", 
            "算来比似薄情伊，犹有晴丝千万缕。"
        ], 
        "title": "杂拟词 其二 玉楼春·拟耆卿", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "芳醪如蜜。拟待花时同宴席。", 
            "扶路寻春。但觉元规尘污人。", 
            "幽香暗吐。春在无人知处住。", 
            "乞取娇娆。明日携樽过小桥。"
        ], 
        "title": "杂拟词 其三 减字木兰花·拟东坡", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "紫燕黄鹂相对舞。", 
            "只送春归，不解留春住。", 
            "试问春归应有路。", 
            "平芜绿到天低处。", 
            "十五盈盈楼上女。", 
            "慵理残妆，窥镜还私语。", 
            "家在江南归不去。", 
            "此生恐作天边絮。"
        ], 
        "title": "杂拟词 其四 蝶恋花·拟少游", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "九衢花雾笼香泽。遗钗堕履城东陌。", 
            "多少冶游人。争随车马尘。", 
            "名园谁更惜。月下繁英坼。", 
            "一架野蔷薇。游蜂相趁归。"
        ], 
        "title": "杂拟词 其五 菩萨蛮·拟清真", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "寂寞春寒谁与共。", 
            "泪痕添得罗衾重。", 
            "扶醉起来犹惜憁。", 
            "情难纵。", 
            "沈吟独把徽弦弄。", 
            "弹到阳关拚一恸。", 
            "水流花谢知春送。", 
            "索性前欢推做梦。", 
            "茶烟动。", 
            "轻瓯擘破团团凤。"
        ], 
        "title": "杂拟词 其六 渔家傲·拟易安", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "秾华占取。", 
            "好作园林主。", 
            "日日花前长醉舞。", 
            "一霎飞红如雨。", 
            "思量不见花开。", 
            "那知花落堪哀。", 
            "细与东君商略，明年莫仿春回。"
        ], 
        "title": "杂拟词 其七 清平乐·拟稼轩", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "楚梦依稀人后，秦楼句引魂销。", 
            "堤边扶上玉骢骄。", 
            "五陵年少客，相并斗风标。", 
            "催得青来草径，偷将红去花梢。", 
            "几曾岁月肯轻饶。", 
            "请看狂后鬓，更约舞时腰。"
        ], 
        "title": "杂拟词 其八 临江仙·拟梅溪", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "流红一片溯宫沟。", 
            "春事已成休。", 
            "约鬓钗鸾，随身筝雁，同上十三楼。", 
            "离痕又入青青草，何处滞行舟。", 
            "桃叶新阴，梨花幽梦，都付两眉愁。"
        ], 
        "title": "杂拟词 其九 少年游·拟白石", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "鲛宫裁剪量刀尺。早宽过、裙腰数摺。", 
            "啼莺渐老春无力。搀入东风夜笛。", 
            "芳茸嫩、萦回断迹。换柳带、交梭似织。", 
            "绣鸳浅涴香泥湿。花径苔痕沁碧。"
        ], 
        "title": "杂拟词 其十 杏花天·拟梦窗", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "平步香阶蹙绣鞮。", 
            "笼鹦娇唤小鬟携。", 
            "鞦韆微倦日斜时。", 
            "比翼巢成金翡翠，丛头开遍雪荼蘼。", 
            "撩人閒闷湿珠啼。"
        ], 
        "title": "杂拟词 其十一 浣溪沙·拟草窗", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "纱窗一阵潇潇雨。断送韶光去。", 
            "飞来胡蝶扑帘旌。帘里佳人插鬓有残英。", 
            "春愁堆满云笺上。付与红儿唱。", 
            "琵琶纵是旧时弦。可奈新声哀怨异当年。"
        ], 
        "title": "杂拟词 其十二 虞美人·拟竹山", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "爇金炉。", 
            "围绣幄。", 
            "閒展小屏山幅。", 
            "桃脸破，杏妆残。", 
            "单衣怯晓寒。", 
            "前时节。", 
            "匆匆别。", 
            "戍角频年吹彻。", 
            "香叠垒，燕调雏。", 
            "人还如燕无。"
        ], 
        "title": "杂拟词 其十三 更漏子·拟碧山", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "短短光阴被酒磨。", 
            "向梦里婆娑。", 
            "玉人窗下扫青螺。", 
            "将柳叶、比双蛾。", 
            "西湖久断春消息，况风信、几番过。", 
            "劝君休问夜如何。", 
            "且一任、落花多。"
        ], 
        "title": "杂拟词 其十四 燕归梁·拟玉田", 
        "type": "词", 
        "yun": "歌"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "匀碧宫绡。", 
            "甚花幡碎剪，未飐花梢。", 
            "雨催萍散聚，浪逐絮浮漂。", 
            "教人垂泪替魂销。", 
            "瘦裙掩、如风前柳腰。", 
            "沧波远，料此夜、佩环空到。", 
            "人好。", 
            "春已老。", 
            "天际楚云，休遣明蟾照。", 
            "弄玉邀欢，戍笳吹恨，都付芳心萦绕。", 
            "一寸眉山不胜颦，换巢鸾凤羞多少。", 
            "长相思，最难堪、十载閒了。"
        ], 
        "title": "换巢鸾凤 比利时人有从其使节至此者，国破无以为生，乃典其妻与人，期十年。余闻而悲之，聊述此解，纪其事云", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "黄昏后。", 
            "春寒逗。", 
            "细匀檀炷添金兽。", 
            "梨花侧。", 
            "人同色。", 
            "月下迷藏，凭阑无力。", 
            "觅。", 
            "觅。", 
            "觅。", 
            "欢携手。", 
            "情如酒。", 
            "此生便谓长相守。", 
            "谁知得。", 
            "空陈迹。", 
            "梦断音沈，一镫摇碧。", 
            "寂。", 
            "寂。", 
            "寂。"
        ], 
        "title": "钗头凤", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "青女飞霜入锁闱。", 
            "卷帘人瘦菊花时。", 
            "天于佳节诞幽姿。", 
            "玉尺难量今古恨，瑶笺重展往还词。", 
            "江云渭树不堪思。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "绮席再相逢，青鬓微微老。", 
            "蜡烛尚留心，泪泻知多少。", 
            "愿得枣成双，莫又分梨了。", 
            "佳果荐金盘，先自殷勤道。"
        ], 
        "title": "生查子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "莫怪此州元是蜀。", 
            "禾稼连云书比屋。", 
            "何人风义似康成，残编自守轻干禄。", 
            "养亲余事足。", 
            "更看欬唾霏珠玉。", 
            "论襟期、唯同莫五，昕夕汗青竹。", 
            "堪叹牛腰粗卷束。", 
            "至竟流传余几轴。", 
            "颇闻穷卷有诸孙，带经锄野耕还读。", 
            "笑余来去熟。", 
            "一瓢未饮犹空腹。", 
            "记停车、钓丝厓畔，回眺乱山曲。"
        ], 
        "title": "归朝欢", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "飘然携得林间偶。", 
            "寻山更饶佳趣。", 
            "杖屐引天风，在峨嵋高处。", 
            "竹屏朝过雨。", 
            "又岩谷、灵光深聚。", 
            "漫忆呼猿，一声长啸，肯来为侣。", 
            "容与。", 
            "故人心，生绡上、轻飞麝煤匀注。", 
            "自是足风流，写君家眉妩。", 
            "一编聊倩补。", 
            "也休负、柳边张绪。", 
            "晚来指、绰约烟鬟，记上清同住。"
        ], 
        "title": "徵招", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "小桃含露海棠烟，带生香拗断。", 
            "细思量、猩色屏风畔。", 
            "也曾惹、云鬟乱。", 
            "谢家池沼春谁管。", 
            "把丹青閒看。", 
            "最怜他、胡蝶眠香惯。", 
            "错寻认、当时伴。"
        ], 
        "title": "探春令 □稚柳折枝胡蝶，为百年题", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "石壁精庐。", 
            "看莫釐峰影，倒映晴湖。", 
            "旧时胜游堪记，长铗归乎。", 
            "百年兴废，问萧墙、何似颛臾。", 
            "尘世事、不烦推校，马牛一任人呼。", 
            "又说东征西怨，是谁傒我后，后至其苏。", 
            "万方政尔一概，吾道非欤。", 
            "山头歌乐，听松篁、交奏笙竽。", 
            "也胜似、吴宫月冷，宵来重唱栖乌。"
        ], 
        "title": "汉宫春 与客话江浙近事，并及太湖之胜，慨然有作。用稼轩白石蓬莱阁韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "为报倾城消息近，王昌只在墙东。", 
            "梦回萧寺恰鸣钟。", 
            "三年看玉玦，两地倚珠栊。", 
            "闻道英雄垂暮日，仙乡怅望心同。", 
            "温柔未似白云空。", 
            "兰皋虽暂别，菊径又初逢。"
        ], 
        "title": "临江仙 次和尹默韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "寒拥衾裯。", 
            "雪意旋休。", 
            "记吴娃、唱断潇潇雨，正横塘夜泊，篷声淅沥，灯影漂浮。", 
            "倘许鸱夷归日，再同泛、五湖舟。", 
            "问狂踪、甚处堪留恋，但真娘墓上，苎萝村畔，燕子楼头。"
        ], 
        "title": "好女儿", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "色褪劳蜂酿，香乾落燕泥。", 
            "三春花叶久离披。", 
            "不愤霜红鲜染薜萝衣。", 
            "玉镜鸾纹坼，银筝雁柱啼。", 
            "同心合子怅分携。", 
            "不愤翠禽枝上更双栖。"
        ], 
        "title": "南歌子 为士远题稚柳画寒柯双雀", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "红破庭花，青回阶草，顿惊芳序暄妍。", 
            "数行新柳，摇曳曲阑前。", 
            "山鸟呼晴不断，似相庆、蔬麦云连。", 
            "唯堪叹，萍踪药裹，憔悴有谁怜。", 
            "沈烟。", 
            "销昼篆，寻思往事，閒感流年。", 
            "几闻歌黄竹，留命桑田。", 
            "看尽鱼龙百戏，怎消得、一枕游仙。", 
            "沧溟外，兼天浪涌，冲散白鸥眠。"
        ], 
        "title": "满庭芳", 
        "type": "词", 
        "yun": "先"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "蛴领云鬟。", 
            "好春浓、犹怯余寒。", 
            "绣屏双倚处，今宵何意却成欢。", 
            "细挽娇姿烛下看。", 
            "后约重追算，丁宁了、总是难拚。", 
            "谁知梦觉，凄凉斜照阑干。", 
            "忍寻花袅娜，还怕对、竹檀栾。"
        ], 
        "title": "别怨", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "粉墙低，丛竹绕。", 
            "苍藓沿阶，曲径通深窈。", 
            "渐解狂朋欢意少。", 
            "小院閒庭，夜阒无人到。", 
            "黯凝魂，须信道。", 
            "家住吴门，正倍添悽悄。", 
            "月堕檐牙人睡了。", 
            "怕见孤镫，必定还相照。"
        ], 
        "title": "苏幕遮 集清真", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "翠带随风飐，一色罗衣新染。", 
            "初秋相会胜寻常，绿槐铺影，共把金尊潋。", 
            "如今恰被春光占。", 
            "转恨心情减。", 
            "霏微阑外烟雨。", 
            "青条满缀猩红点。", 
            "泽暗蕲州簟。", 
            "筝箫一床尘掩。", 
            "佳人此别锁朱扉，东风侧侧，未露夭桃脸。", 
            "相思十倍閒愁酽。", 
            "永把双眉敛。", 
            "心若共春花放，除非换做秋花艳。"
        ], 
        "title": "梁州令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "劝君休更问樵柯。", 
            "万一起沉疴。", 
            "世界如棋，反覆光阴，随墨销磨。", 
            "从教整顿，醒时痛饮，醉后狂歌。", 
            "冷眼不知，今昔蟠胸，自有山河。"
        ], 
        "title": "朝中措", 
        "type": "词", 
        "yun": "歌"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "朝来移枕，稍近南窗卧。", 
            "分付卷湘帘，须搭在、阑干侧左。", 
            "帘犀高押，不碍好花枝，凝宿露，飏微风，百和闻香过。", 
            "园丁惊问，一径苍菭破。", 
            "转向竹篱边，看揉碎、红英数朵。", 
            "攀条细认，定有摘花人，花插鬓，又何妨，因甚轻抛亸。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "绿树红英春烂漫，不㬉不寒天。", 
            "傍花随步，喜儿孙盈前。", 
            "况更白头夫婿，同会芳筵。", 
            "鸾笙齐奏，画烛双辉袅炉烟。", 
            "欃枪尽扫，宝婺呈妍。", 
            "不用移封近酒泉。", 
            "唯赐金箓万千年。", 
            "岁时觞咏称祝，集蓬阆神仙。"
        ], 
        "title": "长生乐", 
        "type": "词", 
        "yun": null
    }, 
    {
        "author": "李志宏", 
        "era": "近现代", 
        "subtype": "七言绝句", 
        "text": [
            "帆影参差荡碧波，扁舟散发羡如何。", 
            "几时载酒携诗访，不问人间争战多。"
        ], 
        "title": "题亚子分湖旧隐图", 
        "type": "绝句", 
        "yun": "歌"
    }, 
    {
        "author": "李寿铨", 
        "era": "近现代", 
        "subtype": "七言绝句", 
        "text": [
            "天容澹荡雨如丝，正是东篱赏菊时。", 
            "觅得黄花沾得酒，对花把酒读陶诗。"
        ], 
        "title": "赏菊二首 其一", 
        "type": "绝句", 
        "yun": "支"
    }, 
    {
        "author": "李寿铨", 
        "era": "近现代", 
        "subtype": "七言绝句", 
        "text": [
            "花到秋来放已迟，菊花偏有傲霜姿。", 
            "海棠已谢芙蓉老，独向西风晚节持。"
        ], 
        "title": "赏菊二首 其二", 
        "type": "绝句", 
        "yun": "支"
    }, 
    {
        "author": "李寿铨", 
        "era": "近现代", 
        "subtype": "五言律诗", 
        "text": [
            "得遂还乡愿，扬州又卜居。", 
            "园林经几易，风月近何如。", 
            "难觅微时剑，重温旧日书。", 
            "不须华屋住，天地一蘧庐。"
        ], 
        "title": "归乡道中", 
        "type": "律诗", 
        "yun": "鱼"
    }, 
    {
        "author": "李寿铨", 
        "era": "近现代", 
        "subtype": "五言律诗", 
        "text": [
            "一朝炎暑退，秋意满山林。", 
            "风露凉先透，星河淡欲沈。", 
            "虫声和漏急，花气隔帘深。", 
            "掩卷余诗味，清吟惬素心。"
        ], 
        "title": "丁未秋夜", 
        "type": "律诗", 
        "yun": "侵"
    }, 
    {
        "author": "李寿铨", 
        "era": "近现代", 
        "subtype": "七言律诗", 
        "text": [
            "群芳斗艳炫阳春，菊放疏篱迥出尘。", 
            "冒雨独标清骨骼，经霜弥见好精神。", 
            "坚持晚节支残局，不借秋香媚俗人。", 
            "我比渊明尤爱甚，每邀寿客庆生辰。"
        ], 
        "title": "咏菊", 
        "type": "律诗", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "科名盛事记前因，明代咸钦得士真。", 
            "一榜恩荣推十五，地灵人杰话江滨。"
        ], 
        "title": "一科十五", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "天怀高旷乐烟霞，每值秋风逸兴赊。", 
            "载酒吟诗能却俗，远随流水喜浮家。"
        ], 
        "title": "魏璞好游烟水", 
        "type": "绝句", 
        "yun": "麻"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "故人情重访虞门，诏应徵求笑语温。", 
            "三带任携金玉角，飘然远隐谢高轩。"
        ], 
        "title": "焦丙挂带不仕", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "巢由清洁敢希踪，高隐黄山席帽峰。", 
            "泉石耽吟惟性适，梧溪遗集仰诗宗。"
        ], 
        "title": "王逢号席帽山人", 
        "type": "绝句", 
        "yun": "冬"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "挂官孝养愿初偿，偕隐上湖一草堂。", 
            "乔梓清风高百世，后先辉映节昭章。"
        ], 
        "title": "葛密父子清节", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "逆阉擅政乱纲常，慷慨能言贡史黄。", 
            "抗节不挠多骨鲠，殿前三虎姓名扬。"
        ], 
        "title": "贡史黄称殿前三虎", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "鸱张奄势蔽云天，明社邱墟慨目前。", 
            "国士无双双国士，朝阳鸣凤震当年。"
        ], 
        "title": "缪李号人中双凤", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "国家律令异爰书，折狱刚方党恶除。", 
            "枉法不为宁免职，竹庄数亩可安居。"
        ], 
        "title": "汤沐守法不阿", 
        "type": "绝句", 
        "yun": "鱼"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "江西巡抚顺民情，所至仁慈有政声。", 
            "兵变大同甘冒险，一言弭衅乐清平。"
        ], 
        "title": "刘光济一言解兵变", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "挂冠归隐乐吾天，士本安贫不受怜。", 
            "馈赠多金坚不纳，渔樵耕读答诗篇。"
        ], 
        "title": "邓钟麟寿金不纳", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "传撰功臣史汉宗，百家诸子尽罗胸。", 
            "栽培后进兴文社，典鬻赀财饮馔供。"
        ], 
        "title": "曹禾破产集社", 
        "type": "绝句", 
        "yun": "冬"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "侨寓吴中继旧贤，主持风雅卅馀年。", 
            "珍求楮墨门常满，援救名流义更全。"
        ], 
        "title": "王稚登主持风雅", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "垂髫应试令惊奇，名世文章当在兹。", 
            "江上丰标推九子，颉顽老辈艳称时。"
        ], 
        "title": "缪遵素文章名世", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "虹桥院建异才搜，多士藏修品学优。", 
            "研米充饥穷五夜，文章彪炳羡名流。"
        ], 
        "title": "汤太辂研粉攻书", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "诗书垂教馆南沙，访友扁舟到水涯。", 
            "石磴联吟工百韵，沾衣雨湿斗尖叉。"
        ], 
        "title": "王学琦石磴联吟", 
        "type": "绝句", 
        "yun": "麻"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "三吴才子迈群伦，词笔丹青妙入神。", 
            "禅诵一声惊拍案，定交邂逅服唐寅。"
        ], 
        "title": "曹骖称三吴才子", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "晨昏侍奉莫相离，亲睡无荒力学宜。", 
            "乘月终宵恒矻矻，一生品望作人师。"
        ], 
        "title": "徐淮称读月先生", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "致仕家居十五年，先生诗集著乡田。", 
            "节庵私谥多舆论，近代人才第一贤。"
        ], 
        "title": "顾琳称节庵先生", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "自公退食善歌诗，顷刻吟成绝妙词。", 
            "篇什传钞争赏鉴，大江南北口皆碑。"
        ], 
        "title": "卞荣善为古诗歌", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "实园攻苦读遗书，宅相成名誉夙居。", 
            "发愤锄奸空自负，贤希杨恽愧难如。"
        ], 
        "title": "吴杰实园读书", 
        "type": "绝句", 
        "yun": "鱼"
    }, 
    {
        "author": "李寿坚", 
        "era": "近现代", 
        "subtype": null, 
        "text": [
            "笑拈宫调承平日。", 
            "应同赏、故园芳菲词笔。", 
            "随分发清音，寄少年心力。", 
            "风物新添浮海意，怎悄付、琵琶羌笛。", 
            "岑寂。", 
            "任凤老梧枝，蜀笺霞织。", 
            "谁与嗣响西秦，对芦花片月，山中云白。", 
            "马足野星寒，想鹿潭标格。", 
            "拔戟异军文侍读，也托情、妍脂奇墨。", 
            "寻觅。", 
            "正照夜珠来，酒边曾识。"
        ], 
        "title": "珍珠帘 题傅静庵《桐花馆词》", 
        "type": "词", 
        "yun": null
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "三面青山围竹篱，一帘细雨独题诗。", 
            "转颠云日还如锦，不及遥看突屼奇。"
        ], 
        "title": "阳朔舟中戏集简斋诗赠友村谷雏 其一", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "山林有约吾当去，二士相随风满巾。", 
            "可为一官始快意，漳州画戟拥诗人。"
        ], 
        "title": "阳朔舟中戏集简斋诗赠友村谷雏 其二", 
        "type": "绝句", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "平生张翰极风流，十月江湖吐乱洲。", 
            "客子光阴诗卷里，镜中鬓发不禁秋。"
        ], 
        "title": "阳朔舟中戏集简斋诗赠友村谷雏 其三", 
        "type": "绝句", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "川中不愁微步袜，近人孤嶂欲生云。", 
            "风流丘壑真吾事，恐有德璋能勒文。"
        ], 
        "title": "阳朔舟中戏集简斋诗赠友村谷雏 其四", 
        "type": "绝句", 
        "yun": "文"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "雨晴閒步涧边沙，远映青山丝样斜。", 
            "说与虎头须画我，一官不办作生涯。"
        ], 
        "title": "阳朔舟中戏集简斋诗赠友村谷雏 其五", 
        "type": "绝句", 
        "yun": "麻"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "倘可卜邻吾欲住，试谋小隐可无山。", 
            "子房与我同羁旅，也唤畸人到席间。"
        ], 
        "title": "阳朔舟中戏集简斋诗赠友村谷雏 其六", 
        "type": "绝句", 
        "yun": "删"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "李白上天不可呼，独凭危堞望苍梧。", 
            "高滩落日光零乱，画我凭栏觅句图。"
        ], 
        "title": "阳朔舟中戏集简斋诗赠友村谷雏 其七", 
        "type": "绝句", 
        "yun": "虞"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "琼楼玉宇径无尘，万里逢公一欠伸。", 
            "大岳峰前满尊月，山川终要识诗人。"
        ], 
        "title": "阳朔舟中戏集简斋诗赠友村谷雏 其八", 
        "type": "绝句", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "乔木峥嵘明月中，遥瞻黄鹄九霄东。", 
            "青裙玉面初相识，亭角寻诗满袖风。"
        ], 
        "title": "阳朔舟中戏集简斋诗赠友村谷雏 其九", 
        "type": "绝句", 
        "yun": "东"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "乱帆和雨向湖开，万事悠悠首独回。", 
            "匣里诗书总零落，对花那得欠清杯。"
        ], 
        "title": "阳朔舟中戏集简斋诗赠友村谷雏 其十", 
        "type": "绝句", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "涨江临眺足销忧，欲唱金衣无杜秋。", 
            "且复高吟置馀事，一欢玄发水东流。"
        ], 
        "title": "阳朔舟中戏集简斋诗赠友村谷雏 其十一", 
        "type": "绝句", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "徒倚湖山欲暮时，悲欢各诵十年诗。", 
            "龙沙此日西风冷，老木沧波无限悲。"
        ], 
        "title": "阳朔舟中戏集简斋诗赠友村谷雏 其十二", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "鸟度云移落酒杯，感时伤旧意难裁。", 
            "因君调我还增气，要使生擒颉利来。"
        ], 
        "title": "阳朔舟中戏集简斋诗赠友村谷雏 其十三", 
        "type": "绝句", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "寒日满山分众色，人间多事更闻兵。", 
            "书生投老王官谷，却送新愁人橹声。"
        ], 
        "title": "阳朔舟中戏集简斋诗赠友村谷雏 其十四", 
        "type": "绝句", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "岁寒心事有谁知，涧底孤松百尺垂。", 
            "雪里何人收网去，让他辛苦打鱼儿。"
        ], 
        "title": "题张谷雏画雪霁图直幅", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "别后音书无可问，兵间骨肉最难完。", 
            "巢倾卵破从头说，掩卷低徊鼻已酸。"
        ], 
        "title": "盛九万丧其掌珠匡华赋此慰之 其一", 
        "type": "绝句", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "悲欢鼎鼎百年事，成毁宁知造物心。", 
            "娇女九龄灯影在，书堂迹灭梦难寻。"
        ], 
        "title": "盛九万丧其掌珠匡华赋此慰之 其二", 
        "type": "绝句", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "辛苦一家曹洞来，祖堂花雨讲坛开。", 
            "愿君悟彻无生旨，莫向昆池认劫灰。"
        ], 
        "title": "盛九万丧其掌珠匡华赋此慰之 其三", 
        "type": "绝句", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "足趱巨灵神岳顶，摩天黄鹤斗参横。", 
            "茫茫下届东南坼，虎掷龙孥我独行。"
        ], 
        "title": "十一月十五夜宿南岳绝顶 其一", 
        "type": "绝句", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "云横岳顶号千窍，翠拥潇湘散万沤。", 
            "莫道持筹夜行客，冠绝平生是此游。"
        ], 
        "title": "十一月十五夜宿南岳绝顶 其二", 
        "type": "绝句", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "奔车卅里走沙塘，鬓影闪光带艳阳。", 
            "怪底生涯浑似梦，昨宵弦管觉来忘。"
        ], 
        "title": "抵柳州马孟思招游沙塘口占 其一", 
        "type": "绝句", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "敝衣破帽柳城隈，风雪残年我念归。", 
            "坐对好山无意绪，眼前红紫不成围。"
        ], 
        "title": "抵柳州马孟思招游沙塘口占 其二", 
        "type": "绝句", 
        "yun": "微"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "五百传经薄海钦，不孤穷老授徒心。", 
            "残年秉烛观青史，馀事寻碑向碧岑。", 
            "远梦觚棱飘泪尽，坐谈楹殿待宵沉。", 
            "泰泉旧宅龛灯在，夜吐光芒照古今。"
        ], 
        "title": "屡过纯渊堂赋赠黄慈溪用鹅湖韵", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "地老天荒有悲怀，从知感物泪先零。", 
            "纵能作达同庄叟，岂但唧哀到宛陵。", 
            "情至文章泣神鬼，语深骨肉费丁宁。", 
            "满园花事看如昨，秋梦孤寻忍独醒。"
        ], 
        "title": "陈协只丈有遗悲怀之作赋此慰之", 
        "type": "律诗", 
        "yun": null
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "天心人事久喧豗，取义成仁世揔猜。", 
            "从古腹非宜有罪，至今党锢竟无才。", 
            "游魂冢树谁歌泣，极目关河独往来。", 
            "二月孝陵春似锦，柳丝重拂不胜哀。"
        ], 
        "title": "重至南京钟山望诸陵", 
        "type": "律诗", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "八十精神海鹤姿，同光诸老见襟期。", 
            "三陈海内成双绝，七字人间抵五噫。", 
            "向往艺谈能并世，较量诗品有微辞。", 
            "争知孔雀南飞日，正及颙园花发时。"
        ], 
        "title": "陈石遗航海至粤迎晤江上", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "破帽江城一过存，渐看白日入黄昏。", 
            "挥杯坐失山河影，聒耳惟闻鸟鹊喧。", 
            "晚觉鱼虾疏上市，秋来潮汐独知门。", 
            "先生偶息寻诗地，纵有毁忧不忍言。"
        ], 
        "title": "沙口茶寮独酌", 
        "type": "律诗", 
        "yun": "元"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "一时裙屐盛颙园，玉立长裾水绘孙。", 
            "弹指楼台非偶现，耐寒松柏倘长存。", 
            "才名邺下风俱远，羁旅江南梦有痕。", 
            "叹我飘零文字海，披图主客两忘言。"
        ], 
        "title": "过冒鹤亭寓楼兼简协之石遗", 
        "type": "律诗", 
        "yun": "元"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "月高荒野耿微明，得酒今宵遣此生。", 
            "槛外疏花嫌露重，灯前浅墨引蛇行。", 
            "人间佶屈原多忤，世路崎岖有未更。", 
            "底事横街车过尽，徘徊中曲若为情。"
        ], 
        "title": "居东山五年寓楼颇有竹月之胜澄怀昕夕未尝无慨", 
        "type": "律诗", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "带郭郊原落日沈，天涯酒醒对寒襟。", 
            "插胸宇宙真何等，当眼恩仇且莫寻。", 
            "直以交情穷处见，渐于世味醉时深。", 
            "分明狂态沦中圣，欲就嵇康锻树阴。"
        ], 
        "title": "北郊醉酒谭希吕掖归明晨走笔", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "积念炎凉意未殚，偶逢清暇惬幽欢。", 
            "九秋禾黍平畴绿，一径松楸野屋寒。", 
            "小有才堪施畎亩，无多酒更命杯盘。", 
            "閒随杖履周遭遍，近事微之触处宽。"
        ], 
        "title": "雪迦庵为陈协只赋", 
        "type": "律诗", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "前趋灵境九霄寒，忧愤填胸有万端。", 
            "冉冉高秋成过客，茫茫来日此凭阑。", 
            "冥鸿翻影无留意，浊酒随缘得暂欢。", 
            "独感危楼兵气动，未妨枳棘集鹓鸾。"
        ], 
        "title": "登启秀楼玩月同余心一曾希颖熊鲁柯", 
        "type": "律诗", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "名园一岁岁回经，又见松篁引蔓青。", 
            "照影寒塘波不极，轩眉快阁雨来冥。", 
            "履綦独往迷蜗篆，酒座长悬自客星。", 
            "閒向同光拂尘字，壁间疑有蛰龙听。"
        ], 
        "title": "宿龙孺万清晖园", 
        "type": "律诗", 
        "yun": "青"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "雒容西去瘴为乡，乱日高滩接打荒。", 
            "悄对疏梅分聚散，好寻旧雨问行藏。", 
            "一官牢落百寮底，千里相从三月粮。", 
            "君往我归我别语，刺船照影坠苍茫。"
        ], 
        "title": "送李用晦游幕粤西兼怀吕芳子", 
        "type": "律诗", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "片羽沧江雁影涵，须眉奇古兴逾酣。", 
            "湖田种秫才三亩，海澨移家自一龛。", 
            "汐社风流杯底合，乾隆法物座中参。", 
            "衣冠犹及同光盛，日涉非园服两骖。"
        ], 
        "title": "留别甘翰臣非园", 
        "type": "律诗", 
        "yun": "覃"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "在树群鸦聒未休，片云梳洗日西流。", 
            "重来城郭非邪是，照梦江潮忧不秋。", 
            "一雨谢安犹系望，九天屈子竟离忧。", 
            "开门纵有孤行想，忍见斯人独倚楼。"
        ], 
        "title": "吕清夷过宿东山寓楼拈韵得秋字", 
        "type": "律诗", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "望中亲舍燕巢迷，手种脩桐绿渐低。", 
            "将母敢忘三釜养，论交要与百年齐。", 
            "黄花酒熟传堂北，白雁书来隔浦西。", 
            "意气尽收沧海梦，殿秋高会此招携。"
        ], 
        "title": "家慈生朝曾希颖佟绍弼买棹过集村居晴渌堂", 
        "type": "律诗", 
        "yun": "齐"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "高楼顾盼气何雄，六籍纵横百辈中。", 
            "未抵身谋同雁骛，不随仙化混沙虫。", 
            "人非惠子谁知我，世有王充论始公。", 
            "一过越华旧池馆，短坟三尺更须东。"
        ], 
        "title": "越华馆忆曾传轺", 
        "type": "律诗", 
        "yun": "东"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "乍闻高论座皆惊，两世交游属老成。", 
            "日出卮言谁可喻，人传独行我尤倾。", 
            "后生扪腹须文字，老子填胸有甲兵。", 
            "憔悴孤吟何处所，漫劳碧海掣长鲸。"
        ], 
        "title": "赠麦衮甫", 
        "type": "律诗", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "西山苍翠对茫茫，一径崩榛塞路旁。", 
            "近拂松涛馀落照，寂闻泉向已空堂。", 
            "寻常往事诗应在，每忆前贤迹见荒。", 
            "安得布金偿宿愿，风幡动处见灵光。"
        ], 
        "title": "寻开元寺遗址铁庵韶卿各有诗", 
        "type": "律诗", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "腊前刚颇满城春，看到繁枝却妒人。", 
            "昔日横斜空蘸水，一时风韵独惊尘。", 
            "化身千亿心无碍，着眼寻常境每新。", 
            "吩咐翠禽休托宿，隔溪桃李倍伤神。"
        ], 
        "title": "落梅和区季谋 其一", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "不到萝岗负却春，孤山十载有归人。", 
            "天寒欲傍双栖鹊，境异惟寻一色尘。", 
            "老我钟情枝爱瘦，多君倾盖事非新。", 
            "剧惔岁岁催诗去，摇笔真能起百神。"
        ], 
        "title": "落梅和区季谋 其二", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "荒围又报十分春，枝北枝南最动人。", 
            "白雪吟残歌变徵，红绒嚼烂唾成尘。", 
            "未经匝月分咺寂，祗恐芳心异故新。", 
            "易水荆轲终不返，直须击筑见精神。"
        ], 
        "title": "落梅和区季谋 其三", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "追寻却忆去年春，苦恨繁霜月下人。", 
            "渐解风波随短梦，更劳车马逐轻尘。", 
            "连枝接梗藏身巧，掠影飘香识面新。", 
            "又是濛濛四月雨，园林尽日尚凝神。"
        ], 
        "title": "落梅和区季谋 其四", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "真怜绝代此丰神，那复枝头映色新。", 
            "乍解浑忘交甫佩，孤行不懂瘦公神。", 
            "钟残小院安寻地，雨过空阶独看人。", 
            "遥夜似闻吹玉篴，恨天无力挽回春。"
        ], 
        "title": "倒叠前韵和季谋落梅 其一", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "不死谁能似谷神，劳劳涕洒一亭新。", 
            "却思漉酒巾歌枕，渐感空梁燕啄尘。", 
            "染就残妆倾国色，转回版面队楼人。", 
            "已知到指春寒甚，黯淡江天别贮春。"
        ], 
        "title": "倒叠前韵和季谋落梅 其二", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "前溪得句恍如神，渐喜柴门月色新。", 
            "醉过西洲径排日，笑谈东海又扬尘。", 
            "旧踪回首思残客，清影流波望美人。", 
            "有约罗浮曾不到，师雄肯为惜繁春。"
        ], 
        "title": "倒叠前韵和季谋落梅 其三", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "百花高冢暂栖神，恻恻吟成子夜新。", 
            "却为哀蝉弹落叶，所嗟弱草浥轻尘。", 
            "戌楼泪尽空嘶马，羌管吹残总恨人。", 
            "收拾豪怀付冰雪，问春无语祗伤春。"
        ], 
        "title": "倒叠前韵和季谋落梅 其四", 
        "type": "律诗", 
        "yun": "真"
    }, 
    {
        "author": "李西庚", 
        "era": "近现代", 
        "subtype": "五言排律", 
        "text": [
            "仰望灵山远，徒叹浊水边。", 
            "三人同向往，一意涉长川。", 
            "墟里离乡岸，苏城到客船。", 
            "落霞看老友，乘月拜高贤。", 
            "盛宴名流会，优游倦客旋。", 
            "深情铭永佩，再会在来年。"
        ], 
        "title": "感怀呈刘晓光", 
        "type": "排律", 
        "yun": "先"
    }, 
    {
        "author": "李西庚", 
        "era": "近现代", 
        "subtype": "五言排律", 
        "text": [
            "江左多人杰，城关有俊贤。", 
            "红颜乘驷马，白首乐林泉。", 
            "墨洒光东壁，词镌彩石巅。", 
            "征途频冀鄂，筑路暂黔川。", 
            "功绩甘居后，名成不炫先。", 
            "清时扬政德，盛世颂民便。", 
            "爱诵清新句，难酬丽逸篇。", 
            "秋风桐叶落，问字过庭前。"
        ], 
        "title": "寄怀呈益老", 
        "type": "排律", 
        "yun": "先"
    }, 
    {
        "author": "李西庚", 
        "era": "近现代", 
        "subtype": "七言排律", 
        "text": [
            "并山连水互差池，文墨谁期绾素丝。", 
            "相见耆年何恨晚，从游岁月岂嫌迟。", 
            "颂今诋旧非吾友，温古知新是我师。", 
            "就菊吴门同访俊，采芝禹穴独探奇。", 
            "纵情宇宙浑无己，感物枯荣亦任其。", 
            "不问梅花开与否，酒酣甜睡进期颐。"
        ], 
        "title": "奉怀杨民老郢正并呈陈老师指正", 
        "type": "排律", 
        "yun": "支"
    }, 
    {
        "author": "李祁", 
        "era": "近现代", 
        "subtype": null, 
        "text": [
            "立春之后，雨试欺天手。", 
            "见催梅，旋润柳。", 
            "情随芳草远，心共东风逐。", 
            "还萦逗，一夜雷声新笋透。", 
            "闲数唼波鱼，更剪鹅黄韭。", 
            "蒙蒙密，溅溅溜。", 
            "软禁万家烟，低约千峰秀。", 
            "休回首，云开一线斜阳瘦。"
        ], 
        "title": "千秋岁", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "忆京华清绝。", 
            "尽年年、看尽花时，红酣碧洁。", 
            "看到马樱无限好，十里长街开彻。", 
            "便归去、幽情自别。", 
            "绿叠重门帘影暗，更廊长院静灯如月。", 
            "簪鬓底，有香雪。", 
            "而今倦向天涯说。", 
            "对人家、河山美满，阵容胜铁。", 
            "待展翻江腾海手，万木噤声候发。", 
            "但听得、莱茵呜咽。", 
            "极目神州天渺渺，望云霄有泪空抛泻。", 
            "何以处，丹心烈。"
        ], 
        "title": "贺新凉 1935年夏，客德国亚兴，答石声汉寄词", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "冷冷西风，渐吹得、水清如许。", 
            "凝望处、波心霞照，沙明远浦。", 
            "翡翠尚馀三径草，胭脂已染千山树。", 
            "看晴空、万点荻芦花，飞银絮。", 
            "陪俊赏，惭辞拙，乡思乱，愁难数。", 
            "叹燕鸿过尽，都归何处。", 
            "老大久抛沧海梦，倦怀懒整冰弦语。", 
            "只相宜、江畔玩滩声，鱼龙舞。"
        ], 
        "title": "满江红（1940年9月）", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "尽飘萧梦雨，长只见，满平川。", 
            "甚风若含愁，云如卷怨，咽吐流泉。", 
            "惆怅红芳都尽，剩清阴树树渐深圆。", 
            "黄透枝头梅子，风光不似从前。", 
            "水痕红蕴夕阳妍。", 
            "犹逊海霞鲜。", 
            "看荷叶田田，莲心菂菂，荡湖烟。", 
            "拣得藕花深处，扶残醉重上游船。", 
            "莫问明朝天气，且从鸥鹭闲眠。"
        ], 
        "title": "木兰花慢", 
        "type": "词", 
        "yun": "先"
    }, 
    {
        "author": "李祁", 
        "era": "近现代", 
        "subtype": null, 
        "text": [
            "淡澹碧云天，秋声到树先。", 
            "闹长空、黄叶翩跹。", 
            "捲入西风都是怨，看摇落，一年年。", 
            "往事付轻烟。", 
            "愁多意转闲。", 
            "垂杨镇日石栏边。", 
            "舞老青青千万缕，依旧不，折腰眠。"
        ], 
        "title": "唐多令", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "犹记京华曾笑遇。", 
            "衮绣云裳，尽显花王富。", 
            "紫艳一枝仍似故，仙花不共凡花语。", 
            "池馆春风何处去。", 
            "回顾十年，心事惊无数。", 
            "莫问燕莺当日误，衔杯且为花枝赋。"
        ], 
        "title": "蝶恋花二首 （1942年4月） 崔家牡丹一朵 其一", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "郑重护花花不误。", 
            "一朵倾城，博得人人顾。", 
            "斜口陇头江畔去，纷纷竟问崔家路。", 
            "已诧园林吹柳絮。", 
            "著意遮围，慢款春光住，酒后莫将京国诉，怕花愁损难为处。"
        ], 
        "title": "蝶恋花二首 （1942年4月） 崔家牡丹一朵 其二", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "望山痕，随天俱远，依依云色凄浅。", 
            "西风才袭江头树，便觉韶光微倦。", 
            "流年转。", 
            "渐忘却、春光十里花光炫。", 
            "怎生消遣。", 
            "弄疏阴犹有，婆娑高柳，冷翠拂人面。", 
            "清秋色，月华如水还懒。", 
            "翻似新凉未惯。", 
            "宵来纵作秦淮梦，忍觅旧时亭院。", 
            "经行遍。", 
            "也难拾、少年心绪台城畔。", 
            "中年哀怨。", 
            "念灵均高致，水涯独吊，孤愤知何限。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "吾辈年来穷更苦。", 
            "萧然疑欲乘风举。", 
            "却讶垂垂丹桂树。", 
            "何时与。", 
            "西风借得金如许。", 
            "前身曾伴姮娥住。", 
            "不耐吴刚施玉斧。", 
            "偷得天香浓似雨。", 
            "人间去。", 
            "幽芳冷露销残暑。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "一住将三月。", 
            "又重阳、枯荷衰柳，碧云黄叶。", 
            "最喜山巅多灵气，缭绕烟云明灭。", 
            "莫便是。", 
            "神仙云窟。", 
            "似忆前生曾驻足，坠尘寰便尔归途绝。", 
            "回首处，心空热。", 
            "人间几见真豪杰。", 
            "笑群儿、鸡虫争斗，身劳神竭。", 
            "学得糊涂随分过，风月自酬佳节。", 
            "幸尚有、桂花堪折。", 
            "独把一枝临风嗅，掷平生万事天之末。", 
            "香惹袖，久逾冽。"
        ], 
        "title": "贺新凉", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "此问谁能语。", 
            "是光阴弃汝，是汝弃光阴去。", 
            "弹指中秋才几日，早又重阳风雨。", 
            "天未许、流年暂住。", 
            "评遍前朝无限事，只美人迟暮英雄误。", 
            "才一笑，分今古。", 
            "青山应料知其故。", 
            "尽年年、入冬才睡，春回又寤。", 
            "明月高寒江水碧，都与乾坤为主。", 
            "算人便、从头铸错。", 
            "哀乐相寻凭播弄，纵灵超万物终何补。", 
            "谁曾见，乘风举。"
        ], 
        "title": "贺新凉", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "转船惊见柳枝明。", 
            "风里万丝轻。", 
            "湘云楚水才堪称，一般是、婉娩多情。", 
            "骚客行吟旧地，江山自古空灵。", 
            "西风日日送悬旌。", 
            "如梦数行程。", 
            "水村渔市联翩过，到今朝、惆怅难胜。", 
            "一霎相依旋去，何年再访娉婷。"
        ], 
        "title": "风入松", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "折得渡头花。", 
            "细数红芽。", 
            "芳心有恨怨年华。", 
            "绕遍湘江千里路，仍在天涯。", 
            "远浦接平沙。", 
            "难觅仙槎。", 
            "重重烟水路偏赊。", 
            "欲托梦魂今夜去，还怕云遮。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "病怯心凉睡起迟，秋风已到最高枝。", 
            "人间摇落吾何恋，生死苍茫有梦知。", 
            "天渺渺，柳依依。", 
            "远山尽处白云迷。", 
            "晚来一片朦胧月，化作霏微雨湿衣。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "朝云夜月浑难记，一霎还余萧瑟意。", 
            "拟从故纸觅温存，昨日温存今日泪。", 
            "百年草草长如是，谁信初心随逝水。", 
            "尊前我自怯杯深，却看众人都似醉。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "长忆孤舟去国时，每闻画角总生悲。", 
            "只今世味都尝遍，解说伤心是费词。", 
            "惊客梦，欲愁眉。", 
            "无端清泪涴征衣。", 
            "何当化作杨枝露，洒向人间没个知。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "碧天高稳，飏晴烟、顿觉繁华都了。", 
            "燕舞莺啼成往迹，回首春光草草。", 
            "一卷风帘，数行疏柳，写出秋怀抱。", 
            "凭栏心事，漫将收入残照。", 
            "门外江水溅溅，分流到海，知有路多少。", 
            "送得年前分梦去，依旧怨怀难扫。", 
            "寄隐无山，埋忧无地，独向天涯老。", 
            "待寻霜剑，夜深长伴吟啸。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "秋入金篦惊发落，朝朝万缕千丝。", 
            "一回揽镜一回稀。", 
            "初心灰已尽，长笛任频吹。", 
            "犹记钗边随我日，春来长缀花枝。", 
            "而今樗散却依谁。", 
            "天涯芳草碧，明岁可能期。"
        ], 
        "title": "临江仙", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "避地衷怀自不知，雨馀閒看柳丝丝。", 
            "长条短缕系人思。", 
            "千里崎岖回首易，存心哀乐最难支。", 
            "此身何日是归时。"
        ], 
        "title": "浣溪纱三首（1944年秋） 其一", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "万叶凉云向晚开，月明清露湿苍苔。", 
            "秋风未动意先哀。", 
            "荷粉飘零香减尽，莲芳深护苦长埋。", 
            "藕丝一缕尚萦回。"
        ], 
        "title": "浣溪纱三首（1944年秋） 其二", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "不却尊前酒满卮，酒边语笑总随时。", 
            "沉哀无极本无辞。", 
            "昨梦衡阳惊雁阵，隔江灯火似星移。", 
            "空城待旦与谁期。"
        ], 
        "title": "浣溪纱三首（1944年秋） 其三", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "正月东风吹阵阵。", 
            "柳眼回青，渐觉韶华嫩。", 
            "只有客愁吹未醒。", 
            "朝朝总被春寒困。", 
            "月去年来如一瞬。", 
            "道是都空，却诧天难问。", 
            "树自生花波自晕，小舟载我随潮信。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "恨入春愁容易醉。", 
            "醉染桃红，愁展眉峰翠。", 
            "昨梦春深花似海，重来点点沾衣袂。", 
            "门巷依稀犹省记。", 
            "冉冉斜阳，画出相思地。", 
            "拾得残红空掩泪，人间哪有西流水。"
        ], 
        "title": "蝶恋花    桃花", 
        "type": "词", 
        "yun": null
    }, 
    {
        "author": "李刚己", 
        "era": "近现代", 
        "subtype": null, 
        "text": [
            "绕地歌清，连天月皎，秋风又到都门。", 
            "章台花下，几度共清樽。", 
            "最忆天津道上，醉梦里、丝管纷纷。", 
            "酒醒处，匝船蒲苇，镫火出荒村。", 
            "伤魂。", 
            "才几日，胜游雨散，故侣星分。", 
            "试樽前检点，几辈犹存。", 
            "回首旧游何处，三年事、一梦无痕。", 
            "莫惆怅，寒鸦疏木，风雨送黄昏。"
        ], 
        "title": "满庭芳 感旧，并索济生和章，用秦少游别意韵 其一", 
        "type": "词", 
        "yun": null
    }, 
    {
        "author": "李刚己", 
        "era": "近现代", 
        "subtype": null, 
        "text": [
            "市骨何年，埋忧无地，泪落不待雍门。", 
            "休谈往事，努力尽芳樽。", 
            "多少故家亭阁，一弹指、荆棘纷纷。", 
            "君记取，吴宫楚馆，寂寞似荒村。", 
            "怆魂。", 
            "人艳说，苏张七国，瑜亮三分。", 
            "问沧桑百变，尺土谁存。", 
            "可叹数行青史，模糊似、雪影沙痕。", 
            "归去也，青镫古佛，经卷送晨昏。"
        ], 
        "title": "满庭芳 晚间济生连作二词，追悼旧游，感愤时局，凄音苦节，令人不忍卒读。仍用前调前韵和成一首，以通其怫郁焉 其二", 
        "type": "词", 
        "yun": null
    }, 
    {
        "author": "李刚己", 
        "era": "近现代", 
        "subtype": null, 
        "text": [
            "世界浮沤，英雄过鸟，沧桑不到空门。", 
            "薰天事业，那值水盈樽。", 
            "蝼蚁侯王等耳，只赢得、恩怨纷纷。", 
            "君不见，丰碑员碣，历历白杨村。", 
            "招魂。", 
            "休更论，蚁宫豪贵，蜗角崩分。", 
            "任茫茫大地，一粒无存。", 
            "却看普施法水，洗千番、浩劫余痕。", 
            "且莫问，名山片语，尘世几朝昏。"
        ], 
        "title": "满庭芳 其三", 
        "type": "词", 
        "yun": null
    }, 
    {
        "author": "李刚己", 
        "era": "近现代", 
        "subtype": null, 
        "text": [
            "稷下人归，信陵客散，曳裾更欲何门。", 
            "沟中断木，时至或牺樽。", 
            "南望邯郸旧道，悲风起、落木纷纷。", 
            "知多少，卖浆屠狗，奇士老荒村。", 
            "悽魂。", 
            "古亦有，杜邮剑斩，秦市车分。", 
            "问螳僵雀拜，弋者何存。", 
            "倒挽银河下泻，洗不尽、怨渍冤痕。", 
            "看公等，手携皓日，照破十方昏。"
        ], 
        "title": "满庭芳 其四 夜读史记，感事，兼怀范先生。前调前韵", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "玉女窗前日未曛，笼烟带雨渐氤氲。", 
            "柔黄愿借为金缕，绣出相思寄与君。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "过雨微闻草木馨，野塘蛙鼓敌虫鸣。", 
            "一弯云影溶溶月，几点萤光澹澹星。", 
            "铃语细，竹烟轻。", 
            "松阴分绿覆孤亭。", 
            "诸天尘梦销沉尽，默坐凄清到二更。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "万苇摇风夕照寒，湖光碧浸紫金山。", 
            "归鸦点点入苍烟。", 
            "撒网洲边渔父啸，浣衣矶畔女郎喧。", 
            "料无幽恨在眉弯。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "露沁琼葩，风鸣玉叶，翠阴密洒闲庭。", 
            "寻梦幽栏，花阶悄换残更。", 
            "银河鹊噪佳期近，甚流云、偏阻双星。", 
            "怎人间，苦恋今生，苦约来生。", 
            "红楼珠箔玲珑影，只窥帘古月，犹记深情。", 
            "料理鹍弦，凤槽尘涴馀馨。", 
            "惊禽绕树栖何处，念家山、怕说零丁。", 
            "更凄然，一杵钟声，一院蛩声。"
        ], 
        "title": "高阳台", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "逝波换世，数故家、空思王谢衣冠。", 
            "烟锁陈宫，鹤归辽海，沧桑认取应难。", 
            "强怀自宽。", 
            "任管弦、吹沸樽前。", 
            "乍微醺、笑抚吴钩，举头云外剑光寒。", 
            "江表滞留何事，又西风卷地，响咽哀蝉。", 
            "灵曜将沉，秋芳无主，闲情忍写涛笺。", 
            "醉招酒船。", 
            "泛碧溪、为吊婵娟。", 
            "只怆然，艳冶消麿，镜川愁再看。"
        ], 
        "title": "霜花腴  次梦窗韵", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "晚枕馀酲倦不支，迷离梦境太顽痴。", 
            "重湖鼓枻群龙舞，大漠扬鞭万马驰。", 
            "伤往事，写新词。", 
            "秋灯候馆夜凄其。", 
            "浊醪能驻朱颜未？", 
            "留取河山照鬓丝。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "落叶飘庭怯影单，孤行玉砌袜罗寒。", 
            "念中碧月人千里，望里银河水一弯。", 
            "凭密字，记幽欢。", 
            "叮咛鹦鹉莫轻传。", 
            "琐窗朱户分明在，还恐红楼梦到难。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "拨凄风楚雨，挽羲驭，出虞渊。", 
            "向蜃市牵车，旗亭沽酒，聊共盘桓。", 
            "翩翩。", 
            "几多俊彦，更元龙豪气动琼筳。", 
            "读曲何妨嗓折，飞觞莫放杯乾。", 
            "陶然。", 
            "倦倚旧栏杆。", 
            "拂面云寒。", 
            "看寸寸山河，斑斑血泪，奈此华年。", 
            "流连。", 
            "自拼痛饮，怕闲愁、容易到樽前。", 
            "消受霜风压醉，南枝暗报春还。"
        ], 
        "title": "木兰花慢  国文系同人小集沪楼", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "霜帘风逗炉烟袅，丝丝暗萦愁绪。", 
            "岁晚江关，天涯寄旅，赢得鬓华如许。", 
            "人生最苦。", 
            "念碧血黄花，翠钿金缕。", 
            "一例消沈，茫茫幽恨倩谁补。", 
            "飞光惆怅坐负，叹搜金铸错，深怨难赋。", 
            "玉液延年，雕戈驻景，换却沧桑无数。", 
            "更长梦阻。", 
            "漫自想春台，万花娇舞。", 
            "候馆灯昏，拥衾听夜雨。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "掉臂长街步当车，重来池馆得清娱。", 
            "深杯净写霞天影，旧壁闲寻主客图。", 
            "人散后，酒醒馀。", 
            "水亭兀坐夕阳孤。", 
            "晚蝉漫报秋消息，柳老江南剩几株？"
        ], 
        "title": "鹧鸪天  半淞园茗坐", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "海波新浴凉蟾，光摇万户千门露。", 
            "星河影里，危栏一角，悄然延伫。", 
            "蜃市方兴，蛟龙洞启，软红如雾。", 
            "只黄垆旧侣，云飞水逝，身还在，天涯住。", 
            "因念高寒玉宇。", 
            "蹑长虹、甚时归去。", 
            "金壶倾尽，几曾馀沥，化为霖雨。", 
            "重到欢场，惊心犹是，承平歌舞。", 
            "纵华胥梦好，清辉自惜，待东方曙。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "记连辔秦州归路。", 
            "跃马呼鹰，健儿豪举。", 
            "事往音沉，别愁空托掣霄羽。", 
            "沪滨欣晤。", 
            "疑梦里，重相聚。", 
            "荏苒十年心，耐几许翻云覆雨。", 
            "追数。", 
            "鹓班后彦，半化北邙尘土。", 
            "戎衣换了，算赢得旧衫如故。", 
            "听檐际万木号风，似宣写一腔幽绪。", 
            "对照瓶花，凝想春红万树。"
        ], 
        "title": "长亭怨慢", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "聚东南涕泪，酿春雨，送花朝。", 
            "任蛛网频残，蕉心常卷，庭院清寥。", 
            "飘萧。", 
            "乱红万点，倩谁移、锦幄护兰苕？", 
            "消受东风几许，峭寒还困柔条。", 
            "楼高。", 
            "帘幕憾狂飙。", 
            "寂坐思如潮。", 
            "念燕垒初成，莺巢未稳，怎奈飘摇。", 
            "鲛绡。", 
            "漫题恨句，怕蛾眉，多妒不相饶。", 
            "那得琼箫唤起，金乌飞上林梢。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "帘波初动东风冷，桃花染露娇红影。", 
            "馀梦耐重寻，温馨恋绣衾。", 
            "牵帏低慝笑，黛晕春山小。", 
            "香篆袅金猊，欹屏看画眉。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "烟月迷茫何处去。", 
            "欲觅香尘，露重空凝伫。", 
            "不是孱身须爱护，翠禽枝上妨惊寤。", 
            "经眼楼台飞碧雾。", 
            "窈窕林园，付与谁为主。", 
            "旁砌幽蛩愁自语，明朝知是晴还雨？"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "罗带同心一夕分，十年枉自说承恩。", 
            "新愁蜀国难寻理，旧梦江南不忍温。", 
            "春寂寂，夜昏昏。", 
            "谁怜孤馆瘦吟身。", 
            "费词费泪终何益，半坼瓶花冷笑人。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "李光", 
        "era": "近现代", 
        "subtype": "七言律诗", 
        "text": [
            "侘傺君犹怜正则，升沉我不问君平。", 
            "传闻易水高歌事，想见昭陵痛哭情。", 
            "骂座人惟凭一死，叫阍客亦误三生。", 
            "素车白马纷纭甚，寥落云天范巨卿。"
        ], 
        "title": "感事寄秋叶用原韵", 
        "type": "律诗", 
        "yun": "庚"
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "孤迈神鹍天宇阔，群飞斥鴳槿篱高。", 
            "不耐三回伐毛髓，安期万顷凌风涛。", 
            "尘间俯视有至乐，人世回头无此豪。", 
            "层冰峨峨海水绿，霜月清照黄金刀。"
        ], 
        "title": "梦中作五六句醒后成此", 
        "type": "古风", 
        "yun": "豪"
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "秋声一夜满神京，哀雁嗷嗷四野鸣。", 
            "引虎食人争作伥，挥戈返日孰同盟。", 
            "书生自昔卑当代，志士从来惜好春。", 
            "自抚飞光过半世，东游真为看山行。"
        ], 
        "title": "秋感六首 其三", 
        "type": "古风", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "残夜归洞庭，秋风摇万绿。", 
            "湖滨步屡踬，垫足多战骨。", 
            "流萤闪碧光，照见新鬼哭。", 
            "虫沙汝何憾，饥寒生岂乐。", 
            "不见逃将军，海上筑金屋。"
        ], 
        "title": "夜归湖滨", 
        "type": "古风", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "人言识字忧患始，又言穷愁诗乃工。", 
            "我常屡空诗甚拙，之无略识仍愚蒙。", 
            "偶涉世路历坎坷，事过便如牛马风。", 
            "平居妄念杜鹃血，能染千山万山红。", 
            "红血殷殷滴黄土，窈窕幻作青芙蓉。", 
            "芙蓉花开世界新，群伦鼓舞春风中。", 
            "又思再得秦皇鞭，驱山填平东海东。", 
            "尽消剑戟铸农器，黄白黑种同安丰。", 
            "或者妙莲生舌端，圆音敷演他心通。", 
            "感顽化暴息内争，举国齐力勘天功。", 
            "风尘荏苒积痴抱，轮蹄所历多困蒙。", 
            "强咽倾河注海泪，归来发策重研攻。", 
            "青灯自媚湘城曲，老屋三间园数弓。", 
            "地瘠名花鲜繁殖，羊桃枝叶何森葱。", 
            "休嫌味苦不中食，名列三百五篇中。", 
            "有知无知各自乐，世间何物忧与穷。", 
            "西山朝来有爽气，横琴目送双飞鸿。"
        ], 
        "title": "苌楚轩歌", 
        "type": "古风", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "西风吹云云作雨，雨覆云翻自今古。", 
            "鹍弦弹出断肠声，弦上依稀如是语。", 
            "灵娲难补有情天，白袷寻芳忆少年。", 
            "草色蒙茸迷楚甸，橹声鸦轧渡湘川。", 
            "川上莺啼杨柳院，相逢记得初相见。", 
            "明镜交辉花亚枝，翠帘掩映朝霞面。", 
            "玳梁乳燕那知愁，春梦盈盈似水柔。", 
            "九品珠光争替月，五铢衣薄不禁秋。", 
            "玲珑雪藕缫冰茧，日画双蛾较深浅。", 
            "莫教小别减清欢，一任羲轮飞电闪。", 
            "耿耿欃枪犯紫垣，巨鱼击浪天池翻。", 
            "仓皇忽动请缨志，戎装佩剑投军门。", 
            "军门晓角催征骑，鸳鸯枕上凝红泪。", 
            "密誓深深啮臂盟，海枯石烂毋抛弃。", 
            "鸾飘凤泊苦伤神，繁花三度换浓春。", 
            "黑磨盾鼻劳青鸟，霜冷雕戈念玉人。", 
            "玉人顾影怜眉妩，瑶琴一曲悲金缕。", 
            "落絮游蜂皆有情，坐抚韶华意无主。", 
            "银灯夹道何辉辉，宝马香车嫁宓妃。", 
            "决绝新词传岭表，沙场血战几时归。", 
            "峄阳孤桐半生死，缥渺秋心托纤指。", 
            "曲罢帘前月似霜，呜咽君听陇头水。"
        ], 
        "title": "西风曲", 
        "type": "古风", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "昔年梦绕罗浮来，千岩万壑梅花开。", 
            "今年扬帆渡南海，云峰缥渺空低徊。", 
            "忽闻古寺早梅发，绿萼朱英两奇绝。", 
            "入门未睹琼瑶姿，先觉寒香沁神骨。", 
            "禅堂四壁张琳琅，笔精墨妙写幽芳。", 
            "水边竹际露标格，想像仙姝世外妆。", 
            "踌躇意满偶回顾，疏影横斜不知数。", 
            "虬枝铁干缀天葩，瘦金玉版悬佳句。", 
            "如真似幻俱有情，黄蜂紫蝶何轻盈。", 
            "红妆绰约拈花笑，庞眉老佛寂无声。", 
            "忆昔姑苏曾作客，探春邓尉几晨夕。", 
            "兴酣一棹过钱塘，千树西湖压寒碧。", 
            "流转江关百念差，幸饶清福伴梅花。", 
            "何当再入罗浮去，一访仙人萼绿华。"
        ], 
        "title": "六榕寺看梅", 
        "type": "古风", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "珠江千古消魂水，不管荣枯自东驶。", 
            "铜山金穴斗骄奢，竞掷韶华付清泚。", 
            "江干女儿颜如花，搓脂滴粉饶生涯。", 
            "明月常悬紫洞艇，春光深锁薛涛家。", 
            "红灯绿酒团香雾，哀丝豪竹宵连曙。", 
            "十里盈盈滟滟川，流欢积怨无重数。", 
            "棠舟扶醉泛微茫，蟾影娟娟照晚妆。", 
            "偶索新声酹佳夕，瑶琴飞出双鸳鸯。", 
            "鸳鸯比翼荷花舞，翠盖翻风鱼跳渚。", 
            "吴姝越艳赛菱歌，采莲那识莲心苦。", 
            "危弦摇曳转缠绵，残英欲堕游丝牵。", 
            "万灵悱恻绕纤指，泪珠承睫凝晶圆。", 
            "尊前景物倏变色，烛荧青焰闻太息。", 
            "自言本是掌中珍，兵燹家倾归不得。", 
            "衰亲稚弟共俜伶，托命惊涛度妙龄。", 
            "忆昨粤军频叛变，几回血浪胶孤舲。", 
            "健儿养贼正私喜，逆贼天亡岂干已。", 
            "括帛搜金意未厌，多少蛾眉刀下死。", 
            "君不见行尸走肉纷纵横，九逵虎豹目瞠瞠。", 
            "争夸夹岸笙歌盛，谁惜哀鸿肠断声。", 
            "回桡试谱珠江曲，琵琶绝调知难续。", 
            "戍楼吹角月黄昏，漫想接天桑稻绿。"
        ], 
        "title": "珠江曲", 
        "type": "古风", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "补天馀石堕江水，一矗江中一江侧。", 
            "侧为北固四焦山，虎踞狮蹲互龉龁。", 
            "逆吞岷峨西泻万里之奔涛，俯瞰千岁长蛟巨鱼之窟宅。", 
            "乾坤龙战几兴废，江山形势今犹昔。", 
            "十载徒牵京口车，今朝始作焦山客。", 
            "焦山何所有，竹少多荆棘。", 
            "兰若高崔巍，比丘肥且硕。", 
            "索观周鼎瘗鹤铭，酬资未厌色不怿。", 
            "自持龙袍玉带新贵之题名，哓哓向人夸古迹。", 
            "微哂出寺门，攀跻缘峭壁。", 
            "挂杖峰头发长啸，山鸣谷应水波立。", 
            "摩空鹰隼争高骞，弄波鸥鸟纷出没。", 
            "洪涛浩荡翻金光，远浦苍苍望无极。", 
            "金山如拳城若瓮，江东王气何萧瑟。", 
            "嵯峨西顾乱山青，梅谢兰衰悲故国。", 
            "故国在何处，乃在匡庐之南洞庭之泽。", 
            "当年文物盛湘赣，今日干戈苦杀戮。", 
            "滔滔山下扬子水，半染灾黎膏血赤。", 
            "呜呼亡国乱政由官邪，济困扶衰赖民力。", 
            "内争战乱等闲事，江海要塞屯番舶。", 
            "本为登临写旅愁，登临翻惹恨填臆。", 
            "深惭数世将家子，空放悲歌酹秋色。", 
            "鏦金伐鼓归去来，暮霭迷茫凉月白。"
        ], 
        "title": "焦山放歌", 
        "type": "古风", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "新晴鸟雀喧，偕行童仆喜。", 
            "竹篮贮糖果，叶舟载妻子。", 
            "好风东南来，吹绿一湖水。", 
            "云光乍阴阳，波纹绚罗绮。", 
            "飘飘柳絮扬，宛宛珠歌起。", 
            "虹横白苏堤，翠笼孤山趾。", 
            "往来花树间，游人乱如蚁。", 
            "联娟南北山，修眉镜清泚。", 
            "夷犹泛空明，澹荡忘所企。", 
            "偶瞻宝石峰，一塔插天峙。", 
            "葛岭故相宅，残础失旧址。", 
            "巍峨新楼台，照眼眩金紫。", 
            "当年贾秋壑，负此湖山美。"
        ], 
        "title": "携家人泛舟西泠谒岳庙遂至玉泉观鱼三首 其一", 
        "type": "古风", 
        "yun": "纸"
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "停舟西泠桥，载谒鄂王墓。", 
            "庙貌森庄严，忠愤何以诉。", 
            "中原事已非，南渡辙如故。", 
            "指点四铁奸，愀然戒童孺。"
        ], 
        "title": "携家人泛舟西泠谒岳庙遂至玉泉观鱼三首 其二", 
        "type": "古风", 
        "yun": "遇"
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "玉泉五色鱼，悠悠戏涟漪。", 
            "扬鳍水泼泼，喷沫珠霏霏。", 
            "日午塔影直，食饱鱼身肥。", 
            "长作池中物，如何化龙飞。"
        ], 
        "title": "携家人泛舟西泠谒岳庙遂至玉泉观鱼三首 其三", 
        "type": "古风", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "海日曈曈宿雾开，朝霞朗照金银台。", 
            "契然晞发启关坐，故人长笑牵车来。", 
            "扼腕休言不得意，幸留傲骨撑天地。", 
            "唶叹休言志未酬，神州袖手吾何事。", 
            "犹记相逢东海边，当时豪气垂丘山。", 
            "扬帆溽暑征炎岛，跃马隆冬出散关。", 
            "巨炮坚弹飞似霰，裹疮千里仍酣战。", 
            "拼倾热血造新邦，那知转眼沧桑变。", 
            "桑田沧海亦寻常，坐视倭奴侵国疆。", 
            "辽沈中宵沦犬豕，京津白日走寻常。", 
            "江南歌舞浑如昔，旧交半化苌弘碧。", 
            "一身飘荡宁足数，七尺堂堂真可惜。", 
            "釜鱼幕燕欢几时，好磨长剑砍鲸鲵。", 
            "痛饮高歌深闭户，漫从人海觅相知。"
        ], 
        "title": "海日一首赠沧公", 
        "type": "古风", 
        "yun": null
    }, 
    {
        "author": "李冰若", 
        "era": "近现代", 
        "subtype": null, 
        "text": [
            "谷和领游阳朔归，抽毫命作阳朔歌。", 
            "李杜韩苏不到此，芜辞恐被神灵呵。", 
            "尝闻桂林山水甲天下，又传不及阳朔众美俱包罗。", 
            "耳熟神驰二十载，兹游乃值家国之坎坷。", 
            "驱车初入桂林道，已觉置身山水窠。", 
            "攒空石笋看未了，征轮辘辘阳朔过。", 
            "阳朔山水何奇哉，神工直泄造化秘，奇姿异态穷睇睋。", 
            "俯视玉水开明镜，镜中亭亭干媌娥。", 
            "扬眉含笑娇装束，翻翻罗袜生微波。", 
            "乍疑冯夷今朝陈水嬉，鱼龙曼衍姿婆娑。", 
            "湘灵鼓瑟宓妃舞，千光百景闪绫罗。", 
            "又疑真仙从金母，鸾轩鹤驶暂惫乎崖阿。", 
            "髻鬟婵娟映清泚，星冠霞帔垂委佗。", 
            "其间南极寿星老无赖，秃发岸帻忘讥诃。", 
            "天孙织女侍于侧，忍俊不已融梨涡。", 
            "神摇目眩纵遐想，忽闻天乐调云和。", 
            "东风鸣鸟出岩谷，仰观万玉森嵯峨。", 
            "端如太君负户坐，猛如期门挥太阿。", 
            "肃如儿孙侍祖考，闲如渔父披烟蓑。", 
            "怪如穿山嵌月洞，雄如古塞基盘陀。", 
            "簇如武库列剑戟，蓊如琪树交枝柯。", 
            "或如锦屏九扇叠金翠，或如佛鼎郁郁堆青螺。", 
            "或如游女连臂踏歌长裙拖，或如战士赴敌肩相摩。", 
            "或如姑射仙人遣世而独立，春光薰映朱颜酡。", 
            "或如狻猊咆哮张牙爪，作势腾踔追羸骡。", 
            "或如六鳌扶地轴，或如千叶舒新荷。", 
            "如幢如幡如鼎如笔架，如球如玦如鼓锣。", 
            "如犬牙错如龙角，如鹰如凤如雁鹅。", 
            "如羊马犀象骆驼，如鱼虾蟹鳖蛇鼍。", 
            "立者奔者卧者蟠者飞者皆酷肖，仙佛鬼魅人物拟似均无讹。", 
            "想像所及无不有，想像所无何其多。", 
            "加以云霞风雨烟月之变幻，天光水色之渲染，幽岩奇树之摩挲。", 
            "芳菲菲兮盛兰蕙，露晔晔兮滋薜萝。", 
            "令人不信世间有此佳山水，恍惚梦游十洲三岛著睡魔。", 
            "诧异赞叹弗自禁，俯仰接应眼为瘥。", 
            "手中有笔不睱写，心中有句不睱哦。", 
            "呜呼山川信美犹吾土，神州糜烂走凶倭。", 
            "那得尽驱群峰作干戈，涤荡腥秽倾天河。", 
            "重来阳朔构行窝，板舆奉亲风日丽，读山读水采采涧边过，徜徉浑忘两鬓皤。", 
            "伤哉予季不及共此乐，悠悠斯意其蹉跎。", 
            "太息毕曲复谷和，吾将奈此阳朔何。"
        ], 
        "title": "阳朔山水歌", 
        "type": "古风", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "小李将军，天然金碧，图画开处。", 
            "山势北回，江流南折，滚滚朝宗去。", 
            "鳌撑砥柱，城高铁瓮，龙象郁蟠难住。", 
            "障狂澜，金焦两点，众流截断双虎。", 
            "带淮襟海，盾吴干越，筦钥金陵东顾。", 
            "自染烟螺，笑人脂粉，镜里扬州路。", 
            "摩挲剑石，尘埃土障，想像旧时钟鼓。", 
            "凭多景，苍茫莫问，乃公健否。"
        ], 
        "title": "永遇乐 登北固亭回望金焦，用稼轩韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "东风纵狂似虎，也扁舟渡水。", 
            "布帆紧、练雪千堆，荡摇波面银蕊。", 
            "碇石峭、悬崖度索，盘涡眩转天疑坠。", 
            "袂飘飘飞上，危亭画出奇思。", 
            "如此江山，冒雨吊古，问当时帝子。", 
            "缔姻好、昭烈栖栖，仲谋情款独至。", 
            "定三分，收兵建业，甚终隙，连营东指。", 
            "漫高吟，遗恨吞吴，未谙微意。", 
            "枭卢几掷，晋历潜移，系寄奴寝寐。", 
            "何地访、佛狸祠废，社鼓声杳，霸迹凌歊，露台铅泪。", 
            "秋风戏马，春江酾酒，英雄无觅非虚语，对茫茫、累煞词心悴。", 
            "重来倦鹤，人民故国都非，噀墨怕题空里。", 
            "名区第一，胜客成三，赠四愁翡翠。", 
            "恨小阻、寻诗甘露，试茗中泠，煮趁鲥鲜，暝随鸦起。", 
            "严城瓮转，锋车雷动。", 
            "高资灯火连下蜀，眷经途，宵冷人相倚。", 
            "归来剩数游情，断阕重翻，坠魂在纸。"
        ], 
        "title": "莺啼序", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "泉声咽。", 
            "磨刀水映关山月。", 
            "关山月。", 
            "胡儿吹角，汉儿伤别。", 
            "玉门关外持旌节。", 
            "葡萄入汉烽烟绝。", 
            "烽烟绝。", 
            "燕然铭罢，又封高阙。"
        ], 
        "title": "忆秦娥 代遏云集李白", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "微颦轻笑。", 
            "乍见西真窈窕。", 
            "罢梳蝉。", 
            "回盼云生水，飘裾玉化烟。", 
            "绮词花办里，红怨贝书前。", 
            "成佛生天愿，悔求仙。"
        ], 
        "title": "女冠子 代金奁集温庭筠", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "绿尘斜柱筝弦语。", 
            "春宴归来当夜午。", 
            "枕蟾窥衾凤舞。", 
            "鸭歇水沈慵自炷。", 
            "盼仙期，知甚处。", 
            "除是梦中飞去。", 
            "恼乱楚峰疑雨。", 
            "梦知归路否。"
        ], 
        "title": "应天长 代花閒集韦庄", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "窖得牡丹，顷刻唐花烘欲坼。", 
            "献春筵上曲阑东。", 
            "闹妆红。", 
            "开时未到早成空。", 
            "富贵如斯真可惜，争知忍耐待东风。", 
            "斗春容。"
        ], 
        "title": "酒泉子 代尊前集司空图", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "浓暖江天暮生寒。", 
            "花月两阑干。", 
            "满空柳絮，满庭芳草，做弄春残。", 
            "倚窗谁唱江南好，倾耳且消閒。", 
            "不干底事，吹皴春水，笑破春山。"
        ], 
        "title": "眼儿媚 代草堂诗馀左誉", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "燕台旧梦，上河风物，春屐海王村。", 
            "百城图籍，百工奇巧，痴騃买游人。", 
            "坠鞭遗珥，南坊北瓦，画里唤真真。", 
            "近来花事转缤纷。", 
            "也只向、日边闻。"
        ], 
        "title": "少年游 代梅苑杨亿", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "一桁春江似酒浓。", 
            "远山应有恨，小眉重。", 
            "六朝残梦落疏钟。", 
            "闻啼鸟，惊起转朦胧。", 
            "心事待书空。", 
            "忽随鱼浪卷，逐流红。", 
            "飞潜无际任飘风。", 
            "春归也，花落奈愁中。"
        ], 
        "title": "小重山 代乐府雅词僧祖可", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "梦远枕屏空，舒腕宝钗徐落。", 
            "惆怅赚人欢意，比吴棉尤薄。", 
            "春云微敛锁眉峰，春纤捻衾角。", 
            "陡顿憎寒思暖，向阿谁偎索。"
        ], 
        "title": "好事近 代阳春白雪宋祁", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "忆昔露台千气象，俊游联步英英。", 
            "风回铃铎杂天声。", 
            "彩毫夸绘日，鱼藻乐春明。", 
            "睡醒昆仑成隔世，岁华飞电堪惊。", 
            "愁晞短发向初晴。", 
            "老来知许事，蝴蝶梦三更。"
        ], 
        "title": "临江仙 代散花庵词选陈与义", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "缭墙斜带麒麟卧。", 
            "鸽粪沿阶檐马破。", 
            "草侵翁仲晕苔深，花罥蛛丝愁靥妥。", 
            "人家寒食分新火。", 
            "麦饭几曾陈享座。", 
            "销沉到此戢弥天，澹澹长空孤鸟过。"
        ], 
        "title": "玉楼春 代中州乐府冯延登", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "薄酒禁愁重，遥山压恨低。", 
            "几年不听杜鹃啼。", 
            "记否枇杷花谢海棠肥。", 
            "少日思奇服，风尘点素衣。", 
            "东西南北竟何为。", 
            "可奈青天道远未成归。"
        ], 
        "title": "南柯子 代元草堂诗馀王从叔", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "拄笏抽簪。", 
            "曾记漓江西路。", 
            "雁风遥，鸢瘴暮。", 
            "武溪南。", 
            "几年江上稳收帆。", 
            "归趁郫筒初熟。", 
            "闼排青，山夺绿。", 
            "梦魂忺。"
        ], 
        "title": "酒泉子 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "吹网织帘。", 
            "梦识春愁来路。", 
            "断肠时，收泪处。", 
            "思潭潭。", 
            "海棠桥畔郁江南。", 
            "吟到落花红扑。", 
            "荔枝香，卢橘熟。", 
            "整归帆。"
        ], 
        "title": "酒泉子 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "泪渍鲛丝，尘生雁柱，检点旧时愁印。", 
            "谁道愁来成阵。", 
            "梦断层城休问。", 
            "荧荧栖颊啼红揾。", 
            "日如年、年逢秋闰。", 
            "都来一寸心曲，曲曲回肠自忖。"
        ], 
        "title": "倾杯乐 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "历日先庚，灵符遁甲，吐火越巫传恨。", 
            "仙乐参差无准。", 
            "环佩归来风紧。", 
            "麻姑隔座神清稳。", 
            "背轻搔、春纤愁损。", 
            "啼痕莫遣灯照，玉箸抛残泪粉。"
        ], 
        "title": "倾杯乐 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "蝶酣蜂腻黄初褪。", 
            "印枕霞添星颊晕。", 
            "月一梭，心半寸。", 
            "宛转思潮无定准。", 
            "卜瑶钗，挑翠鬒。", 
            "慵剔玉釭虫烬。", 
            "未了人间沉恨。", 
            "背灯羞见问。"
        ], 
        "title": "应天长 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "曲阑回合闲凭尽。", 
            "绕砌红苔滋泪粉。", 
            "簟波长，香篆烬。", 
            "柳外归鸦啼阵阵。", 
            "月牙梳，云母笋。", 
            "霾镜尘奁慵近。", 
            "待卜蹉跎期分。", 
            "过云沉雁信。"
        ], 
        "title": "应天长 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "梁尘轻拂红襟燕。", 
            "凝立尽、绿芜池馆。", 
            "惆怅人天，难觅伤心伴。", 
            "空独惜，佳期晚。", 
            "楚兰伤，楚魂远。", 
            "弦语促、雁风吹断。", 
            "长是丁香不放眉头展。", 
            "休问愁深浅。"
        ], 
        "title": "凤衔杯 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "青云孤却沧洲愿。", 
            "愁见说、紫溟三浅。", 
            "一寸柔肠，禁几车轮转。", 
            "乌头白，驹光短。", 
            "一声声，是河满。", 
            "歌未阕、泪尘轻泫。", 
            "底事愁生独在金尊畔。", 
            "魂逐哀弦断。"
        ], 
        "title": "凤衔杯 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "城乌头白暝归烟。", 
            "化鹃啼、魂返何年。", 
            "又是哀蝉吟后叶飞前。", 
            "瓶落井，箭离弦。", 
            "宣敕促，赐恩偏。", 
            "景阳钟、仓卒分筵。", 
            "知否丽华琼树异今番。", 
            "麟笔待新删。"
        ], 
        "title": "凤衔杯 其三 又一体", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "菖蒲花老是来期，惭愧金盘霜蒳。", 
            "人世悲欢离合。", 
            "梦被重衾压。", 
            "江南消息断江梅，鲁酒愁来慵呷。", 
            "破冻寒蕤应怯。", 
            "犹见黄羊腊。"
        ], 
        "title": "胡捣练 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "钿窗云母结冰花，冷袭膺襦腰衱。", 
            "香烬屏山金鸭。", 
            "偎炊慵离榻。", 
            "个中滋味薄情知，谁管筝尘栖箧。", 
            "漂泊玉珰缄札。", 
            "待答何由答。"
        ], 
        "title": "胡捣练 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "纸罅风尖衾似水。", 
            "惯误我、灯花报喜。", 
            "官阁梅迟，玉楼霜重，无限伤高意。", 
            "悔不向、黄公垆畔睡。", 
            "觅残梦、红箫漫倚。", 
            "费泪湖山，供愁杯盏，醉也和天醉。"
        ], 
        "title": "雨中花 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "梦便逍遥呼便起。", 
            "了不为、仙期曲会。", 
            "破贼新归。", 
            "围棋正劫，休管儿曹事。", 
            "漫笑我、难成归隐计。", 
            "更休问，逃秦甚地。", 
            "怒轼官蛙，谣监市虎，也要人回避。"
        ], 
        "title": "雨中花 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "星澹天河绳影直。", 
            "霜浓铅泪白。", 
            "鸦影下芜城，尊酒开离席。", 
            "愁多言转默。", 
            "忍更深相责。", 
            "此情谁会得。", 
            "妾心长只逐君行，不归来，何处觅。"
        ], 
        "title": "醉花閒 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "曲曲屏间春梦隔。", 
            "愁罗凝旧色。", 
            "山枕隐红潮，筝雁移秋泣。", 
            "梅根连远驿。", 
            "梅信偏难得。", 
            "并禽双比翼。", 
            "梦随珍偶度金微，塞云黄，边月黑。"
        ], 
        "title": "醉花閒 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "瑟瑟弦孤筝雁急。", 
            "漏沉天寂寂。", 
            "鸳瓦点霜明，扶影嫦娥立。", 
            "欲眠眠岂得。", 
            "帐背笼灯黑。", 
            "梦遥魂是客。", 
            "青天碧海此时心，绮栊疏，生晓白。"
        ], 
        "title": "醉花閒 其三", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "傲骨凌寒莫漫猜。", 
            "自徘徊。", 
            "托根瑶圃绝纤埃。", 
            "几枝开。", 
            "透与东君心一点，管中催。", 
            "人閒无处不春回。", 
            "暗香来。"
        ], 
        "title": "太平时", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "锦瑟凄凉有断弦。", 
            "明珠沈海玉生烟。", 
            "庄周胡蝶两茫然。", 
            "百计难消孤客恨，一生空受美人怜。", 
            "此情除是问苍天。"
        ], 
        "title": "浣溪沙 余曩时有一生受尽美人怜之句，无完篇也。而朋辈颇传其语，作此自解", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "万松围岭，听子规终日，诉人漂泊。", 
            "巢父安巢何处所，聊借一枝栖托。", 
            "世乱飘风，身晞朝露，妄道荣期乐。", 
            "长镵歌就，可怜牙齿先落。", 
            "底用方写千金，胡麻堪浸酒，与谁同酌。", 
            "草檄虚传能破虏，白眼看人莲幕。", 
            "巨浸稽天，横流到海，岂止邻为壑。", 
            "龙吟无恙，断笳时起城角。"
        ], 
        "title": "百字令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "嘉陵岸渚，映沙湔水碧于油。", 
            "宵来共汎轻舟。", 
            "追忆良朋欢会，踪迹几淹留。", 
            "乍惊风堕雁，暗浪分鸥。", 
            "经年卧游。", 
            "费画笔、点清瓯。", 
            "忽觉凉生枕簟，壑断云流。", 
            "知君正愁。", 
            "对黄叶、空山一味秋。", 
            "邀素月、独上层楼。"
        ], 
        "title": "婆罗门引 题醇士画秋景，因忆北泉昔日之游", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "冰泉浅汲，藓干分携，替㬉炉沈屑。", 
            "邀春未久，应怕听、林表催春鶗鴂。", 
            "杨园花好，记杯酒、留连情热。", 
            "剪数枝、抽畹芳荪，伴我一窗风月。", 
            "天然韵比江梅，更仙子凌波，不涴尘袜。", 
            "生绡画取，难得似、瞥眼兰昌姝绝。", 
            "绿珠红线，算未抵、紫云尤别。", 
            "可称他、云鬓斜篸，傍枕幽香清发。"
        ], 
        "title": "瑶华 瓶梅将谢，杨园主人送三色兰补之，一种浅碧，一种朱丝黄瓣，一种深紫，俗所称墨兰者，尤奇绝", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "荏苒芳春，又青旂映柳，绕陌齐飞。", 
            "山斋寂寂閒卧，冷落空闱。", 
            "当年少、跃马横戈，思效明时。", 
            "信道簸扬无用处，虚名真似南箕。", 
            "喜捧云谣一曲，胜玉卮倾酿，绣组裁衣。", 
            "还当祝公嘏寿，维岳赓诗。", 
            "何须羡、鹏背扶摇，同运天池。", 
            "看取次、狼星角敛，亿年国颂昌期。"
        ], 
        "title": "庆千秋 壬午生日，髯公以词为祝，次韵答谢（用宋无名氏韵）", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "桃腮杏粉俱飘落。客里清明閒过却。", 
            "酒地花天。桑泊游踪祗惘然。", 
            "年年解挽征衣住。杨柳多情千万缕。", 
            "恰又无情。飞絮随波总化萍。"
        ], 
        "title": "偷声木兰花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "共水倦委佩，素女褰裳，萦回如舞。", 
            "李榭春空，试小园閒步。", 
            "密缀珠钿，眩生银海，映晓光疑雾。", 
            "七里闻香，犹应未肯，岩花为侣。", 
            "堪笑陈宫，后庭荒宴，狎客歌吟，浪夸琼树。", 
            "寒月笼沙，问酒家何处。", 
            "异代风流，正输山谷，伴客中尊俎。", 
            "清夜端相，冰魂雪魄，有人重赋。"
        ], 
        "title": "雪月交光 山矾，俗名七里香（用刘一止韵）", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "绿衬柔条葱茜。", 
            "脂痕匀面。", 
            "一枝袅娜画图中，便当作、真真看。", 
            "一别三秋人远。", 
            "香销罗荐。", 
            "人情还更薄于罗，枉费尽、春工剪。"
        ], 
        "title": "一落索 晏济原画剪春罗", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "惆怅。惆怅。", 
            "岁岁年年相望。暮春初换单衣。", 
            "又见应帘燕飞。飞燕。", 
            "飞燕。人锁昭阳深院。"
        ], 
        "title": "转应曲 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "离怨。离怨。", 
            "诉与红闺女伴。娇憨不解人愁。", 
            "索掩银屏睡休。休睡。", 
            "休睡。泥剥建溪莲子。"
        ], 
        "title": "转应曲 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "悽断。悽断。", 
            "满目山河念远。擘将钿合瑶篸。", 
            "地北海兼海南。南海。", 
            "南海。中有鹭鸿影在。"
        ], 
        "title": "转应曲 其三 题念远词", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "断无消息。", 
            "家在娄门侧。", 
            "一色菜花黄处，溪流绕、小桥宅。", 
            "月落关塞黑。", 
            "箭波舟恐失。", 
            "杜宇劝人归去，鹧鸪道、行不得。"
        ], 
        "title": "霜天晓角", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "暮春三月，正莺飞无数。", 
            "蜀岭秦关遍花树。", 
            "此时开寿宴，遥望南山云起处。", 
            "化作无边霖雨。", 
            "中兴论事业，天实生才，何用东周问申甫。", 
            "万马扫边尘，弓挂扶桑，要商略、题铭燕许。", 
            "算未有、如公最超群，看濡笔淋漓，凤回鸾舞。"
        ], 
        "title": "洞仙歌 寿右任院长", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "睡觉临清晓。", 
            "熹微闪，帘初照。", 
            "柔肠轮转几曾停，都来一寸，难贮千愁了。", 
            "高枝定定莺声小。", 
            "宛转情堪恼。", 
            "别离无限相逢少。", 
            "月缺花残，颜色镜中老。"
        ], 
        "title": "梁州令 用耆卿韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "院宇深沈，几榻清凉，曾记秋来因病见。", 
            "屏畔。", 
            "秀影争粲。", 
            "留黄妆额宜人，闲话光阴抛绣线。", 
            "凝恋。", 
            "偶暂温存，便许系惹心眼。", 
            "是日重来，春残小阁，景华看尽变。", 
            "落花深、隔叶呢喃，绕栋寻巢无旧燕。"
        ], 
        "title": "郭郎儿近", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "系缕销兵，馔蒲蠲老。", 
            "只缘得、美意天成，会长驻、朱颜年少。", 
            "喜年年、旅雁盟鸥，酌酒相劳。", 
            "别有雅怀清峭。", 
            "庶余能道。", 
            "校禊帖、茧纸双钩，歌解愠、薰风时操。", 
            "想枝头、蜡蒂轻盈，也应同笑。"
        ], 
        "title": "两同心 重五后二日庆尹默六十寿", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "麴波映柳腰肢袅。", 
            "拖烟缕、浅掠萦回沙道。", 
            "云意碧嵯峨，动冶歌云杪。", 
            "病似吴蚕抽绪懒，放半隙、吟魂飞到。", 
            "风峭。", 
            "尽衣单夜迥，月魄低小。", 
            "尊畔烛影千行，傍钗头娇燕，身随蛾绕。", 
            "细语拨香檀，费谢娘情抱。", 
            "曼雨诸天严供养，欠胜鬘、拈花微笑。", 
            "都杳。", 
            "怕隔岭重关，啼莺催老。"
        ], 
        "title": "珍珠帘 徐道邻居八块田，柳榭荷池，景物幽胜。一日与谢冰心约人听歌，病不获与，已而闻充和返青禾关，亦未至，用梦窗韵赋意", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "隐隐奔坼动地来。", 
            "斜阳却照晚山开。", 
            "风雨飒然天外至。", 
            "惊起。", 
            "始知元不是空雷。", 
            "从古人情多变幻。", 
            "君看。", 
            "岂知天意更难猜。", 
            "老子疏顽堪一笑。", 
            "惟道。", 
            "此时应熟岭头梅。"
        ], 
        "title": "定风波", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "凉风初起，清泪荷盘洒。", 
            "妾驻车，郎成马。", 
            "记得春时，共游南陌下。", 
            "匡床簟席频移，应是镇无憀也。", 
            "绿树阴，红阑亚。", 
            "醉睫瞢腾，露零方觉夜。"
        ], 
        "title": "斗鸡回 和杜龙沙韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "花底莺歌，阿阁凤巢，似昔长安多丽。", 
            "飞盖趁车，步障围春，金谷漫夸罗绮。", 
            "怪杀钩帘，听啭语、笼鹦轻诋。", 
            "从此。", 
            "仙路隔层城，锦书难继。", 
            "相望何啻三秋，算才到今朝，旧情重理。", 
            "闻声对影，见也悤悤，回肠暗流清泪。", 
            "万恨千愁，刚得道、胜常两字。", 
            "沈醉。", 
            "还拚了、醒是不记。"
        ], 
        "title": "宴山亭", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "颇怪枝头，杜鹃终日悲啼。", 
            "我已无家，啼鹃劝我安归。", 
            "辽东鹤语，叹人民、城郭都非。", 
            "不如萍梗，漂流犹在天涯。", 
            "一亩园池。", 
            "新荷出水离离。", 
            "缭以周墙，蕙兰更满阶墀。", 
            "主人情重，肯弹琴、倾倒芳卮。", 
            "卜邻有愿，病中先报鹃知。"
        ], 
        "title": "新荷叶 杨园主人有看荷之约，病未能也", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": "五言绝句", 
        "text": [
            "开门月如水，落叶惊秋雨。", 
            "微云澹不飞，湖波互相语。"
        ], 
        "title": "湖滨月夜", 
        "type": "绝句", 
        "yun": "语"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "干戈满地漫言归，一染尘根万念非。", 
            "独听荒鸡过夜半，西风凉雨湿征衣。"
        ], 
        "title": "赴沪候车", 
        "type": "绝句", 
        "yun": "微"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "碧云楼阁郁幽深，引盏和花且听琴。", 
            "惜少扶桑三载住，樱歌婉恋有遗音。"
        ], 
        "title": "沪友招饮席次二首 其一", 
        "type": "绝句", 
        "yun": "侵"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "江海重逢已十霜，毫情犹作柘枝狂。", 
            "酒酣为唱裴伦曲，忍咏风花殿晚唐。"
        ], 
        "title": "沪友招饮席次二首 其二", 
        "type": "绝句", 
        "yun": "阳"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "莫将醒眼看神州，且趁郊晴出石头。", 
            "偶向胜棋楼上望，平湖十里芰荷秋。"
        ], 
        "title": "莫愁湖偕平安二弟作七首 其一", 
        "type": "绝句", 
        "yun": "尤"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "丝丝杨柳曳微黄，蝉带残声恋夕阳。", 
            "消受藕花风四面，寄身合在水云乡。"
        ], 
        "title": "莫愁湖偕平安二弟作七首 其二", 
        "type": "绝句", 
        "yun": "阳"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "微茫秋意净心尘，闲向鸥波话夙因。", 
            "湖水湖风如软语，天教顽艳属词人。"
        ], 
        "title": "莫愁湖偕平安二弟作七首 其三", 
        "type": "绝句", 
        "yun": "真"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "勋华异代两英髦，沧海横流到我曹。", 
            "剩水残山凄夕照，江天何处著人豪。"
        ], 
        "title": "莫愁湖偕平安二弟作七首 其四", 
        "type": "绝句", 
        "yun": "豪"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "王气沈消剩此湖，菰蒲萧瑟怅雄图。", 
            "弯弯映水黄金月，得似卢家眉样无。"
        ], 
        "title": "莫愁湖偕平安二弟作七首 其五", 
        "type": "绝句", 
        "yun": "虞"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "柔波滑沕想芳容，江上眉痕淡秀峰。", 
            "欲寄秋心湘浦月，褰裳谁为采芙蓉。"
        ], 
        "title": "莫愁湖偕平安二弟作七首 其六", 
        "type": "绝句", 
        "yun": "冬"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "潇湘江上记曾游，荇带荷裳一例秋。", 
            "谁上阆风闲緤马，浮云西北有高楼。"
        ], 
        "title": "莫愁湖偕平安二弟作七首 其七", 
        "type": "绝句", 
        "yun": "尤"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "瑟瑟芭蕉声满庭，末眠人对一灯青。", 
            "苍茫家国无穷感，付与萧窗夜雨铃。"
        ], 
        "title": "夜雨偶成二首 其一", 
        "type": "绝句", 
        "yun": "青"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "哀感无端杂醉醒，雕戈枕尽夜冥冥。", 
            "此身愿化清秋雨，一洗神州战血腥。"
        ], 
        "title": "夜雨偶成二首 其二", 
        "type": "绝句", 
        "yun": "青"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "蕙风飘幕嫩寒兼，取暖犹然稚气憨。", 
            "为问书堂风雪夜，几人相护在江南。"
        ], 
        "title": "无题", 
        "type": "绝句", 
        "yun": "覃"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "昭昭白日去等闲，民力凋残国步艰。", 
            "鹑首赐秦天已醉，自挥心血护河山。"
        ], 
        "title": "城南纵步七首 其一", 
        "type": "绝句", 
        "yun": "删"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "虹旗披拂万民呼，捧日黄人敢自娱。", 
            "长念汉家飞将烈，倚天长剑逐匈奴。"
        ], 
        "title": "城南纵步七首 其二", 
        "type": "绝句", 
        "yun": "虞"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "勾践亡吴由宰嚭，威廉报法有毛奇。", 
            "要知禹甸重光日，不是权奸擅国时。"
        ], 
        "title": "城南纵步七首 其三", 
        "type": "绝句", 
        "yun": "支"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "湖山历历夕阳明，湓浦秋潮壮角声。", 
            "只是凤鸾漂泊甚，无多馀泪哭苍生。"
        ], 
        "title": "城南纵步七首 其四", 
        "type": "绝句", 
        "yun": "庚"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "拼将痛饮慰相思，浊酒难消万古悲。", 
            "一夜浔阳江上客，伤秋伤别鬓成丝。"
        ], 
        "title": "城南纵步七首 其五", 
        "type": "绝句", 
        "yun": "支"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "五老云峰不可攀，鄱湖空复照朱颜。", 
            "无人会得苍茫意，苦忆江南庾子山。"
        ], 
        "title": "城南纵步七首 其六", 
        "type": "绝句", 
        "yun": "删"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "一角孤城百战场，浪传形势壮湖湘。", 
            "轩轩鼓角沉沉月，饯我剔舲过武昌。"
        ], 
        "title": "城南纵步七首 其七", 
        "type": "绝句", 
        "yun": "阳"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "近日幽寻屡出郊，青来山馆燕新巢。", 
            "斜阳一抹风廊影，葵写圆花竹写梢。"
        ], 
        "title": "觅句廊晚步二首 其一", 
        "type": "绝句", 
        "yun": "肴"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "返照深深入竹根，青鞋踏遍旧苔痕。", 
            "好诗只在微茫里，付与栖禽自在喧。"
        ], 
        "title": "觅句廊晚步二首 其二", 
        "type": "绝句", 
        "yun": "元"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "软语清从风定后，黛眉曲拟月生初。", 
            "佳人得似青山否，日日高楼伴读书。"
        ], 
        "title": "君山", 
        "type": "绝句", 
        "yun": "鱼"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "桥头垂柳拂钿车，桥下春波漾彩霞。", 
            "桥上行人空伫立，眼波回处即天涯。"
        ], 
        "title": "天涯", 
        "type": "绝句", 
        "yun": "麻"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "黄鹤楼前秋气清，晴川阁外睌虹明。", 
            "江流不尽脂膏尽，洒酒无心吊正平。"
        ], 
        "title": "黄鹤楼", 
        "type": "绝句", 
        "yun": "庚"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "倩影娉娉蘸碧波，相逢何事敛双蛾？", 
            "三日东风十日雨，春光消受不曾多。"
        ], 
        "title": "新柳四首 其一", 
        "type": "绝句", 
        "yun": "歌"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "十三楚楚束纤腰，挹露笼烟态更娇。", 
            "何处玉箫吹月上，高楼幽怨又今宵。"
        ], 
        "title": "新柳四首 其二", 
        "type": "绝句", 
        "yun": "萧"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "新描眉样月儿弯，凝睇窥帘黛影闲。", 
            "记得夜来春露重，轻弹珠泪亸双鬟。"
        ], 
        "title": "新柳四首 其三", 
        "type": "绝句", 
        "yun": "删"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "怕想西风摇落时，葳蕤今日好矜持。", 
            "悬知双鬓无长绿，醉擘花笺写柳枝。"
        ], 
        "title": "新柳四首 其四", 
        "type": "绝句", 
        "yun": "支"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "相思化石石毛斑，望断苍梧客不还。", 
            "自古男儿多薄倖，世间只有望夫山。"
        ], 
        "title": "题峡江望夫石", 
        "type": "绝句", 
        "yun": "删"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "荔枝湾上木兰舟，双桨凌波忆昔游。", 
            "输与鸳鸯春睡稳，一生从不解离愁。"
        ], 
        "title": "荔枝湾", 
        "type": "绝句", 
        "yun": "尤"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "紫凤天吴万里回，风涛澎湃起惊雷。", 
            "离骚一语真凄绝，当面兰荃变草莱。"
        ], 
        "title": "海上", 
        "type": "绝句", 
        "yun": "灰"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "海澨闲愁织雨丝，故人书到一轩眉。", 
            "乾坤寥落吾徒在，拔地倚天空汝奇。"
        ], 
        "title": "得子大诗却寄三首 其一", 
        "type": "绝句", 
        "yun": "支"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "撩梦天花灿烂开，情根历劫不成灰。", 
            "洛川一瞥惊鸿影，枉费陈思八斗才。"
        ], 
        "title": "得子大诗却寄三首 其二", 
        "type": "绝句", 
        "yun": "灰"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "不栽红豆惹相思，莫放霜华点鬓丝。", 
            "留得健儿身手好，春台重种万花枝。"
        ], 
        "title": "得子大诗却寄三首 其三", 
        "type": "绝句", 
        "yun": "支"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "石头城下首重回，又见昆池飏劫灰。", 
            "收拾东南闲涕泪，此行真为看山来。"
        ], 
        "title": "石头城", 
        "type": "绝句", 
        "yun": "灰"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "水阁鳞鳞夹岸开，月华还照劫馀灰。", 
            "桨声灯影秦淮夜，劝汝长星酒一杯。"
        ], 
        "title": "秦淮杂诗六首录四 其一", 
        "type": "绝句", 
        "yun": "灰"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "选梦看山兴渐消，尽将怊怅敌清寥。", 
            "凭襟坐惜归帆暮，无那沧江又起潮。"
        ], 
        "title": "秦淮杂诗六首录四 其二", 
        "type": "绝句", 
        "yun": "萧"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "断雨分虹绘晚晴，绿杨风细一蝉清。", 
            "幽波碧蘸蒹葭影，写我江湖袅袅情。"
        ], 
        "title": "秦淮杂诗六首录四 其三", 
        "type": "绝句", 
        "yun": "庚"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "荒荒冷月證无生，瑟瑟柔波诉有情。", 
            "消受长宵清不寐，柳阴支枕听弹筝。"
        ], 
        "title": "秦淮杂诗六首录四 其四", 
        "type": "绝句", 
        "yun": "庚"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "江汉潜龙睡不醒，武昌官柳又青青。", 
            "鲂鱼尾映霞天赤，与酌沧波酹酒星。"
        ], 
        "title": "江汉二首 其一", 
        "type": "绝句", 
        "yun": "青"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "相思浩荡属天云，画里河山日半曛。", 
            "奥略楼荒城郭改，抱冰堂上见红裙。"
        ], 
        "title": "江汉二首 其二", 
        "type": "绝句", 
        "yun": "文"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "军前炮火撼天惊，座上笙歌沸耳清。", 
            "醉酒看花君莫笑，沦亡祸不到公卿。"
        ], 
        "title": "座上", 
        "type": "绝句", 
        "yun": "庚"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "远瞩凭空旷，悬思入窈冥。", 
            "波怜千叠绿，山爱六朝青。", 
            "江国多风雨，人心杂醉醒。", 
            "所思何处是，云佩感湘灵。"
        ], 
        "title": "雨后晚睛二首录一", 
        "type": "律诗", 
        "yun": "青"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "络纬泣寒更，飘庭玉露清。", 
            "霜砧敲梦断，残月透帘明。", 
            "病体谙秋气，乡心怨笛声。", 
            "塞鸿尔何事，辛苦又长征。"
        ], 
        "title": "枕上作二首 其一", 
        "type": "律诗", 
        "yun": "庚"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "戎马隔乡关，鱼书几日还。", 
            "思亲增白发，念乱减朱颜。", 
            "疾畜三年艾，魂归万叠山。", 
            "枕函清泪影，凄映月弯环。"
        ], 
        "title": "枕上作二首 其二", 
        "type": "律诗", 
        "yun": "删"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "虚堂成独坐，繁响发丛林。", 
            "不有鸿飞度，安知秋意深。", 
            "清霜凋病叶，冷月动哀砧。", 
            "寂寞江南道，悠悠迟暮心。"
        ], 
        "title": "夜坐寄子大新宁五首 其一", 
        "type": "律诗", 
        "yun": "侵"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "展卷对青檠，心烦读不成。", 
            "衣冠真傀儡，势利甚刀兵。", 
            "多难催容老，繁忧觉死轻。", 
            "吾生抱忠信，终向逆流行。"
        ], 
        "title": "夜坐寄子大新宁五首 其二", 
        "type": "律诗", 
        "yun": "庚"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "弱冠轻当世，嵚奇慕独行。", 
            "死生一诺重，富贵片云轻。", 
            "论世悲长夜，研经恋短檠。", 
            "如何摇落候，翻忆少年情。"
        ], 
        "title": "夜坐寄子大新宁五首 其三", 
        "type": "律诗", 
        "yun": "庚"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "浩淼云波阔，凄灵月下箫。", 
            "况逢神怅惘，偏值气清寥。", 
            "酿梦天花涌，凝霜蕙叶凋。", 
            "殊乡惊节物，憔悴念龙标。"
        ], 
        "title": "夜坐寄子大新宁五首 其四", 
        "type": "律诗", 
        "yun": "萧"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "髫齿弄柔翰，嶙嶒意自豪。", 
            "仅容经注我，尝异钓连鳌。", 
            "盛气驱班马，澄怀契谢陶。", 
            "胡为在岐路，华发见霜毛。"
        ], 
        "title": "夜坐寄子大新宁五首 其五", 
        "type": "律诗", 
        "yun": "豪"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "名山存宿诺，胜地许重来。", 
            "指点前朝寺，徘徊旧日台。", 
            "沧桑人物换，金粉画图开。", 
            "漫作新亭感，江东自有才。"
        ], 
        "title": "自龙蟠里经鲁公放生池武侯驻马处 遂至清凉山扫叶楼重来又阅四年矣六首录五 其一", 
        "type": "律诗", 
        "yun": "灰"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "清磬出幽竹，荒台落叶寒。", 
            "沧波通楚泽，烟雾隔长安。", 
            "虎踞雄城在，龙蟠伯业残。", 
            "风流不可抑，留待后人看。"
        ], 
        "title": "自龙蟠里经鲁公放生池武侯驻马处 遂至清凉山扫叶楼重来又阅四年矣六首录五 其二", 
        "type": "律诗", 
        "yun": "寒"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "杰阁倚斜阳，凭襟对渺茫。", 
            "天心方醉梦，人意自清凉。", 
            "蜂市喧群动，金风吹大荒。", 
            "回看凤凰顶，一雁正高翔。"
        ], 
        "title": "自龙蟠里经鲁公放生池武侯驻马处 遂至清凉山扫叶楼重来又阅四年矣六首录五 其三", 
        "type": "律诗", 
        "yun": "阳"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "自起隆中卧，流传驻马坡。", 
            "臣心空痗瘁，天步太蹉跎。", 
            "山色开吴会，江声咽蜀波。", 
            "斜阳看欲堕，收泪孰回戈。"
        ], 
        "title": "自龙蟠里经鲁公放生池武侯驻马处 遂至清凉山扫叶楼重来又阅四年矣六首录五 其四", 
        "type": "律诗", 
        "yun": "歌"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "鲁公放生处，千载惬幽寻。", 
            "活水流仁泽，澄潭生道心。", 
            "孤亭曲槛圮，衰柳夕阳深。", 
            "立久观鱼乐，清凉钟磬音。"
        ], 
        "title": "自龙蟠里经鲁公放生池武侯驻马处 遂至清凉山扫叶楼重来又阅四年矣六首录五 其五", 
        "type": "律诗", 
        "yun": "侵"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "小别经三月，重游阅十年。", 
            "竹深藏古寺，雪霁涨新泉。", 
            "黄泽祈无竭，红梅待吐妍。", 
            "徘徊旧池畔，不分已华颠。"
        ], 
        "title": "雪霁同涤尘至黄龙洞", 
        "type": "律诗", 
        "yun": "先"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "凤吹回羲驶，云车送客还。", 
            "窗前太古月，座下六朝山。", 
            "南北何从辨，星辰俨可攀。", 
            "浮生三十载，初度脱尘寰。"
        ], 
        "title": "初乘飞机示嘉礼十三弟二首 其一", 
        "type": "律诗", 
        "yun": "删"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "昔怀霞外想，今作云中君。", 
            "鼓翼天风怒，狂歌上帝闻。", 
            "山河争一瞬，海陆称三分。", 
            "飞将怜余季，英年靖寇氛。"
        ], 
        "title": "初乘飞机示嘉礼十三弟二首 其二", 
        "type": "律诗", 
        "yun": "文"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "向晚临山驿，星稀霜满林。", 
            "鼾声摇四壁，灯影照孤衾。", 
            "小邑盗弥盛，中原寇已深。", 
            "长宵村犬吠，危坐一沉吟。"
        ], 
        "title": "清江桥旅次", 
        "type": "律诗", 
        "yun": "侵"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "宝窟何年辟，长留斧凿痕。", 
            "千夫竞负石，百户自成村。", 
            "洞密蜂巢接，时艰虎帐屯。", 
            "先君遗业在，俛仰泪潜吞。"
        ], 
        "title": "江口杂诗二十二首录七 其一", 
        "type": "律诗", 
        "yun": "元"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "木屋依山起，岚光翠拥门。", 
            "群峰争日出，一水挟云奔。", 
            "垆集豚鱼聚，村闾鸡犬喧。", 
            "幽居如可遂，即此是桃源。"
        ], 
        "title": "江口杂诗二十二首录七 其二", 
        "type": "律诗", 
        "yun": "元"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "高冠凌碧汉，众岭若儿孙。", 
            "朝暮云长绕，星辰手可扪。", 
            "更无峰并峙，惟有我为尊。", 
            "浩荡天门近，高歌彻九阍。"
        ], 
        "title": "江口杂诗二十二首录七 其三", 
        "type": "律诗", 
        "yun": "元"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "荏苒经旬住，栖迟何所营。", 
            "旷怀观物化，高枕听溪声。", 
            "淅淅山中雨，寥寥世外情。", 
            "会心时莞尔，聊遣有涯生。"
        ], 
        "title": "江口杂诗二十二首录七 其四", 
        "type": "律诗", 
        "yun": "庚"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "故人沧海外，离别几经秋。", 
            "日暮波涛阔，秋高鸿雁稠。", 
            "烽尘迷北国，盗寇遍南州。", 
            "相望情何极，相思欲白头。"
        ], 
        "title": "江口杂诗二十二首录七 其五", 
        "type": "律诗", 
        "yun": "尤"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "教失宁知耻，民愚但畏官。", 
            "搜金鸡犬尽，纵匪地天宽。", 
            "袖手心何忍，抟沙力亦殚。", 
            "治安休上策，左计是儒冠。"
        ], 
        "title": "江口杂诗二十二首录七 其六", 
        "type": "律诗", 
        "yun": "寒"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "霜气笼山白，金风吹大荒。", 
            "四围人寂寂，一点月苍苍。", 
            "不寐怜幽邃，沉忧入渺茫。", 
            "甚时兵燹息，战士早还乡。"
        ], 
        "title": "江口杂诗二十二首录七 其七", 
        "type": "律诗", 
        "yun": "阳"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "柳城平若砥，三面水潆回。", 
            "百雉威南服，千秋谪上才。", 
            "刺天霜锷簇，拔地玉屏开。", 
            "踽踽愚溪叟，当年浪自哀。"
        ], 
        "title": "柳州四首 其一", 
        "type": "律诗", 
        "yun": "灰"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "祠庙访罗池，公园易旧楣。", 
            "怜才悲异代，念乱怵今时。", 
            "古木英灵托，残碑风雨遗。", 
            "昌黎文读罢，斜日丽罘罳。"
        ], 
        "title": "柳州四首 其二", 
        "type": "律诗", 
        "yun": "支"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "炎方春讯早，二月草蒙茸。", 
            "日暖罗衣薄，风薰燕语慵。", 
            "桃花开复谢，岚翠淡兼浓。", 
            "容与浮孤艇，消遥写旅悰。"
        ], 
        "title": "柳州四首 其三", 
        "type": "律诗", 
        "yun": "冬"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "阿连身殉国，遗蜕寄天涯。", 
            "入梦威仪盛，迎棺道路赊。", 
            "孤儿犹识我，少妇苦思家。", 
            "彳亍鱼峰畔，凄凄听暮笳。"
        ], 
        "title": "柳州四首 其四", 
        "type": "律诗", 
        "yun": "麻"
    }, 
    {
        "author": "李冰若", 
        "era": "近现代", 
        "subtype": "五言律诗", 
        "text": [
            "出门凭所适，惘惘水之湄。", 
            "月色无今古，滔滔竞若斯。", 
            "蛮山临夜秀，塞雁入云悲。", 
            "痴想黄农世，吾生未有期。"
        ], 
        "title": "失题", 
        "type": "律诗", 
        "yun": "支"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "沉沉秋馆苦思君，搜箧重翻旧论文。", 
            "大地苍茫悲独立，浮生艰险念同群。", 
            "龙头自昔惭虚誉，凤翰何年接素芬。", 
            "不尽天人沦落感，月华流影照湘云。"
        ], 
        "title": "夜雨感怀寄子大二首录一", 
        "type": "律诗", 
        "yun": "文"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "芦荻萧疏夜悄然，微茫江月照愁眠。", 
            "已拼万死投荒去，又向三湘载恨还。", 
            "牢落事功徒负负，沉浮湖海复年年。", 
            "此行合被山灵笑，依旧归来守太玄。"
        ], 
        "title": "夜泊湘江", 
        "type": "律诗", 
        "yun": "先"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "扶疏树影半床阴，零乱虫声断复吟。", 
            "菱叶净涵千点泪，月华清照半生心。", 
            "阶前蓂荚微朝暮，域内风尘自古今。", 
            "寥阔秋怀消不得，卧听砧杵夜沉沉。"
        ], 
        "title": "秋夜", 
        "type": "律诗", 
        "yun": "侵"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "确荦山石径倾欹，棘次披离夹路垂。", 
            "强忍饥疲趱去驿，敢辞险阻误归期。", 
            "鸟啼猿啸皆无奈，世道人心有所思。", 
            "一种客愁消不得，萧条茅舍雨如丝。"
        ], 
        "title": "暮行值雨", 
        "type": "律诗", 
        "yun": "支"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "画角清笳特地哀，抚脾怆恨独登台。", 
            "三年碧血滋青草，十丈红楼长绿苔。", 
            "北里笙歌催进酒，中原战骨已成灰。", 
            "男儿七尺昂藏体，何事沙场去不回？"
        ], 
        "title": "感事二首 其一", 
        "type": "律诗", 
        "yun": "灰"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "连营百里驻牙幢，帕首靴刀并受降。", 
            "共策元戎功第一，谁怜国士本无双。", 
            "角声动地惊朝雀，猎火烧空警夜尨。", 
            "最是美人饶幸福，将军俏影映银釭。"
        ], 
        "title": "感事二首 其二", 
        "type": "律诗", 
        "yun": "江"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "知交并世几忘形，地角天涯劫后星。", 
            "出处未妨殊隐显，文章终不怨飘零。", 
            "沉沉剑气吴江冷，淼淼波光楚岫青。", 
            "检点秋风勤护惜，女媭千里寄叮咛。"
        ], 
        "title": "秋感", 
        "type": "律诗", 
        "yun": "青"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "浩浩长江日夜流，波涵雁影秣陵秋。", 
            "劳形役志知何补，煮豆燃箕未得休。", 
            "多丽河山呈黯淡，无聊文字续牢愁。", 
            "扪天摘斗当年梦，息影檀柯悟泡沤。"
        ], 
        "title": "秋感六首 其一", 
        "type": "律诗", 
        "yun": "尤"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "秋雨秋风满白门，掩关无那又黄昏。", 
            "名山漫作千秋想，浊世终怀一饭恩。", 
            "远志无人怜祖逖，野心几辈效桓温。", 
            "凭虚惘惘成孤寄，袖手神州百鬼喧。"
        ], 
        "title": "秋感六首 其二", 
        "type": "律诗", 
        "yun": "元"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "眉月盈盈上翠峦，绿窗铃语夜吟寒。", 
            "季鹰浪说还乡易，王粲深谙作客难。", 
            "废置黄钟同瓦釜，登场傀儡尽衣冠。", 
            "烂柯何处容高卧，自把兴亡史细看。"
        ], 
        "title": "秋感六首 其四", 
        "type": "律诗", 
        "yun": "寒"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "竖子何曾足共谋，辄耕陇上念陈侯。", 
            "干戈坐见三湘遍，泪血深悲两蜀流。", 
            "粤峤风云方扰攘，燕台鹿豕自悠游。", 
            "悔耽脆弱芝兰梦，廿载因循负黑头。"
        ], 
        "title": "秋感六首 其五", 
        "type": "律诗", 
        "yun": "尤"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "凤老桐衰竹实枯，丹陵归梦太模糊。", 
            "人情要识门罗雀，世事真成紫夺朱。", 
            "秀菊应馀三径在，慈亲还醉一杯无。", 
            "楼头雁影排空过，更向秋风忆友于。"
        ], 
        "title": "秋感六首 其六", 
        "type": "律诗", 
        "yun": "虞"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "崇垣已毁曲池湮，无复春波照玉人。", 
            "百劫难期偿宿诺，三生何处问前因。", 
            "愁中芳草参差长，别里浓春次第新。", 
            "诉与流莺浑不解，落花飘恨满衣巾。"
        ], 
        "title": "失题", 
        "type": "律诗", 
        "yun": "真"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "劫回天地忽相逢，京雒风尘改旧容。", 
            "息影无方思学佛，逃名有计欲归农。", 
            "千秋玄武湖中水，几杵鸡鸣寺里钟。", 
            "消尽江东龙虎气，白云南望一重重。"
        ], 
        "title": "偕友闲步台城口占二首 其一", 
        "type": "律诗", 
        "yun": "冬"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "故乡消息久沉沉，摇落江南岁暮心。", 
            "红豆春风成幻梦，青灯秋雨入微吟。", 
            "覆巢苦念梁间燕，焦尾生怜灶下琴。", 
            "何日夫夷江畔路，芒鞋相与踏春阴。"
        ], 
        "title": "偕友闲步台城口占二首 其二", 
        "type": "律诗", 
        "yun": "侵"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "虞兮虞兮奈若何，千秋肠断项王歌。", 
            "献身愿学万人敌，抗志奚辞众口诃。", 
            "长剑有光终射斗，密云无际竟成罗。", 
            "碧天一闪飞星堕，慨抚华年去已多。"
        ], 
        "title": "病中杂句二首 其一", 
        "type": "律诗", 
        "yun": "歌"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "药鼎茶炉伴短檠，鬓丝禅榻此时情。", 
            "掩关尽日听铃语，支枕中宵对月明。", 
            "南浦波光伤远别，西江萍迹感浮生。", 
            "忽思狐兔乘春发，跃马中原好放鹰。"
        ], 
        "title": "病中杂句二首 其二", 
        "type": "律诗", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "世人每嫌春去速，我今只恨春来迟。", 
            "清明已过犹飞雪，景奇可异非其时。", 
            "千林远望嗟枝瘦，细察方知蕾似豆。", 
            "待之半月复兼旬，消息沉沉春不透。", 
            "九十春期不待人，何年陌上花枝茂。", 
            "主人招宴烦恼除，谈玄谈艺语如珠。", 
            "素障高张钱选画，池塘乐事草虫图。", 
            "画工巧笔何由现，凭借明灯烘背面。", 
            "千年平视难得真，神妙秋毫今始见。", 
            "翠带波萦水荇柔，红绡翅薄蜻蜓倦。", 
            "蚱蜢雄踞臂怒张，汹汹欲向谁挑战。", 
            "蚊团隐约暮天浮，嗡嗡恍惚声成片。", 
            "荷叶虽残绿尚妍，低昂好作水中天。", 
            "护它蛙伴双双坐，闲话今年并去年。", 
            "我自离家千万里，春风往往吹愁起。", 
            "登楼何处望云山，蓟北潇湘期梦里。", 
            "今看此画心意投，花鸟虫鱼各自由。", 
            "我亦开怀权自适，悠然与作逍遥游。"
        ], 
        "title": "赠瑞慈维贞1961年密西根 观钱选画", 
        "type": "古风", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "山围面面晓光深，静碧楼台俯百寻。", 
            "欸乃一声泛沦漪，小舟宛宛出桥阴。"
        ], 
        "title": "忆西湖杂咏十一首 其六", 
        "type": "古风", 
        "yun": "侵"
    }, 
    {
        "author": "李祁", 
        "era": "近现代", 
        "subtype": null, 
        "text": [
            "扬子江歌十三首，首首追随扬子走。", 
            "总歌之后起吴淞，滚滚奔腾初出口。", 
            "西上江阴第一重，炮台兀据江能封。", 
            "金焦帆影联翩过，明月扬州岂易逢。", 
            "建康千古无情地，称帝称王真若戏。", 
            "试上台城望后湖，湖波冉冉挑诗思。", 
            "芜湖自是稻花香，九派浔阳势莫当。", 
            "小姑名与彭郎伴，应有梅花岛上香。", 
            "洞庭浩瀚群流聚，冬日风涛尤可怖。", 
            "孟杜题诗今尚存，湖滨前有诗人住。", 
            "包君所记至此止，安得有终并有始。", 
            "其馀七首应更奇，剑峡夔门更险巇。", 
            "况乎诸葛与杜甫，诗人名相世之仪。", 
            "当日此歌一出皆欢喜，不胫而走数千里。", 
            "江南才子手自裁，蜿蜒一往如江水。", 
            "六十年前年少郎，有谁不唱长长长。", 
            "尔时我年方六七，亦同学习乐洋洋。", 
            "想像江山似图画，佳名络绎如珠挂。", 
            "一别长江今廿年，寂寞何人温旧话。", 
            "偶逢故侣重相集，十忆二三相挹挹。", 
            "朅来更爱樊城美，蓬岛三山难与比。", 
            "雄浑飘渺两相兼，朝看暮对无时已。", 
            "三楹小屋傍烟霞，浪说而今自有家。", 
            "辛勤还学灌园叟，恼看杂草喜开花。", 
            "今宵忽读扬子歌，悲欢间作意无那。", 
            "心惊一角巴陵句，瞿然梦觉忽生魔。", 
            "临风无泪可挥弹，惆怅难平百感攒。", 
            "何日扬舲上扬子，看遍青青江上山。"
        ], 
        "title": "读扬子江歌（温哥华）", 
        "type": "古风", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "青灯屏弃换红灯，窈窕温馨暖欲凝。", 
            "黄卷也随流水去，书生本自不安贫。"
        ], 
        "title": "岁暮杂咏十二首 其九", 
        "type": "古风", 
        "yun": null
    }, 
    {
        "author": "李仲林", 
        "era": "近现代", 
        "subtype": null, 
        "text": [
            "陋室能容岂可嫌，黄花苑圃更清閒。", 
            "大街小巷两相接，车去人来便又安。", 
            "种草养花勤操作，扫庭清院景鲜妍。", 
            "但求温饱茶饭暖，更羡年少不羡仙。"
        ], 
        "title": "陋室居", 
        "type": "古风", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "往还万里等游仙，迹遍山川一览全。", 
            "拾穗然松劳笔记，穷探绝域比张骞。"
        ], 
        "title": "徐霞客远游绝域名宏祖", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "君山畅饮鼓声吹，捷报名元舍我谁。", 
            "携手同归偿夙愿，士林佳话播当时。"
        ], 
        "title": "尹嘉宾江上听榜", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "髫龄文艺众相推，天子亲呼小秀才。", 
            "诏令完姻添韵事，宋濂赠序妙心裁。"
        ], 
        "title": "张宣呼为小秀才", 
        "type": "绝句", 
        "yun": "灰"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "孝弟通经颖悟神，幼时出语已惊人。", 
            "随声应对无思索，流水青山琢句新。"
        ], 
        "title": "徐遵汤幼时神悟", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "读书成诵志无忘，年少神童誉早扬。", 
            "言行端方能不苟，居恒孝弟重纲常。"
        ], 
        "title": "沙际焘号称神童", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "天生颖异号神童，五岁能文下笔工。", 
            "经史答词无一误，万言赋上惬宸衷。"
        ], 
        "title": "葛惟肖五岁属文", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "八岁书名冠一时，擘窠大字更称奇。", 
            "助人脱罪无矜色，阴德能贻性惠慈。"
        ], 
        "title": "朱选八岁书庙额", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "殿榜高书太极辉，恩荣字字胜珠玑。", 
            "宫中侍御尊椽笔，豆裹金银满袖归。"
        ], 
        "title": "夏范书太极殿榜", 
        "type": "绝句", 
        "yun": "微"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "礼耕义种守书田，疗我饥寒五十年。", 
            "耻效伶人工献媚，碎吾笔砚喜神全。"
        ], 
        "title": "陈锡衮耻不为文", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "金书轩轾视存心，我爱积书胜积金。", 
            "金富一时财易竭，书香百世味尤深。"
        ], 
        "title": "张荣积书不积金", 
        "type": "绝句", 
        "yun": "侵"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "性成简傲不谐时，竹屋茅檐体可支。", 
            "耕种辛勤能自食，青山坐对快吟诗。"
        ], 
        "title": "沙万里隐耕青山", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "立行孤高不喜名，何须文字竞干荣。", 
            "庵藏奉母安吾素，由里山居品独清。"
        ], 
        "title": "李寄不以文字干荣（字介立）", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "拥书偃卧乐逍遥，垂钓溪流傍小桥。", 
            "障隔疏篱能却俗，高轩过我避喧嚣。"
        ], 
        "title": "徐登阶以篱自障", 
        "type": "绝句", 
        "yun": "萧"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "濂溪道学作模型，垂老耽书手不停。", 
            "月必一周资默诵，终身寝馈十三经。"
        ], 
        "title": "周馨桂默诵十三经", 
        "type": "绝句", 
        "yun": "青"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "君文熟读已多时，今日名闻应试奇。", 
            "离坐相钦称宿学，岿然一邑重经师。"
        ], 
        "title": "范光晨不愧经师", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "士林模范重儒官，振铎吴江愧素餐。", 
            "学粹品端身作则，文宗泰斗共瞻韩。"
        ], 
        "title": "王兆鱼不愧儒官", 
        "type": "绝句", 
        "yun": "寒"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "世乱无分玉石焚，临刑嗟叹痛诗文。", 
            "命题歌咏梅花捷，释免颜开罪不闻。"
        ], 
        "title": "谭琦恨诗文不传", 
        "type": "绝句", 
        "yun": "文"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "异才刮目许童年，召试津门第一贤。", 
            "艺苑蜚声惊健笔，诗文丽雅集珍传。"
        ], 
        "title": "王苏诗文擅绝一时", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "盈门桃李尽才高，济困扶危度量豪。", 
            "义重师生犹父子，为人经纪不辞劳。"
        ], 
        "title": "沈际辰师生犹父子", 
        "type": "绝句", 
        "yun": "豪"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "誓同甘苦敢盟寒，生死悬殊我不安。", 
            "心地光明昭日月，感人忠义罪从宽。"
        ], 
        "title": "包玉义共生死", 
        "type": "绝句", 
        "yun": "寒"
    }, 
    {
        "author": "李仲林", 
        "era": "近现代", 
        "subtype": "五言绝句", 
        "text": [
            "岁月几蹉跎，躬耕何所求。", 
            "年衰应重寿，再读古春秋。"
        ], 
        "title": "自勉", 
        "type": "绝句", 
        "yun": "尤"
    }, 
    {
        "author": "李仲林", 
        "era": "近现代", 
        "subtype": "五言绝句", 
        "text": [
            "英勇见精神，一声天下闻。", 
            "九霄欢跃舞，落地却无声。"
        ], 
        "title": "爆竹吟二首 其一", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "五言绝句", 
        "text": [
            "起步率先声，惊雷骇耳闻。", 
            "淩云难得志，泪落雨纷纷。"
        ], 
        "title": "爆竹吟二首 其二", 
        "type": "绝句", 
        "yun": "文"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "十年树木靠园丁，华厦文明一脉承。", 
            "蜡炬精神桃李育，春蚕风格感心灵。"
        ], 
        "title": "赞园丁", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "七月尽头山水静，从来韵客易悲秋。", 
            "我为桃李丰收景，喜满胸怀诗句搜。"
        ], 
        "title": "七月清秋", 
        "type": "绝句", 
        "yun": "尤"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "霓虹城市眼迷离，绿女红男轻步移。", 
            "美景良辰看不厌，五光十色满街披。"
        ], 
        "title": "古城夜景", 
        "type": "绝句", 
        "yun": "支"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "晓色天开去练身，悠悠独步出东门。", 
            "乡村四野炊烟起，山地农家鸡报晨。"
        ], 
        "title": "晚春二首 其一", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "旭日初升人影乱，群山耸立大江横。", 
            "清新朝气精神爽，远近春莺百啭鸣。"
        ], 
        "title": "晚春二首 其二", 
        "type": "绝句", 
        "yun": "庚"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "芳草天涯曲径幽，新知世界任优游。", 
            "书山可上勤为径，实学真才壮志酬。"
        ], 
        "title": "贺毕业生", 
        "type": "绝句", 
        "yun": "尤"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "花开树绿雨霏霏，迎客莺啼蝴蝶飞。", 
            "未许春色先欲去，南风一夜不停吹。"
        ], 
        "title": "春归", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "忠心爱国屈原声，江涌波涛义愤深。", 
            "一曲悲歌千古恨，汨罗端午欲招魂。"
        ], 
        "title": "端阳感怀二首 其一", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "欣逢佳节又端阳，巷尾街头喜气扬。", 
            "孩小不明今日意，争相嬉戏扮龙王。"
        ], 
        "title": "端阳感怀二首 其二", 
        "type": "绝句", 
        "yun": "阳"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "云淡天高秋色爽，枫林红遍桂花香。", 
            "蛰吟蜩唱抒心曲，我爱霜天黄菊芳。"
        ], 
        "title": "赏秋", 
        "type": "绝句", 
        "yun": "阳"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "秋风飒飒动愁思，蠢蠢铁螯出沼池。", 
            "披甲戴盔尤气盛，横行无忌到何时。"
        ], 
        "title": "蟹螯", 
        "type": "绝句", 
        "yun": "支"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "自小喜研文学书，倡新文化是先驱。", 
            "才华横溢毫端畅，博古通今启后儒。"
        ], 
        "title": "缅怀文学家刘半农", 
        "type": "绝句", 
        "yun": "虞"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "黄菊霜寒秋已深，芙蓉媚日正芳辰。", 
            "和风时雨花容美，同与李桃舞早春。"
        ], 
        "title": "贺外甥女生日", 
        "type": "绝句", 
        "yun": "真"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "劲松翠竹郁苍苍，瘦影黄色晚节香。", 
            "霜鬓银花已垂老，应求仁寿惜馀光。"
        ], 
        "title": "暮年感怀二首 其一", 
        "type": "绝句", 
        "yun": "阳"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "朱紫宦卿不可攀，荣华富贵似云烟。", 
            "人生意义为民福，育李培桃苦亦甘。"
        ], 
        "title": "暮年感怀二首 其二", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "闲居转眼十馀秋，老树斜阳作伴留。", 
            "忆惜同窗桃李景，丹心一片志犹遒。"
        ], 
        "title": "闲居二首 其一", 
        "type": "绝句", 
        "yun": "尤"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "闲来无事意悠悠，独步闲庭志未休。", 
            "且喜窗前黄菊艳，晚年持节亦风流。"
        ], 
        "title": "闲居二首 其二", 
        "type": "绝句", 
        "yun": "尤"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "粉笔生涯半百秋，青丝飞雪欲何求。", 
            "喜多淡泊持清节，再作蒙童诗海游。"
        ], 
        "title": "自遣", 
        "type": "绝句", 
        "yun": "尤"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "人生灿烂似骄阳，光耀人间暖四方。", 
            "夕照西山霞彩丽，誓将馀热献家邦。"
        ], 
        "title": "自励", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "霜天月冷雁飞高，唳泣声声诉碧霄。", 
            "洪水滔滔灾难急，哀鸿遍野尽同胞。"
        ], 
        "title": "寒雁", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "分明已过早春时，雨后花开素满枝。", 
            "不爱浓妍求淡雅，敢同桃李比芳姿。"
        ], 
        "title": "杏花吟", 
        "type": "绝句", 
        "yun": "支"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "百花园里百花残，独有黄花暗自开。", 
            "不尚浮华重傲骨，天生丽质忍霜挨。"
        ], 
        "title": "咏菊", 
        "type": "绝句", 
        "yun": null
    }, 
    {
        "author": "李永镇", 
        "era": "近现代", 
        "subtype": null, 
        "text": [
            "淬以万古不落之银河，泄以万顷无界之洪波。", 
            "引以万丈衔连之虬梭，泻以万窍贯注之龙窝。", 
            "走阶缘柱玉女泉，绕指如弹苍梧烟。", 
            "凿开地脉达宿海，旱魃不复殷周宣。", 
            "玲珑谁刺疏勒孔，乳窦团团跳珠涌。", 
            "山膏不劳东坡符，沫轮疑出西潭洞。", 
            "更有机括输万家，汩汩潺潺行雨车。", 
            "愿广此意沛馀润，齐免涸辙枯鱼嗟。", 
            "迩来源泉漏未已，江汉难填归墟底。", 
            "泽普吾民遍九州，天下滔滔知谁子。"
        ], 
        "title": "自来水思膏泽之下于民也", 
        "type": "古风", 
        "yun": null
    }, 
    {
        "author": "李永镇", 
        "era": "近现代", 
        "subtype": null, 
        "text": [
            "江行得风力，连日破大浪。", 
            "但见山东驰，不觉舟西上。", 
            "滩声酣危矶，箭溜急新涨。", 
            "落帆争以篙，怒石迫相向。", 
            "石起水欲吞，水立风不让。", 
            "积奋仅得尺，乍弛已千丈。", 
            "进惧触阳侯，退恐犯香象。", 
            "有若背水阵，前后互决荡。", 
            "又若十面伏，机阱难穷状。", 
            "身命安可知，忠信孰相谅。", 
            "侥倖脱险出，喜慰增回怅。", 
            "神定庆今安，心悸悲昔荡。", 
            "适情聊短吟，清波摇晃漾。", 
            "尚有蛟螭窟，前途慎轻放。"
        ], 
        "title": "江行", 
        "type": "古风", 
        "yun": null
    }, 
    {
        "author": "李永镇", 
        "era": "近现代", 
        "subtype": null, 
        "text": [
            "脚踏车，行如飞。", 
            "双轮追及阳乌晖，辘辘翻转霞中辉。", 
            "朝下碣石暮长安，四通五达千人观。", 
            "斫尽崎岖似掌上，虎牙蚕丛青阑干。", 
            "有如投梭丸脱手，八骏风驰列缺走。", 
            "夸父弃杖坐叹息，何用亥步周九有。", 
            "排空践星过天关，铿然一声彩云边。", 
            "此车通行障碍尽，尔来王道何便便。", 
            "更促万民骋万里，欧川奥陆从此始。", 
            "征扈全凭启两龙，入周还召奇肱氏。"
        ], 
        "title": "脚踏车", 
        "type": "古风", 
        "yun": null
    }, 
    {
        "author": "李永镇", 
        "era": "近现代", 
        "subtype": "七言绝句", 
        "text": [
            "一舰西飞四舰沉，随风鹢散渺难寻。", 
            "令威化鹤沧溟里，费尽昆明教战心。"
        ], 
        "title": "重庚纪事一百首（选六） 其一", 
        "type": "绝句", 
        "yun": "侵"
    }, 
    {
        "author": "李永镇", 
        "era": "近现代", 
        "subtype": "七言绝句", 
        "text": [
            "电灯铁轨净纤尘，圣寿无疆阆苑春。", 
            "万国衣冠趋便殿，珠花玉树万枝新。"
        ], 
        "title": "重庚纪事一百首（选六） 其二", 
        "type": "绝句", 
        "yun": "真"
    }, 
    {
        "author": "李永镇", 
        "era": "近现代", 
        "subtype": "七言绝句", 
        "text": [
            "馆垣炮雨急如飞，中使联翩下紫騑。", 
            "天语殷勤瓜果赐，撤兵旦夕解重围。"
        ], 
        "title": "重庚纪事一百首（选六） 其三", 
        "type": "绝句", 
        "yun": "微"
    }, 
    {
        "author": "李永镇", 
        "era": "近现代", 
        "subtype": "七言绝句", 
        "text": [
            "咒符附体捧拳轻，牛鬼蛇神处处迎。", 
            "瀛海仙人应浩劫，跪坛然表问分明。"
        ], 
        "title": "重庚纪事一百首（选六） 其四", 
        "type": "绝句", 
        "yun": "庚"
    }, 
    {
        "author": "李永镇", 
        "era": "近现代", 
        "subtype": "七言绝句", 
        "text": [
            "同种同文日本兵，联军先入凰皇城。", 
            "不是蝥弧争一著，端因蜃齿太关情。"
        ], 
        "title": "重庚纪事一百首（选六） 其五", 
        "type": "绝句", 
        "yun": "庚"
    }, 
    {
        "author": "李永镇", 
        "era": "近现代", 
        "subtype": "七言绝句", 
        "text": [
            "劫后争求古画图，耽诗东国性犹殊。", 
            "每因礼拜兵多暇，赠句珍如照夜珠。"
        ], 
        "title": "重庚纪事一百首（选六） 其六", 
        "type": "绝句", 
        "yun": "虞"
    }, 
    {
        "author": "李永镇", 
        "era": "近现代", 
        "subtype": "七言绝句", 
        "text": [
            "十里湖光万柳丝，春归海燕故迟迟。", 
            "汉家烟水隋家月，输与君臣一局棋。"
        ], 
        "title": "莫愁湖 其一", 
        "type": "绝句", 
        "yun": "支"
    }, 
    {
        "author": "李永镇", 
        "era": "近现代", 
        "subtype": "七言绝句", 
        "text": [
            "误人自古止封侯，说到莫愁总是愁。", 
            "湖里年年花似昔，边城头白又惊秋。"
        ], 
        "title": "莫愁湖 其二", 
        "type": "绝句", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "奔湍急景两堪惊，剩有孤怀对海生。", 
            "斜日流霞浑莫辨，乱禽碎语骤难明。", 
            "同舟矍铄如翁少，举世邅回岂我争。", 
            "一卷郑诗能刻意，欲从底处换无情。"
        ], 
        "title": "舟中读海藏楼诗同韩树园", 
        "type": "律诗", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "南来吴隐知泉味，北走东坡负酒缘。", 
            "一往独量深浅水，五年三对合离筵。", 
            "心惭槁木嘘能活，月忆荒江梦或先。", 
            "为语罗浮旧猿鹤，好随秋夕贾归船。"
        ], 
        "title": "送冒鹤亭还如皋", 
        "type": "律诗", 
        "yun": "先"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "伤春刻意意难明，九十从头节又更。", 
            "照海樱花除梦见，蘸杯婪尾对愁倾。", 
            "天南文物嗟零落，直北风云念友生。", 
            "且就衡们安坐地，待寻邻曲话乡情。"
        ], 
        "title": "送春时在村居荆园", 
        "type": "律诗", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "楼依初日对愁生，边徼烽烟照眼明。", 
            "薇蕨西山人可采，鱼盐东海利同倾。", 
            "蛮歌入户曾惆怅，朝报沿街有战争。", 
            "置我此间宜中酒，江潮满地独閒行。"
        ], 
        "title": "旅居九龙闻卢沟桥之变愤笔书此", 
        "type": "律诗", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "江潭憔悴坐秋深，国计身谋两意愔。", 
            "血泪新亭今日洒，雨风孤馆九霄沈。", 
            "未回羲易垂亡象，宁挽蒙庄已死心。", 
            "可念形骸犹我在，梦中相见苦难任。"
        ], 
        "title": "荆园秋感寄怀兵中诸友 其一", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "原野秋高战马肥，居人愁卧恋斜晖。", 
            "黄花惨澹如相识，白鸟迁回语忍归。", 
            "乱后楼台尘自掩，兵间亲友梦应稀。", 
            "他时死所将安托，剩对山河涕独挥。"
        ], 
        "title": "荆园秋感寄怀兵中诸友 其二", 
        "type": "律诗", 
        "yun": "微"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "旧宅莲塘五百年，始迁庐□尚依然。", 
            "极天峰影收窗角，动地涛声入槛前。", 
            "庾信园林徒作赋，淮南鸡犬尚成仙。", 
            "人间浩气饶还往，名士何尝值一钱。"
        ], 
        "title": "荆园秋感寄怀兵中诸友 其三", 
        "type": "律诗", 
        "yun": "先"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "严城哀角断相闻，几辈寒交袂又分。", 
            "才士一时微管乐，词坛终古属机云。", 
            "未成报国惭儒术，已负为诗绝世纷。", 
            "海岛孤悬齐五百，好凭鹰隼击秋雯。"
        ], 
        "title": "荆园秋感寄怀兵中诸友 其四", 
        "type": "律诗", 
        "yun": "文"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "黄农虞夏忽焉没，此语今时独感伤。", 
            "国岂无人吾欲问，路传失地熟能详。", 
            "早知赤舄趋南渡，空见青燐走北邙。", 
            "志士不忘沟壑在，但教明耻共沙场。"
        ], 
        "title": "荆园秋感寄怀兵中诸友 其五", 
        "type": "律诗", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "举世嵚崎有我师，馀生沧海渺相思。", 
            "声名但落乾嘉后，风度差同魏晋时。", 
            "寒夜篝灯宜命侣，高斋对菊各陈诗。", 
            "眼中未觉时流尽，离合天涯总一噫。"
        ], 
        "title": "荆园秋感寄怀兵中诸友 其六", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "如今夜月不常有，对古时人未足多。", 
            "太息苍生犹满眼，所哀劳者故当歌。", 
            "荒城争靓鼠狐出，白日俄惊魑魅过。", 
            "杜老途穷那免哭，百年征战恨蹉跎。"
        ], 
        "title": "荆园秋感寄怀兵中诸友 其七", 
        "type": "律诗", 
        "yun": "歌"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "惘惘花前黯不言，豪怀谁解讼烦冤。", 
            "蓬莱弱水相寻地，姑射仙人欲断魂。", 
            "但有肝肠堪把赠，祗凭笔札与温存。", 
            "陆沉岂便蛟龙得，忍向西风独闭门。"
        ], 
        "title": "荆园秋感寄怀兵中诸友 其八", 
        "type": "律诗", 
        "yun": "元"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "晚云楼阁若为雄，百感萧条战伐中。", 
            "骤雨忽来春梦短，惊乌不见柘枝空。", 
            "重寻门巷疑非旧，再造山河凛至公。", 
            "独有收京万行泪，衰颜聊付酒边红。"
        ], 
        "title": "东山拥翠楼独酌", 
        "type": "律诗", 
        "yun": "东"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "刻意藏身海鱼深，知君理胜最能任。", 
            "五噫出涕庑仍赁，八口随人陆竟沈。", 
            "信有不言堪抱犊，稍从远难见援琴。", 
            "寒潮万顷濠江泪，日暮谁怜烈士心。"
        ], 
        "title": "用韵答曾彼庵见寄", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "惊乌三匝叹无枝，不似当年纵目时。", 
            "但觉宵深随梦短，祗愁春尽阨来迟。", 
            "江横门外诗难好，月满天涯酒益悲。", 
            "谁倒南湾非故国，悠悠碧海费寻思。"
        ], 
        "title": "澳门南湾坐月", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "荒江日出翠岚浮，岁晚萧条意未休。", 
            "世运可能随剥复，天心谁谓见迁流。", 
            "片帆入海寒潮上，独骛横空谷坝收。", 
            "菱叶蓼花无限好，何当归去卧沧州。"
        ], 
        "title": "阻舟古壖", 
        "type": "律诗", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "书记松溪老斲轮，却缘寮底得相亲。", 
            "平生隽语江山异，绝世高文战伐新。", 
            "八口提携终去国，一官俛仰竟由人。", 
            "乱离翻觉诗篇富，好似滁州烂漫陈。"
        ], 
        "title": "伍镜穆出示新诗赋答", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "晚春芳物取清阴，专壑风流爱苦吟。", 
            "乱砌欲穿新竹瘦，香泥更护落花深。", 
            "频移短榻因妨露，略下疏帘故碍禽。", 
            "自分此身无著处，但令异室得同心。"
        ], 
        "title": "绮遗室书怀", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "閟阁风霜二百年，清芬名德尚流传。", 
            "松涛摇巷荒江静，石鼎煎茶丑石妍。", 
            "往事黎黄谈笑在，相知嵇阮梦魂牵。", 
            "披图独对衡们感，水剩山残有漏天。"
        ], 
        "title": "严炎南属题崇宾阁图", 
        "type": "律诗", 
        "yun": "先"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "隐几翻寻一梦蘧，乱来闭户不成书。", 
            "曲廊过雨繁弦切，满月侵阶积水如。", 
            "牢落孤怀存曲蘖，等閒芳物出芙蕖。", 
            "小园庾信虽能赋，何似枯蝉咽夏初。"
        ], 
        "title": "初夏何毅孙冯湘云过集", 
        "type": "律诗", 
        "yun": "鱼"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "晚舷将梦待潮喧，江上逢君杖屦存。", 
            "意气直吞沧海日，风流争遣谢公墩。", 
            "谈兵跌宕轻文史，愤世妍媸倚市门。", 
            "一别三年闻止酒，败衣破帽更携孙。"
        ], 
        "title": "江上遇韩树园", 
        "type": "律诗", 
        "yun": "元"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "昨梦君归五岭西，今朝税驾似栖栖。", 
            "一书艰报空鱼腹，三载乖离信马蹄。", 
            "山入柳州供写恨，人从桂海得燃犀。", 
            "牵衣稚子增孺幕，莫叹中原急鼓鼙。"
        ], 
        "title": "梦用晦归自柳江翌晨已在门", 
        "type": "律诗", 
        "yun": "齐"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "不见高人区季子，鞠黄梅绽对寒侵。", 
            "微言隐几能销骨，馀技挥毫足养心。", 
            "陶令襟期酾酒嫩，韦郎踪迹闭门深。", 
            "兴亡尽挂书生眼，忍谓神州竟陆沉。"
        ], 
        "title": "寄訉区季谋九龙山居", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "疏木盘鸦晚照明，霜风吹鬓客心惊。", 
            "不知残岁乱中过，可有道人江上行。", 
            "摇梦照梅四五点，画情柔橹去来声。", 
            "閒身物役谁堪共，迢递烟波又铁城。"
        ], 
        "title": "泛舟石歧海示龙思鹤", 
        "type": "律诗", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "岁尽祗馀两度看，乱离今夕见应难。", 
            "鸦翻高树无留影，风动沦漪自作盘。", 
            "杯酒不辞新病渴，砌花犹泣旧时寒。", 
            "与君共揾忧危泪，烟火松脂取次餐。"
        ], 
        "title": "月当头夕同何毅孙荆园夜坐", 
        "type": "律诗", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "老觉人间无一欣，客居翻喜客来频。", 
            "心知垂死形为累，世已多违孰与亲。", 
            "坐看风飙惊白日，判教酒泪醉红裙。", 
            "明朝归领沧州趣，惭愧天涯作倖民。"
        ], 
        "title": "濠江酒后读放翁诗擢为首句", 
        "type": "律诗", 
        "yun": null
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "一例肠如九曲盘，谁教愁绪入毫端。", 
            "好春已觉寻游懒，恶抱争知湔韨难。", 
            "楼外车声同雨闹，客中酒味胜梅酸。", 
            "年时踪迹还相似，短烛残书坐夜阑。"
        ], 
        "title": "和沈演公夜坐韵", 
        "type": "律诗", 
        "yun": "寒"
    }, 
    {
        "author": "李永镇", 
        "era": "近现代", 
        "subtype": "七言律诗", 
        "text": [
            "搀星熠熠扇通明，九宇戈旗辇下惊。", 
            "圣主宵衣伤板荡，中原揽辔忆澄清。", 
            "风腥蚊蜃朝移市，日食麒麟野斗兵。", 
            "魏绛勋名满天下，险途依旧砥如平。"
        ], 
        "title": "搀星", 
        "type": "律诗", 
        "yun": "庚"
    }, 
    {
        "author": "李永镇", 
        "era": "近现代", 
        "subtype": "七言律诗", 
        "text": [
            "联军如组贼如罗，惆怅斑骓奈若何。", 
            "汉将一身都是胆，楚人四面陡闻歌。", 
            "谁教青雀乘机发，翻觉黄龙饮恨多。", 
            "群寇未诛归地下，精魂来往在三河。"
        ], 
        "title": "挽聂功庭军门", 
        "type": "律诗", 
        "yun": "歌"
    }, 
    {
        "author": "李永镇", 
        "era": "近现代", 
        "subtype": "七言律诗", 
        "text": [
            "上将旌旄拱帝台，阖家缟素泣琼瑰。", 
            "金茎露照烽千尺，玉树尘埋骨一堆。", 
            "白虎尚留班固草，红羊不烬许衡槐。", 
            "入人深处诗书泽，凄绝英流奠酒杯。"
        ], 
        "title": "挽诗十首 熙大司成吉甫", 
        "type": "律诗", 
        "yun": "灰"
    }, 
    {
        "author": "李永镇", 
        "era": "近现代", 
        "subtype": "七言律诗", 
        "text": [
            "俎豆宫池慕孔颜，鲁灵光殿共追攀。", 
            "金汤瓦碎苍龙失，宝剑星飞玉虎闲。", 
            "海内人伦尽东国，近来豪俊数西山。", 
            "明知李萼书堪用，欲补青天奈石顽。"
        ], 
        "title": "王大司成莲生", 
        "type": "律诗", 
        "yun": "删"
    }, 
    {
        "author": "李永镇", 
        "era": "近现代", 
        "subtype": "七言律诗", 
        "text": [
            "元臣起用宠无双，枝履趋朝敌气降。", 
            "藉甚声名文信国，湛深经术孔安邦。", 
            "重关指顾丸泥塞，九鼎心摧独力扛。", 
            "太息孤忠同日尽，尚馀绝命不成腔。"
        ], 
        "title": "崇太傅文山", 
        "type": "律诗", 
        "yun": "江"
    }, 
    {
        "author": "李永镇", 
        "era": "近现代", 
        "subtype": "七言律诗", 
        "text": [
            "庄衣怒马谒神京，矢佐仁皇致太平。", 
            "将相无惭臣亮表，旌旗陡变令公兵。", 
            "十洲蛮触三河地，半夜虫沙五国城。", 
            "可惜绘图方略备，山川举目事全更。"
        ], 
        "title": "李中丞简堂", 
        "type": "律诗", 
        "yun": "庚"
    }, 
    {
        "author": "李永镇", 
        "era": "近现代", 
        "subtype": "七言律诗", 
        "text": [
            "威望勋名著九边，远人讴泣寝门前。", 
            "仙心秋迥扬州鹤，婆梦春啼蜀国鹃。", 
            "烟里惊虹诗卷薄，雾闲凉月火城圆。", 
            "幸馀明德垂家世，岳岳英姿识象贤。"
        ], 
        "title": "延将军松岩", 
        "type": "律诗", 
        "yun": "先"
    }, 
    {
        "author": "李永镇", 
        "era": "近现代", 
        "subtype": "七言律诗", 
        "text": [
            "扫除腥秽古贤豪，百挫心灰气不挠。", 
            "谢傅功愁棋局换，袁生论比智囊高。", 
            "徒羞南渡誇存宋，安得东风再破曹。", 
            "零落三台天柱折，紫垣西望首频搔。"
        ], 
        "title": "徐太荫傅轩", 
        "type": "律诗", 
        "yun": "豪"
    }, 
    {
        "author": "李永镇", 
        "era": "近现代", 
        "subtype": "七言律诗", 
        "text": [
            "五道将军勇若神，掩棺求死当求生。", 
            "犬牙尺寸排山力，马革寻常报国身。", 
            "渴饮匈奴方死血，魂飞瀚海乍扬尘。", 
            "伯符锐气空前路，徒抱雄才敌万人。"
        ], 
        "title": "寿将军眉峰", 
        "type": "律诗", 
        "yun": null
    }, 
    {
        "author": "李永镇", 
        "era": "近现代", 
        "subtype": "七言律诗", 
        "text": [
            "璧月琼枝贺太平，台臣忧国谏书呈。", 
            "霜严铁面钦风古，火炼冰魂触石轻。", 
            "不为感恩酬一死，明知大节少更生。", 
            "长安棋局分明换，黑白凭君地下评。"
        ], 
        "title": "王侍禦梅岑", 
        "type": "律诗", 
        "yun": "庚"
    }, 
    {
        "author": "李永镇", 
        "era": "近现代", 
        "subtype": "七言律诗", 
        "text": [
            "台鸾野鹤旧相追，争说琼林第一枝。", 
            "铁笛雕尊诗卷侧，丹炉银烛浩歌时。", 
            "心驰彩扈思填海，首挂金虬泪满墀。", 
            "临死殷勤向周子，生平心事故交知。"
        ], 
        "title": "崇学士鹤汀", 
        "type": "律诗", 
        "yun": "支"
    }, 
    {
        "author": "李永镇", 
        "era": "近现代", 
        "subtype": "七言律诗", 
        "text": [
            "襟怀简兀志谁窥，鹤立鸡群旅进时。", 
            "心绪迷茫鹦鹉谶，命丝断续凤凰枝。", 
            "芹宫正气扶持力，柏性坚贞姓字宜。", 
            "恰好追攀两祭酒，馨香千载与相期。"
        ], 
        "title": "柏学博寿节", 
        "type": "律诗", 
        "yun": "支"
    }, 
    {
        "author": "李永镇", 
        "era": "近现代", 
        "subtype": "七言律诗", 
        "text": [
            "绝命词成和泪吟，眼看八国寇如林。", 
            "失欢肇乱诸臣误，实力虚心四字箴。", 
            "渺海徒存精卫恨，沧波谁鉴屈原心。", 
            "高梁桥下招魂处，寂寞鱼龙跳浪音。"
        ], 
        "title": "谨农部心{氵具}", 
        "type": "律诗", 
        "yun": "侵"
    }, 
    {
        "author": "李永镇", 
        "era": "近现代", 
        "subtype": "七言律诗", 
        "text": [
            "兴周地势控雄边，俯瞰东南九点烟。", 
            "祠祀宝鸡开景祚，路逢新鬼说今年。", 
            "始知项羽非儒术，空有扶苏足象贤。", 
            "突兀咸阳灰烬里，六王依旧树旗搴。"
        ], 
        "title": "秦中", 
        "type": "律诗", 
        "yun": "先"
    }, 
    {
        "author": "李永镇", 
        "era": "近现代", 
        "subtype": "七言律诗", 
        "text": [
            "金陵王气郁崔巍，异代河山土一坏。", 
            "草木兵威龙战后，风云劫数燕飞来。", 
            "铜仙有泪黏宫棘，石马无情立殿苔。", 
            "北望欧樯浑似织，空教锁钥海门隈。"
        ], 
        "title": "谒孝陵", 
        "type": "律诗", 
        "yun": "灰"
    }, 
    {
        "author": "李祁", 
        "era": "近现代", 
        "subtype": null, 
        "text": [
            "阴阴万户春寒重，小立还如梦。", 
            "粘天草色又深青，惆怅凝眸总觉不分明。", 
            "梨花一树飘香雪，到晚迎新月。", 
            "柳丝无计只长垂，识得人间难展是愁眉。"
        ], 
        "title": "虞美人", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "一晌寒生催短日。", 
            "独倚危楼，高处无人识。", 
            "满目萧萧风去急，月明霜冷千峰白。", 
            "几度忧来天地窄。", 
            "骨纵能销，那得销魂魄。", 
            "淡画山川空历历，凄迷病眼何由极。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "廿四番风一例催，秋英春艳共寒梅。", 
            "几般身世总同杯。", 
            "故放银灯留素影，更移枕近逗香来。", 
            "华严境界共徘徊。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "迟日临妆，閒云弄影，画桡去后平湖。", 
            "望远凭栏，茧抽不尽愁余。", 
            "劫灰又照新烽火，问苍生、何处吾庐。", 
            "暗销凝，如此山川，惨澹难图。", 
            "朔风紧卷残年去，镇天横平野，冰合千渠。", 
            "漏纪将穷，流光倘立斯须。", 
            "几时匝地春雷发，破天悭、稚绿齐舒。", 
            "只人间，新梦沉迷，旧梦模糊。"
        ], 
        "title": "高阳台   1947年1月西湖罗苑", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "霏白湿栏杆，小院笼轻雾。", 
            "水阁云廊只是阴，不识春来路。", 
            "弹雪拾山茶，冷艳还如许。", 
            "耐得三冬彻骨寒，不似春寒苦。"
        ], 
        "title": "卜算子（1948年2月）", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "接夕连朝，一吹千里，海气微腥。", 
            "想历乱杨翻，柔腰折损，仓皇云断，絮脚飘零。", 
            "剑翠明湖，倏成荒海，扬作飞澜散八溟。", 
            "小楼卧，有病魂依黯，枕上难听。", 
            "沉沉眼倦还醒。", 
            "又猛觉西窗扑击声。", 
            "是人间蓄怨，都成怒吼，古今积恨，并作长鸣。", 
            "填海空填，补天何补，天地由来最不平。", 
            "应未值，向湖楼一角，抵死砰砰。"
        ], 
        "title": "沁园春  听飓风终日", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "瘦柳依桥，江枫伴岸，水乡十里帆斜。", 
            "能几番寒，秋深处处人家。", 
            "西风不管尘寰事，到荒郊、冷换年华。", 
            "新霜里，红翻柿叶，雪散芦花。", 
            "登楼却记当年意，有梦闻楚些，歌咽胡笳。", 
            "不道相逢，依然愁损天涯。", 
            "薄游早倦人间住，问閒云，何处仙槎。", 
            "枉凝眸，残照无言，缓送归鸦。"
        ], 
        "title": "高阳台", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "盛夏生寒亦一奇，人间隔夕换仙衣。", 
            "湖山朝见是耶非。", 
            "冷冷云明山水绿，离离叶动露珠滋。", 
            "疑游阆院晓风吹。"
        ], 
        "title": "浣溪纱四首 其一", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "爱看风荷最绿时，飘零雨碎欲无丝。", 
            "半湖青玉望风欹。", 
            "山树倒涵愁绿重，莲衣坠影露红垂。", 
            "不同秋色作寒姿。"
        ], 
        "title": "浣溪纱四首 其二", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "双桨无声入曲溪，压湖千树碧杨枝。", 
            "冷香暗逐月痕筛。", 
            "莲子玲珑圆自护，藕花荏弱断还垂。", 
            "采莲遗藕不同归。"
        ], 
        "title": "浣溪纱四首 其三", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "小立长堤月满时，西楼曾记蹙如眉。", 
            "辛勤夜夜有谁知。", 
            "星斗迢遥山莫接，楼台明灭水中窥。", 
            "此心此月共盈亏。"
        ], 
        "title": "浣溪纱四首 其四", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "蓬海翻澜，浮螺掩雾，凭栏顿失遥天。", 
            "径滑泥深，故乡一样残年。", 
            "经时忘却抒愁笔，蓦回首、思落谁边。", 
            "几多时，云外婆娑，一晌无言。", 
            "春花已有人相送，看红融绛颊，向我嫣然。", 
            "莫道天涯，殷勤同惜羁连。", 
            "东风倘识来时路，问春深、可放归船。", 
            "但人间，月几番圆，事几番全。"
        ], 
        "title": "高阳台   1950年除夕台北", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "岁暮神飞天水际。", 
            "千里潇湘，千古销魂地。", 
            "忆吊湘君风雨里，深篁紫晕无穷泪。", 
            "惆怅十年心上事。", 
            "树蕙滋兰，未尽平生志。", 
            "莫道馀生今有几，此情不断如流水。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "十载归来仍故我，战墟满目尘埃。", 
            "可能劫外认馀灰。", 
            "堂深留梦永，寒重拨弦哀。", 
            "初日园林柳杏浅，有人曾共徘徊。", 
            "春风入鬓寸眉开。", 
            "而今成往事，呜咽逐秦淮。"
        ], 
        "title": "临江仙二首 1948年岁暮初抵岭南 其一", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "北去南来多少路，岭云黯黯长横。", 
            "山温地暖且消停。", 
            "幽花堪自摘，薄醉最宜醒。", 
            "天末微波分海色，潮来顷刻都青。", 
            "莫从过去问来程。", 
            "湖山惊昨梦，风雨感苍生。"
        ], 
        "title": "临江仙二首 1948年岁暮初抵岭南 其二", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "七月勾留，曾看老、丹枫颜色。", 
            "行到处、沙鸥云树，渐成相识。", 
            "无竹无梅难说好，有松有水情堪适。", 
            "最喜是、微雪降山头，迎朝日。", 
            "地之角，当西北。", 
            "天欲坠，谁撑得。", 
            "问鹏程初起，可愁天窄。", 
            "碧海观澜昨倦矣，清宵听雨今闲极。", 
            "又回思、故国雨声多，春逾急。"
        ], 
        "title": "满江红   1965年2月温哥华", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "咫尺迷漫路不分，街灯隐约未全吞。", 
            "茫茫春雾拥乾坤。", 
            "回首忽惊今丧我，微吟犹喜得吾真。", 
            "雪泥何必定留痕。"
        ], 
        "title": "浣溪纱  朝雾", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "春风吹彻平原，樱花万顷开无际。", 
            "枝头烂漫，堆云叠雪，神仙游戏。", 
            "造化无心，偶为东道，豪情无比。", 
            "把青山踏遍，晴湖看倦，总一片，欣欣意。", 
            "那是春归便已，好韶华、与时相替。", 
            "轻阴微雨，几番朝暮，旋铺新翠。", 
            "又见珠悬，玲珑映日，玉酣红醉。", 
            "莫相思、故国天涯，同一是，浮生寄。"
        ], 
        "title": "水龙吟 州北看樱花作，即呈家训、筱蕾吟正", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "清和时候，向长街、试辟人间幽境。", 
            "万众纷然为我友，先遣流云称庆。", 
            "皓月临轩，高歌慷慨，疑见山河影。", 
            "湘帘垂地，与君真个高隐。", 
            "应念冷落词人，抛荒译事，即此须重整。", 
            "体会中西文字孽，熔化邈绵情性。", 
            "近东诗圣，千载遗篇，剖析何精警。", 
            "群贤钜制，小窗丹笔釐定。"
        ], 
        "title": "百字令", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "记儿时午日最清妍，榴花映蒲觞。", 
            "况行吟泽畔，遗风未沫，楚是吾乡。", 
            "更喜辰沅避寇，云水日徜徉。", 
            "纫秋兰为佩，寄我思长。", 
            "三十馀年回首，问洞庭何似，几历沧桑。", 
            "送纷纷过客，扰攘闹湖湘。", 
            "祗骚魂好修不改，谅高驰天外尚翱翔。", 
            "吾衰矣，此身未死，此意仍狂。"
        ], 
        "title": "八声甘州 月来时，与迈恺论及《楚辞》，迈恺请作词纪念屈原，因为成《八声甘州》一首", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "恍然如见，旧日书堂旧人面。", 
            "倾倒词源，春日迟迟近午天。", 
            "陈篇重把，论说庄周何勇也。", 
            "却胜庄周，蝶梦频翻过几洲。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "人间何世，才说京华旋又至。", 
            "最喜晴空，青入冥冥霄汉中。", 
            "回澜忽起，年去岁来风雨里。", 
            "化鹤何时，云外潇湘玩竹枝。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "李祁", 
        "era": "近现代", 
        "subtype": null, 
        "text": [
            "蔷薇有信，岁岁篱边香益润。", 
            "造化情殷，惠我怡然又一春。", 
            "春来无已，回环不脱盈虚理。", 
            "问我何方，我报而今渐坐忘。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言律诗", 
        "text": [
            "揽胜瑶琳胜景奇，洞深径曲眼迷离。", 
            "巍巍峭壁攀登险，兀兀山崖难步移。", 
            "钟乳悬垂从顶挂，深渊涌道逐心机。", 
            "淩云潜谷天工妙，百赏神怡不感疲。"
        ], 
        "title": "瑶琳仙境", 
        "type": "律诗", 
        "yun": null
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "旧梦重温读雪莱，西风黄叶两相催。", 
            "伤心海水无边绿，渡去诗魂不再来。"
        ], 
        "title": "题周尔寿纪念册六首录二（1942年12月） 其一", 
        "type": "绝句", 
        "yun": "灰"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "旧梦重温读雪莱，诗魂应逐海潮回。", 
            "秋波明净春波绿，都照诗人鬓影来。"
        ], 
        "title": "题周尔寿纪念册六首录二（1942年12月） 其二", 
        "type": "绝句", 
        "yun": "灰"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "羡君仙骨自姗姗，独倚天风望海澜。", 
            "云雪苍茫迷远岫，诗成百绝不知寒。"
        ], 
        "title": "答戴克光寄登峨眉绝顶诗二首（1943年6月） 其一", 
        "type": "绝句", 
        "yun": "寒"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "新诗诵罢又徘徊，万斛闲愁暂拨开。", 
            "拟倩天风吹我去，清宵和梦觅峨眉。"
        ], 
        "title": "答戴克光寄登峨眉绝顶诗二首（1943年6月） 其二", 
        "type": "绝句", 
        "yun": null
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "莫羡云端雁影微，应知倦翮总难飞。", 
            "海峤自古伤心地，逐客纷纷向不归。"
        ], 
        "title": "雁影三首（1944年10月） 其一", 
        "type": "绝句", 
        "yun": "微"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "江南词客作幽囚，玉砌雕阑念旧游。", 
            "我亦泪痕常被面，难将绮句写深愁。"
        ], 
        "title": "雁影三首（1944年10月） 其二", 
        "type": "绝句", 
        "yun": "尤"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "碧海量愁未觉深，死生犹欲觅初心。", 
            "萧疏落叶吹看尽，泪洒空林何处寻。"
        ], 
        "title": "雁影三首（1944年10月） 其三", 
        "type": "绝句", 
        "yun": "侵"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "丹桂飘香乌桕红，登山长啸向长空。", 
            "重阳今岁才堪记，寰宇秋光处处同。"
        ], 
        "title": "重阳口占三首（抗战胜利之秋） 其一", 
        "type": "绝句", 
        "yun": "东"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "八年涕泪满邦畿，回首荒烟事事非。", 
            "遥想故园今日里，斜阳冉冉映征衣。"
        ], 
        "title": "重阳口占三首（抗战胜利之秋） 其二", 
        "type": "绝句", 
        "yun": "微"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "天涯惘惘不胜思，顾影还欣有旧知。", 
            "忽听西风成独语，青山红树我归迟。"
        ], 
        "title": "重阳口占三首（抗战胜利之秋） 其三", 
        "type": "绝句", 
        "yun": "支"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "雨雪阴晴我与俱，三年宴寝此西湖。", 
            "云天息息心头景，欲写相思一字无。"
        ], 
        "title": "忆西湖杂咏十一首 其一", 
        "type": "绝句", 
        "yun": "虞"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "游人归尽影冥冥，万籁俱沉我独醒。", 
            "星斗渐移风露冷，荷香冉冉度前汀。"
        ], 
        "title": "忆西湖杂咏十一首 其二", 
        "type": "绝句", 
        "yun": "青"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "书生馀日总抛书，只爱凭窗看小鱼。", 
            "浩荡清波自来去，几回挥手欲依渠。"
        ], 
        "title": "忆西湖杂咏十一首 其三", 
        "type": "绝句", 
        "yun": "鱼"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "锦凫一夕识秋来，争逐潮回了不猜。", 
            "挟弹有人窥陌上，护防无计我生哀。"
        ], 
        "title": "忆西湖杂咏十一首 其四", 
        "type": "绝句", 
        "yun": "灰"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "赢得词人羡慕多，六桥闲淡少人过。", 
            "千年苔色无人扫，只伴长杨映晚波。"
        ], 
        "title": "忆西湖杂咏十一首 其五", 
        "type": "绝句", 
        "yun": "歌"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "梦里闻歌意惘然，醒时馀韵绕前川。", 
            "桨声遥逐歌声杳，帘幕阴阴月影圆。"
        ], 
        "title": "忆西湖杂咏十一首 其七", 
        "type": "绝句", 
        "yun": "先"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "拥枕湖楼听晓莺，不妨浅梦画升平。", 
            "云峦幽邃峰峰好，轩槛临波处处明。"
        ], 
        "title": "忆西湖杂咏十一首 其八", 
        "type": "绝句", 
        "yun": "庚"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "新年旧岁自乘除，鼙鼓惊心度岁馀。", 
            "回忆山中未归日，安排归计好徐舒。"
        ], 
        "title": "忆西湖杂咏十一首 其九", 
        "type": "绝句", 
        "yun": "鱼"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "胡尘靖后几家安，纵好花枝不耐看。", 
            "怅惘一心无著处，平湖如酒漾愁宽。"
        ], 
        "title": "忆西湖杂咏十一首 其十", 
        "type": "绝句", 
        "yun": "寒"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "积日成年事早非，云移影逝与心违。", 
            "湖山有约频回首，争忍闲闲说不归。"
        ], 
        "title": "忆西湖杂咏十一首 其十一", 
        "type": "绝句", 
        "yun": "微"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "寸寸金波秋潋滟，碧云黄叶未寒天。", 
            "可能结习删除尽，不问芳菲草木篇。"
        ], 
        "title": "眼病中遣闷二十首（1959年春） 其一", 
        "type": "绝句", 
        "yun": "先"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "平生眼债最难消，看水看云几日遭。", 
            "还看大千诸色相，一朝回首意徒劳。"
        ], 
        "title": "眼病中遣闷二十首（1959年春） 其二", 
        "type": "绝句", 
        "yun": "豪"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "西风吹叶到阶前，落地犹为病眼妍。", 
            "陌上相逢前日事，匆忙曾未致缠绵。"
        ], 
        "title": "眼病中遣闷二十首（1959年春） 其三", 
        "type": "绝句", 
        "yun": "先"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "妙乐空传入太清，浊心尘耳不关情。", 
            "而今静里耽玄思，学听流云作水声。"
        ], 
        "title": "眼病中遣闷二十首（1959年春） 其四", 
        "type": "绝句", 
        "yun": "庚"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "小字蝇头阿母书，封缄想见几踌躇。", 
            "当年看惯浑闲事，检箧惊看一纸无。"
        ], 
        "title": "眼病中遣闷二十首（1959年春） 其五", 
        "type": "绝句", 
        "yun": null
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "诗人有志竟难伸，目瞽须知性未驯。", 
            "块垒心中消不尽，且凭大笔写魔神。"
        ], 
        "title": "眼病中遣闷二十首（1959年春） 其六", 
        "type": "绝句", 
        "yun": "真"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "抉目呼天绝巘逢，伤残父子语难通。", 
            "莎翁名句心酸甚，况是心惊眼病中。"
        ], 
        "title": "眼病中遣闷二十首（1959年春） 其七", 
        "type": "绝句", 
        "yun": "东"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "何事蓝兜绝笔诗，一朝数覆不知之。", 
            "人生有味须尝尽，蜡炬成灰自有期。"
        ], 
        "title": "眼病中遣闷二十首（1959年春） 其八", 
        "type": "绝句", 
        "yun": "支"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "盈盈仙乐起春晨，瞥见当年绝代人。", 
            "三十三天今證果，百花影里话前因。"
        ], 
        "title": "眼病中遣闷二十首（1959年春） 其九", 
        "type": "绝句", 
        "yun": "真"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "野马尘埃眼底过，千秋同病有东坡。", 
            "江湖若肯容舟小，也拟明朝学棹歌。"
        ], 
        "title": "眼病中遣闷二十首（1959年春） 其十", 
        "type": "绝句", 
        "yun": "歌"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "爱诵清凉白石词，秋泉明净或同之。", 
            "又如冰镇新莲藕，寒脆甘香入口时。"
        ], 
        "title": "眼病中遣闷二十首（1959年春） 其十一", 
        "type": "绝句", 
        "yun": "支"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "避寇辰沅忆逐臣，楚骚滋味一时新。", 
            "幽兰峰坳随云发，山鬼搴萝送笑颦。"
        ], 
        "title": "眼病中遣闷二十首（1959年春） 其十二", 
        "type": "绝句", 
        "yun": "真"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "湘江曲折九疑深，中有诗人往复心。", 
            "我亦祖居浯水畔，愧无好句继长吟。"
        ], 
        "title": "眼病中遣闷二十首（1959年春） 其十三", 
        "type": "绝句", 
        "yun": "侵"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "儿时强记最匆匆，老去方知悔已穷。", 
            "欲遣无聊诵诗句，只馀诗味到胸中。"
        ], 
        "title": "眼病中遣闷二十首（1959年春） 其十四", 
        "type": "绝句", 
        "yun": "东"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "九旬未读一行书，翻羡书中有蠹鱼。", 
            "饱食嫏嬛三万卷，反刍之快定何如。"
        ], 
        "title": "眼病中遣闷二十首（1959年春） 其十五", 
        "type": "绝句", 
        "yun": "鱼"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "怕窥红日照沙湾，怕见明灯照九寰。", 
            "眼病以来唯一喜，喜乘微雨看遥山。"
        ], 
        "title": "眼病中遣闷二十首（1959年春） 其十六", 
        "type": "绝句", 
        "yun": "删"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "无冬无夏草如茵，懵懂年光梦里身。", 
            "仙景长留今不羡，愿耽风雪候阳春。"
        ], 
        "title": "眼病中遣闷二十首（1959年春） 其十七", 
        "type": "绝句", 
        "yun": "真"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "栖迟海国十年居，万事浮云任卷舒。", 
            "若问乡关何处是，宵宵合眼到西湖。"
        ], 
        "title": "眼病中遣闷二十首（1959年春） 其十八", 
        "type": "绝句", 
        "yun": null
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "萧然冥坐味醰醰，风景分明我熟谙。", 
            "杨柳有情青塞北，春阴无定湿江南。"
        ], 
        "title": "眼病中遣闷二十首（1959年春） 其十九", 
        "type": "绝句", 
        "yun": "覃"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "病欲阑时岁亦阑，雨声中有画图宽。", 
            "红芽稚柳春无极，何处凭栏放眼看。"
        ], 
        "title": "眼病中遣闷二十首（1959年春） 其二十", 
        "type": "绝句", 
        "yun": "寒"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "莽莽乾坤一色中，凭它玉照彻吾衷。", 
            "从知有我还无我，水幻为花一样工。"
        ], 
        "title": "岁暮杂咏十二首 其一", 
        "type": "绝句", 
        "yun": "东"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "物未能齐我未忘，心为行役敢辞忙。", 
            "总疑水到渠成候，丽日中天花自芳。"
        ], 
        "title": "岁暮杂咏十二首 其二", 
        "type": "绝句", 
        "yun": "阳"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "天外琴声水上音，闲观花鸟一沉吟。", 
            "白云偶过来投影，欲借清波觅彼心。"
        ], 
        "title": "岁暮杂咏十二首 其三", 
        "type": "绝句", 
        "yun": "侵"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "晚来风定雪全停，劈破苍冥有数星。", 
            "我独有怀当此夕，梦中梦梦未能醒。"
        ], 
        "title": "岁暮杂咏十二首 其四", 
        "type": "绝句", 
        "yun": "青"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "岳麓长沙西与东，漫山春到杜鹃红。", 
            "此中温室栽盆供，细数花枝有几丛。"
        ], 
        "title": "岁暮杂咏十二首 其五", 
        "type": "绝句", 
        "yun": "东"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "花娇叶茜树如仙，雪压难支腊月天。", 
            "寄语主人勤护惜，莫教烟树化为烟。"
        ], 
        "title": "岁暮杂咏十二首 其六", 
        "type": "绝句", 
        "yun": "先"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "党中之蠹一茅包，孔圣而今又受嘲。", 
            "料得英灵在天笑，后生狂狷尚堪教。"
        ], 
        "title": "岁暮杂咏十二首 其七", 
        "type": "绝句", 
        "yun": "肴"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "沈沈遥夜若无涯，雪覆园林静不哗。", 
            "却喜万家灯火艳，宵宵火树闹银花。"
        ], 
        "title": "岁暮杂咏十二首 其八", 
        "type": "绝句", 
        "yun": "麻"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "岭背斜阳似断虹，高楼远望路无穷。", 
            "回头七十年间事，尽入孤鸿出没中。"
        ], 
        "title": "岁暮杂咏十二首 其十", 
        "type": "绝句", 
        "yun": "东"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "奉敕归来息此身，风花雪月作閒人。", 
            "早眠迟起由来惯，只要盘餐日日新。"
        ], 
        "title": "岁暮杂咏十二首 其十一", 
        "type": "绝句", 
        "yun": "真"
    }, 
    {
        "author": "李祁", 
        "era": "近现代", 
        "subtype": "七言绝句", 
        "text": [
            "铁树开花始见春，可知天亦偶从人。", 
            "如今一日三薰沐，可得明年见此辰。"
        ], 
        "title": "岁暮杂咏十二首 其十二", 
        "type": "绝句", 
        "yun": "真"
    }, 
    {
        "author": "李祁", 
        "era": "近现代", 
        "subtype": "七言律诗", 
        "text": [
            "整衣谁为拂征尘，满眼流离又见春。", 
            "松柏有心含翠老，梦魂无间识愁新。", 
            "青山落日殊非昔，梅蕊凝香独向人。", 
            "结习难忘仍顾影，却悲江海著余身。"
        ], 
        "title": "甲申除夕", 
        "type": "律诗", 
        "yun": "真"
    }, 
    {
        "author": "李西庚", 
        "era": "近现代", 
        "subtype": "五言绝句", 
        "text": [
            "柳塘春意满，双燕日空翔。", 
            "欲向窗常闭，堪堪滞远乡。"
        ], 
        "title": "丁巳夏初寄叶云峰先生", 
        "type": "绝句", 
        "yun": "阳"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "桃花潭水感汪伦，贶我新诗字字珍。", 
            "三复琼瑶尘不染，明珠仙露比精神。"
        ], 
        "title": "小诗七绝六首奉酬以光老师并求指正六首 其一", 
        "type": "绝句", 
        "yun": "真"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "健笔淩云足扫愁，先生文彩信风流。", 
            "淮南从古多名士，深羡才华似少游。"
        ], 
        "title": "小诗七绝六首奉酬以光老师并求指正六首 其二", 
        "type": "绝句", 
        "yun": "尤"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "老来涂抹爱闲吟，尘外何期得赏音。", 
            "感谢江乡多俊侣，十分契合到牙琴。"
        ], 
        "title": "小诗七绝六首奉酬以光老师并求指正六首 其三", 
        "type": "绝句", 
        "yun": "侵"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "吴门望月几回圆，云树依然各一天。", 
            "敢恨相知逢岁晚，神交心折已三年。"
        ], 
        "title": "小诗七绝六首奉酬以光老师并求指正六首 其四", 
        "type": "绝句", 
        "yun": "先"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "枯肠搜索和阳春，文字论交见性真。", 
            "从此苔岑添益友，不教闻笛更伤神。"
        ], 
        "title": "小诗七绝六首奉酬以光老师并求指正六首 其五", 
        "type": "绝句", 
        "yun": "真"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "久向家山仰盛名，春风桃李集诸生。", 
            "会当归作瞻韩计，愿订忘年白首盟。"
        ], 
        "title": "小诗七绝六首奉酬以光老师并求指正六首 其六", 
        "type": "绝句", 
        "yun": "庚"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "聊凭杯酒遣芳辰，正是姑苏二月春。", 
            "展诵瑶华增怅望，相怜俱是白头人。"
        ], 
        "title": "韵和叶、陈两先生唱酬遣怀二绝 其一", 
        "type": "绝句", 
        "yun": "真"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "花送清香月满庭，客中对景欲忘形。", 
            "恼人夜色明于昼，不寐还倾竹叶青。"
        ], 
        "title": "韵和叶、陈两先生唱酬遣怀二绝 其二", 
        "type": "绝句", 
        "yun": "青"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "聊凭杯酒遣芳辰，记取姑苏二月春。", 
            "珍重鱼书来远道，相怜俱是白头人。"
        ], 
        "title": "次韵奉和二绝即呈云兄教正 其一", 
        "type": "绝句", 
        "yun": "真"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "乱飘红杏到中庭，病起腰围减旧形。", 
            "惆怅芳华能几日，门前垂柳又舒青。"
        ], 
        "title": "次韵奉和二绝即呈云兄教正 其二", 
        "type": "绝句", 
        "yun": "青"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "炎暑薰风拂面过，客中谁与慰蹉跎。", 
            "把君诗卷从头读，引领家山别恨多。"
        ], 
        "title": "夏日遣怀二首 其一", 
        "type": "绝句", 
        "yun": "歌"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "绿池初涨挺新荷，赤日行空意若何。", 
            "消尽元龙湖海气，与君犹愿慎风波。"
        ], 
        "title": "夏日遣怀二首 其二", 
        "type": "绝句", 
        "yun": "歌"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "留园菊展值初开，赏菊新诗叠叠来。", 
            "风格俨同名士画，东篱还似访寒梅。"
        ], 
        "title": "参观留园菊展后，承胡、刘老先后惠诗，特次韵奉酬三首 其一", 
        "type": "绝句", 
        "yun": "灰"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "千盆万朵列橙黄，布置名园更放光。", 
            "为看名花来远道，游人争似燕飞忙。"
        ], 
        "title": "参观留园菊展后，承胡、刘老先后惠诗，特次韵奉酬三首 其二", 
        "type": "绝句", 
        "yun": "阳"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "不施脂粉厌浓香，岂共妖蛮斗世妆。", 
            "我爱刘郎传妙句，诗情风度自非常。"
        ], 
        "title": "参观留园菊展后，承胡、刘老先后惠诗，特次韵奉酬三首 其三", 
        "type": "绝句", 
        "yun": "阳"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "欣闻相约共留春，缓步寻芳到水滨。", 
            "正是雨馀天气好，绿阴深处净天尘。"
        ], 
        "title": "韵和友人春郊闲步两绝 其一", 
        "type": "绝句", 
        "yun": "真"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "自赋闲居鬓转华，登楼愁见夕阳斜。", 
            "故山归去家何在，吴苑春深又落花。"
        ], 
        "title": "韵和友人春郊闲步两绝 其二", 
        "type": "绝句", 
        "yun": "麻"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "正值新凉雨后天，华堂高会集群贤。", 
            "相逢俱是神仙侣，不觉忘形喜欲颠。"
        ], 
        "title": "蓉城招饮感赋四首 其一", 
        "type": "绝句", 
        "yun": "先"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "城中招饮近江滨，饱饫邭厨品味珍。", 
            "两度筵前人尽醉，贪杯笑我恋时新。"
        ], 
        "title": "蓉城招饮感赋四首 其二", 
        "type": "绝句", 
        "yun": "真"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "几番话旧到来朝，欲别依依渴未消。", 
            "难忘登车劳远送，回头愁见手频招。"
        ], 
        "title": "蓉城招饮感赋四首 其三", 
        "type": "绝句", 
        "yun": "萧"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "轻云淡淡送微风，玉露初雕吴苑枫。", 
            "几处园林添好景，餐黄饮绿待诗翁。"
        ], 
        "title": "蓉城招饮感赋四首 其四", 
        "type": "绝句", 
        "yun": "东"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "泰启三阳万象新，屠苏畅饮祝遐龄。", 
            "刘公喜值称稀日，仙侣纷将梨枣呈。"
        ], 
        "title": "寿晓老二首 其一", 
        "type": "绝句", 
        "yun": null
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "香山此日乐从心，到处盘桓酒满斟。", 
            "莫笑林间煮红叶，凤凰麋鹿各胸襟。"
        ], 
        "title": "寿晓老二首 其二", 
        "type": "绝句", 
        "yun": "侵"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "悼亡白首最伤神，谁与凄凉话苦辛。", 
            "遗挂空留肠欲断，鹿车共挽已无人。"
        ], 
        "title": "奉慰民任老先生悼亡四首 其一", 
        "type": "绝句", 
        "yun": "真"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "鸿案相亲五十年，持家共仰谢庭贤。", 
            "如何跨鹤争先去，忍使诗翁涕泪悬。"
        ], 
        "title": "奉慰民任老先生悼亡四首 其二", 
        "type": "绝句", 
        "yun": "先"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "卧病经年赴夜台，回春无术事堪哀。", 
            "情深莫为蚕丝缚，泪尽徒伤蜡炬灰。"
        ], 
        "title": "奉慰民任老先生悼亡四首 其三", 
        "type": "绝句", 
        "yun": "灰"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "且倚南窗引满杯，承欢爱女已归来。", 
            "珍重努力加餐饭，更看飞鸿万里回。"
        ], 
        "title": "奉慰民任老先生悼亡四首 其四", 
        "type": "绝句", 
        "yun": "灰"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "龙砂山麓野花鲜，桃李繁花各自妍。", 
            "白俏红娇黄耀眼，竞相争媚艳阳天。"
        ], 
        "title": "春山即景", 
        "type": "绝句", 
        "yun": "先"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "无非来去在红尘，重到申江物候新。", 
            "暂与家乡亲友别，稻花香里送游人。"
        ], 
        "title": "韵和叶老师惜别", 
        "type": "绝句", 
        "yun": "真"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "秋游无处不消魂，身上征尘杂酒痕。", 
            "踏遍园林观遍菊，欢同归棹别吴门。"
        ], 
        "title": "九月十一日与杨老同舟归乡", 
        "type": "绝句", 
        "yun": "元"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "网师园景最宜人，独占城南一角春。", 
            "远客今来逢菊展，赏花无酒对芳辰。"
        ], 
        "title": "网师园", 
        "type": "绝句", 
        "yun": "真"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "到老方知处世难，一生颠沛志销残。", 
            "而今鹑结寒衾外，陋室一间容膝安。"
        ], 
        "title": "遣怀二绝句 其一", 
        "type": "绝句", 
        "yun": "寒"
    }, 
    {
        "author": "李西庚", 
        "era": "近现代", 
        "subtype": "七言绝句", 
        "text": [
            "无从得学淮南术，只有传闻勾漏丹。", 
            "愚叟年年随日月，依然故我一穷酸。"
        ], 
        "title": "遣怀二绝句 其二", 
        "type": "绝句", 
        "yun": "寒"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "齧臂齿痕犹在。", 
            "红晕守宫禁待。", 
            "卜团圆，灵镜赚。", 
            "年芳换。", 
            "盈望汉清河浅。", 
            "欲渡苦无舟。", 
            "接天流。"
        ], 
        "title": "西溪子 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "春苑舞红轻改。", 
            "香沁压愁麟带。", 
            "宝筝空，弦欲断。", 
            "啼难唤。", 
            "雁泣尘飞寸管。", 
            "眉语懒回头。", 
            "错凉州。"
        ], 
        "title": "西溪子 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "犀枕睡痕春在。", 
            "眉样薄侵山黛。", 
            "竟床花，香梦远。", 
            "魂堪断。", 
            "拢翠步摇金颤。", 
            "帘影小红楼。", 
            "罢梳头。"
        ], 
        "title": "西溪子 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "海棠经雨胭脂薄。", 
            "蝶魂殢、沉香睡觉。", 
            "露网蛛悬，芹泥燕污，谁理僮约。", 
            "画梁不展秋千索。", 
            "撼屈戍、金蟾齧钥。", 
            "玉女蜚廉，虚供洒扫，铅泪红阁。"
        ], 
        "title": "玉团儿 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "香迷带眼腰围约。", 
            "瘦应怯、寒梅小萼。", 
            "倩影亭亭，开帘还怕，眉月窥着。", 
            "回波不怨春潮错。", 
            "怨锦字、修麟枉托。", 
            "阅尽花时，红啼翠泣，谁管开落。"
        ], 
        "title": "玉团儿 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "客衣不耐吴棉薄。", 
            "雁声远、鹃声又恶。", 
            "柳拜楼心，花底帘额，寻梦无着。", 
            "饶他足茧丝偏缚。", 
            "醉醒半、随人惋愕。", 
            "孔漏虫天，年穷鹤语，愁款觥酌。"
        ], 
        "title": "玉团儿 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "卜得归期归未定。", 
            "画里吴船，梦里潇湘影。", 
            "消息楚云迷远近。", 
            "断魂夜夜惊秋枕。", 
            "喜说刀头圆破镜。", 
            "照见啼妆，泪粉腮红印。", 
            "长托春酲慵不醒。", 
            "闲花无数飘芳径。"
        ], 
        "title": "蝶恋花 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "丝雨濛濛香篆定。", 
            "隔住屏山，细写伤心影。", 
            "恨比天长除梦近。", 
            "梦回泪溢鲛绡枕。", 
            "且慢焚琴还咒镜。", 
            "镜屉琴囊，历历春纤印。", 
            "残酒醒来愁未醒。", 
            "飞红扑簌迷鸳径。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "枯坐冥心疑入定。", 
            "电火飙轮，历历华鬓影。", 
            "昨夜星辰天路近。", 
            "断云和梦迷山枕。", 
            "泪滴苔衣侵石镜。", 
            "绿满江潭，不浣残红印。", 
            "杜宇啼春春未醒。", 
            "涓涓暗水流花径。"
        ], 
        "title": "蝶恋花 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "识得鸳鸯两字无。", 
            "琐窗里、凤纸教书。", 
            "为谁亲解大秦珠。", 
            "愁压绣腰襦。", 
            "金缕君听取，花枝晚、莫怨青芜。", 
            "恣君怜爱倩君扶。", 
            "啼红满氍毹。"
        ], 
        "title": "莺声绕红楼 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "怨缕圈花罥井梧。", 
            "花须细、苔脚愁苏。", 
            "梦回青鬓事模胡。", 
            "还刷凤翎无。", 
            "如海春愁在，销沉尽、兔死生乌。", 
            "春人休怨镜鸾孤。", 
            "红靥为谁敷。"
        ], 
        "title": "莺声绕红楼 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "鹤市山花泣倒梧。", 
            "惊魂定、重问姑苏。", 
            "烟生紫玉更模胡。", 
            "还忆苎萝无。", 
            "西子湖光改，吴歌咽、子夜栖乌。", 
            "遥怜怜女效颦孤。", 
            "犹说胜罗敷。"
        ], 
        "title": "莺声绕红楼 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "血沁湘筠知泪费。", 
            "胭脂井、落红轻洗。", 
            "不采婷花，还赓鱼藻，谁省玉妃憔悴。", 
            "赋就招魂愁剪纸。", 
            "休重按、寿人安世。", 
            "料得归来，空宫环佩，清涕月明铅水。"
        ], 
        "title": "夜行船 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "露泣金床云母桂。", 
            "鸾胶冱、断弦谁理。", 
            "破镜飞天，椒泥沉井，中有玉儿痴泪。", 
            "帝子瑶池春梦里。", 
            "蘅香灭、倩魂难起。", 
            "月死珠伤，鹃啼花落，休问殿芳婪尾。"
        ], 
        "title": "夜行船 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "寒花凄碧竞晚芳。", 
            "画屏空、凉月侵窗。", 
            "愁费尽、春人泪，小蛮腰、慵舞倦杨。", 
            "绮栊珠箔依稀认，枕奁间、休爇断香。", 
            "寻不到、西州路，蝶魂轻、春窄梦长。"
        ], 
        "title": "恋绣衾 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "枉抛才笔赋上阳。", 
            "怕人嘲、天宝旧妆。", 
            "愁暗长、红心草，玉钩斜、萤恋夕凉。", 
            "十香遗曲焚椒录，井华清、留镜圣狂。", 
            "依旧是、瀛台月，甚宵宵、犹照坏墙。"
        ], 
        "title": "恋绣衾 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "青萝馆，碧梧廊。", 
            "怨宵长。", 
            "病叶泣秋谁互答，有寒螀。", 
            "弦语萧瑟金商。", 
            "移筝雁、胆怯空房。", 
            "曲曲天河帘影隔，九回肠。"
        ], 
        "title": "愁倚阑令 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "钿霞黯，袂云凉。", 
            "踏春阳。", 
            "未省弓弯何世舞，问伊行。", 
            "裙褶香印迷茫。", 
            "谁能画、九叠屏张。", 
            "遗襟捐珠劳远梦，落潇湘。"
        ], 
        "title": "愁倚阑令 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "巫云湿，楚波长。", 
            "忆虫娘。", 
            "瑟瑟秋眸回倩睐，损清狂。", 
            "持劝红泪盈觞。", 
            "尊前已、舞换伊凉。", 
            "一夕灵风飘梦雨，滴空廊。"
        ], 
        "title": "愁倚阑令 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "依珠槛，窣瑶厢。", 
            "水沉香。", 
            "笼住娇云痴不散，试春妆。", 
            "应惜轻负年芳。", 
            "冰苔点、花唾痕凉。", 
            "帘外微霜帘内影，楚兰伤。"
        ], 
        "title": "愁倚阑令 其四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "鹃吊月，鸟呼风。", 
            "骏骨龙媒，翠华西巡天厩空。", 
            "血殷宫锦障泥红。", 
            "渥洼神物在，感怀同。"
        ], 
        "title": "遐方怨 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "花唾碧，泪珠红。", 
            "裥衩仙裙，绛河春潮波不通。", 
            "甃苔凄映绮疏栊。", 
            "石华谁揽袂，问修容。"
        ], 
        "title": "遐方怨 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "蝉钿委，凤帏空。", 
            "结绮临春，景阳歌残沉断钟。", 
            "落红惊叶舞回风。", 
            "御沟长蹀躞，水西东。"
        ], 
        "title": "遐方怨 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "麟髓簏，獭脂筒。", 
            "剪发涂眉，脱簪非关秋扇风。", 
            "却怜金井坠芳桐。", 
            "绕阑悲露草，两心红。"
        ], 
        "title": "遐方怨 其四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "琼泪赤，砑笺红。", 
            "锦臆缠绵，一篇无题词思慵。", 
            "却愁难寄此心同。", 
            "为君歌读曲，梦魂中。"
        ], 
        "title": "遐方怨 其五", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "莺燕老，凤鸾空。", 
            "旧色罗裙，酒翻慵歌休洗红。", 
            "织愁如醉曲尘风。", 
            "撇波鱼尾赤，病秋蓉。"
        ], 
        "title": "遐方怨 其六", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "辞凤辇，泣鲛宫。", 
            "冻合银瓶，竟床馀香分绿熊。", 
            "麝尘栖簟掩熏笼。", 
            "几人簪白柰，吊惊鸿。"
        ], 
        "title": "遐方怨 其七", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "月午帘空花侵水。", 
            "人意远、隐囊斜倚。", 
            "旧愁端是无寻处，惹新愁不已。", 
            "习习红芳凝夜紫。", 
            "筝尘湿、休弹苦调，弦中有泪。", 
            "泣残银蜡，泫铜荷凄对。"
        ], 
        "title": "红窗听 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "细数花须招凤子。", 
            "应省识、解红深意。", 
            "怨黄愁粉行烟重，被飞花惊起。", 
            "见说深尊歌板地。", 
            "曾邀得、词仙夕降，修箫月底。", 
            "酒怀浑减，问伤春馀几。"
        ], 
        "title": "红窗听 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "瑟瑟罗衫芳泪旧。愁暗锁、烟蛾双岫。", 
            "月底落花红欲熘。蓦里觉、影欺春瘦。", 
            "似此销磨禁几昼。悄一似、睡残人柳。", 
            "俊游嫩约过燕九。不须笑人僝僽。"
        ], 
        "title": "思归乐 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "乳发倭垂钗影熘。应不妒、藏鸦新柳。", 
            "着雨海棠飘砌后。莫笑我、为春销瘦。", 
            "畹晚佳期凝望久。惹恨别、梦残人旧。", 
            "镜盟隐约尚在否。好天月圆时候。"
        ], 
        "title": "思归乐 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "休怨雨筛烟簸。", 
            "欲斗腰肢无那。", 
            "柳丝长带小眉颦，谁管燕飞莺坐。", 
            "隋堤西畔路，魂断处、月欹花妥。", 
            "泰娘歌倦不胜啼，娇掷茜罗香污。"
        ], 
        "title": "忆汉月 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "魂逐断云风簸。", 
            "幽梦迷离难破。", 
            "打窗帘蒜乍惊回，挑罢玉虫斜坐。", 
            "兰膏凝夜绿，愁更卜、鬓边钗朵。", 
            "曼陀花发是归期，谁道竟成乖错。"
        ], 
        "title": "忆汉月 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "鬈发月梳云裸。", 
            "娇称星匀霞亸。", 
            "镜菱香玉不禁销，却费水沉熏坐。", 
            "青鸾无计问，应有恨、碧蛾双锁。", 
            "雁云消息叩心期，书字报来偏左。"
        ], 
        "title": "忆汉月 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "刺桐新乳凤初归，遣画入、葳蕤绮扇。", 
            "春人持与障轻盈，几引动、倚栏望眼。", 
            "墨痕泪溅。", 
            "底许飘香送晚。", 
            "输他扑蝶好心情，却惹起、旧愁似线。"
        ], 
        "title": "锯解令 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "海棠娇靥殢春红，剪绛蜡、宵沉睡浅。", 
            "碧城青雀不飞回，尽泫断、恨眉醉眼。", 
            "曲阑凭晚。", 
            "凄绝秦筝雁短。", 
            "霞笺缄泪寄相思，莫絮问、认巢语燕。"
        ], 
        "title": "锯解令 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "小池西畔砌苔痕，历历是、双鸾立遍。", 
            "题裙封帕自销凝，枉掷却、好春过眼。", 
            "俊游负惯。", 
            "绿怨红愁不管。", 
            "丝阑香茧写新词，恰按就、韵长拍短。"
        ], 
        "title": "锯解令 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "一春消息凤鸾空，掩绣阁、花深月浅。", 
            "比花憔悴月凄迷，更瘦损、带移旧眼。", 
            "断云送晚。", 
            "无那天长梦短。", 
            "玉虫休更误归期，且卜向、压钗白燕。"
        ], 
        "title": "锯解令 其四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "琴边风雨笛边晴。", 
            "花雾隔春星。", 
            "伊人宛在，珠抛瑟瑟，玉泣亭亭。", 
            "烟波眉黛同销黯，心绪乱风灯。", 
            "凄然拥髻，梦辞秋辇，泪洒红萍。"
        ], 
        "title": "眼儿媚 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "春风曾不管盈盈。", 
            "江上客愁生。", 
            "天寒袖薄，夜长霜重，立尽兰更。", 
            "翠禽枝底销魂语，幽梦碎春声。", 
            "梅边笛送，佩环归也，消息层城。"
        ], 
        "title": "眼儿媚 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "一枝寒艳照窗明。", 
            "仙梦冷瑶京。", 
            "清尊夜雪，笼香纸帐，叠鼓春城。", 
            "屏山写得疏疏影，愁思接丹青。", 
            "零陵旧事，梅潭素萼，水面轻盈。"
        ], 
        "title": "眼儿媚 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "露板蓬沉，风筝线断。", 
            "悄魂轻逐游尘远。", 
            "珠栊隔雨滴寒更，泪侵印枕芙蓉面。", 
            "别梦三千，愁城十万。", 
            "欲芟离绪无并剪。", 
            "双眉懒画待君归，归来验取痕深浅。"
        ], 
        "title": "踏莎行 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "旧酒尘襟，新歌障扇。", 
            "江湖十载经行遍。", 
            "当筵禁得奈何声，试妆巳自随年变。", 
            "笛里惊魂，花边倦眼。", 
            "旗亭画取兴亡怨。", 
            "过江涕泪满青山，无人说与当时燕。"
        ], 
        "title": "踏莎行 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "恨逐香销，帘和梦卷。", 
            "筠屏悄倚闻歌倦。", 
            "逢春病酒懒心情，转喉涩却龙香管。", 
            "泪玉一緺，啼妆半面。", 
            "登楼揾断横波眼。", 
            "花前恁自不禁持，云沉月闭吹笙院。"
        ], 
        "title": "踏莎行 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "倚沼初凉恋葛衣。镜边人影瘦、绿苔肥。", 
            "秋痕不唾嫩烟支。风漪细、清话醉吟时。", 
            "松鼠乍窥篱。檐花飞扑簌、小窗西。", 
            "归人休讶市朝非。闲哀乐、分付断云知。"
        ], 
        "title": "小重山令 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "酒气成虹入太微。醉来邀鹤语、梦依依。", 
            "蹇驴茸帽灞桥诗。吟风雪、尘壁不堪题。", 
            "閒事费论思。倚栏重怅望、塞鸿稀。", 
            "天涯倦客漫怀归。龙泉啸、吹发斩棼丝。"
        ], 
        "title": "小重山令 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "一镜春漪映秀眉。风光争得似、语儿溪。", 
            "绿迷红醉乱莺啼。横塘外、溪鸱向人飞。", 
            "临水暗低垂。绕堤芳草碧、恋春晖。", 
            "王孙怨断不成归。魂销也、飞梦落天涯。"
        ], 
        "title": "小重山令 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "蝶瘦禁秋梦不支。晚风吹菊影、泪如丝。", 
            "断云沉恨碧无涯。平芜远、残照两依依。", 
            "回首昔游非。关河长笛里、送斜晖。", 
            "刀山红叶护云衣。凭高意、惆怅更谁知。"
        ], 
        "title": "小重山令 其四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "背月调笙背影眠。", 
            "今宵沉恨属谁边。", 
            "忘机休更随由鹿，祝尾何因笑爨猿。", 
            "情转切，意偏连。", 
            "醉来无限好山川。", 
            "萧萧十载京华梦，愁鬓惊秋送夜弦。"
        ], 
        "title": "鹧鸪天 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "龙麝香消脉望乾。", 
            "曲中哀怨解人难。", 
            "醉吟红叶三游洞，梦落黄芦二闸船。", 
            "丝阑外，雅杯边。", 
            "霞吟电笑破孱颜。", 
            "苦从劫后思游钓，惨澹云衣恋故山。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "纨素尘昏泪墨乾。", 
            "袖中书字已三年。", 
            "凭阑枉送伤春目，满路风花不耐看。", 
            "归信断，见时难。", 
            "卷衣深坐拊琴叹。", 
            "销魂又到黄昏后，一尺帘波漾暮寒。"
        ], 
        "title": "鹧鸪天 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "十年着论拟潜夫。世情疏。", 
            "愧煞淮南山雅、共轮扶。赋成招隐无。", 
            "留人丛桂沁香初。且踟蹰。", 
            "忽送凉风天末、数行书。报君明月珠。"
        ], 
        "title": "鬲溪梅令 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "绕窗花叶自扶疏。照妆梳。", 
            "一尺红绡犹见、薄情书。浥残千泪珠。", 
            "折钗休怨旧盟孤。咒花须。", 
            "目断游丝飞絮、下帘初。未妨燕归无。"
        ], 
        "title": "鬲溪梅令 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "强携春困软酲扶。意萧疏。", 
            "怕见南园飞尽、锦千株。为花倾百壶。", 
            "静观濠上我非鱼。自容与。", 
            "一夜笛声吹泪、洒江湖。昔游风月孤。"
        ], 
        "title": "鬲溪梅令 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "一声肠断内家车。意何如。", 
            "只恐蓬山春远、阻双鱼。殢魂经岁苏。", 
            "梦回清恨转徐徐。费踌躇。", 
            "记得东华尘影、未模胡。试灯风信初。"
        ], 
        "title": "鬲溪梅令 其四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "青门落日黄埃起，短策秋风。", 
            "不似吴侬。", 
            "细马障泥映面红。", 
            "年年经醉湖山惯，斜照江枫。", 
            "借酒衰容。", 
            "老色春回杖履中。"
        ], 
        "title": "丑奴儿 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "沤波不浣羁愁去，酒醒江空。", 
            "画壁青红。", 
            "不似南天六六峰。", 
            "回头萧寺经行路，侧帽西风。", 
            "感慨潜通。", 
            "料有瑶珰寄塞鸿。"
        ], 
        "title": "丑奴儿 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "唐花移槛烘寒日，夺尽天工。", 
            "一霎凄风。", 
            "欲倩鹃魂诉断鸿。", 
            "华鬘弹指惊尘劫，人远春空。", 
            "怨入号钟。", 
            "心事年来托转蓬。"
        ], 
        "title": "丑奴儿 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "一春闲却看花眼，黛锁眉峰。", 
            "倚断珠栊。", 
            "不信屏山有万重。", 
            "如今春去反惆怅，枉赋惊鸿。", 
            "舞罢回风。", 
            "莫揾霞绡泣落虹。"
        ], 
        "title": "丑奴儿 其四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "风沈冷月无声。", 
            "过三更。", 
            "愁说佳人不见碧云横。", 
            "人纵见。", 
            "情终远。", 
            "竟何成。", 
            "依旧玉钗斜拔剔孤灯。"
        ], 
        "title": "相见欢 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "啼乌搅梦频惊。", 
            "数寒更。", 
            "依约青鸾消息下层城。", 
            "寻无处。", 
            "归无路。", 
            "意难平。", 
            "还是鳏鳏独寐到天明。"
        ], 
        "title": "相见欢 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "生憎满院流萤。", 
            "乱风灯。", 
            "恁自沾花惹草暗还明。", 
            "飘疑雨。", 
            "晖丛树。", 
            "织愁生。", 
            "留照砌蛩啼恨一声声。"
        ], 
        "title": "相见欢 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "枕函历历山程。", 
            "驿筹更。", 
            "惊觉敲窗疏雨送寒声。", 
            "归期远。", 
            "愁鬓短。", 
            "梦初醒。", 
            "目断隔江一发故山青。"
        ], 
        "title": "相见欢 其四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "哀弦忽动离声。", 
            "暗魂惊。", 
            "数尽分香红豆度兰更。", 
            "乌啼乱。", 
            "笳声断。", 
            "送君行。", 
            "厌听残更和泪不分明。"
        ], 
        "title": "相见欢 其五", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "芸生蚤虱待爬搔。", 
            "盈望玉京遥。", 
            "莫更反离骚。", 
            "辍雅曲、巴人自高。", 
            "旧怀如谒，新愁如织，挥泪洒湘皋。", 
            "江上断魂招。", 
            "应忆得、烟尘渭桥。"
        ], 
        "title": "太常引 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "垂虹载雨溯春潮。", 
            "愁絮镜澜飘。", 
            "波咽笛声高。", 
            "问心事、兰舟共摇。", 
            "江南草长，杂花生树，桐乳致新巢。", 
            "年事酒中销。", 
            "休更忆、离魂断桥。"
        ], 
        "title": "太常引 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "梦云如絮逐花飘。", 
            "蓬转耐今宵。", 
            "门外马萧萧。", 
            "搅离绪、朱颜夜凋。", 
            "隐囊春枕，博山沉水，愁共断香烧。", 
            "歌倦殢红娇。", 
            "莫更理、飞泉洞箫。"
        ], 
        "title": "太常引 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "蜀江澄碧蜀山高。", 
            "魂短不禁销。", 
            "江外酒旗摇。", 
            "任柳色、依依万条。", 
            "百花潭水，枇杷门巷，情尽莫题桥。", 
            "呼酒驻兰桡。", 
            "便写遍、霞笺薛涛。"
        ], 
        "title": "太常引 其四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "梦回清涕洒神皋。", 
            "风物记前朝。", 
            "春雪未全消。", 
            "国殇痛、谁歌大招。", 
            "扁舟容与，五湖烟水，桃叶伴归桡。", 
            "闲恨谢眉梢。", 
            "也学得、吴儿弄潮。"
        ], 
        "title": "太常引 其五", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "内热那堪说。", 
            "尽消他、含风翠筱，蔽天黄葛。", 
            "直向峨嵋凌绝顶，蹴踏阴崖残雪。", 
            "更北指、中原一发。", 
            "忼慨悲歌多燕赵，想苍茫、正堕临关月。", 
            "谁为故，由之瑟。", 
            "功名无分长离别。", 
            "叹人生、云龙鱼水，古来难合。", 
            "黄祖辈人何足道，冠带聊加白骨。", 
            "也休怨、媒劳恩绝。", 
            "柳下清泠圜波绕，好科头、自锻嵇康铁。", 
            "又却恐，肺肝裂。"
        ], 
        "title": "贺新郎 有辞行归隐者，留书告别，用稼轩韵赠之", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "折夫容，乍见年芳歇。", 
            "驿柳千条催发。", 
            "黯黯销魂唯是别。", 
            "凉露下，征程滑。", 
            "伤江水、少还流，占镜影、无圆月。", 
            "但苍茫里，葭□风冽。", 
            "朝倚蜀国城，暮眺吴宫阙。", 
            "此恨绵绵难彻。", 
            "万一天怜相念切。", 
            "应更有、相逢节。", 
            "秋径赏、菊为屏，春昼㬉、桃翻雪。", 
            "忍良辰、美景空设。"
        ], 
        "title": "塞孤 同尹默，用柳韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "镫花吐。", 
            "怪佳占、宵来频见，果是音尘，相接朋簪欢聚。", 
            "曲径来寻静石，草引幽步。", 
            "况比兰亭多茂竹。", 
            "爱清阴茅斋，正当佳处。", 
            "乳瓯举。", 
            "动隐隐瓶笙，茶烟微缕。", 
            "还羡风神玉映，闲挥尘麈。", 
            "怎向飙轮激电，再三催去。", 
            "渐蓝凝眺回就枕，纸窗畔、绕枝怕有鹃诉。"
        ], 
        "title": "留客住", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "彩剪钗幡，螭盘金纽，尘影梦痕难继。", 
            "凄迷夜雨，摇荡东风，乱扑花枝红坠。", 
            "绣线帖残臂粉，金炉篆销心字。", 
            "问半生、最有江淹恨赋，消遣何自。", 
            "故里。", 
            "繁华情远系。", 
            "正菡萏吹香气。", 
            "想吴船清事。", 
            "又老柳萦肠，怒波涨泪。", 
            "绕枕虫声如语，排云雁书谁寄。", 
            "伫追逐、落日扶桑，漫教一味愁悴。"
        ], 
        "title": "内家娇 大壮、匪石各以新词赋恨，余生离死别兼而有之，感怆继声，情不能已", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "苔黏屐，絮沾衣。", 
            "故来迟。", 
            "风约池萍晴黛展，远山眉。", 
            "休恨春去多时。", 
            "流莺啭、还傍高枝。", 
            "此处更无金弹落，莫惊飞。"
        ], 
        "title": "愁倚阑令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "客夜凉侵素被。", 
            "掩沈麝、几番重理。", 
            "一片银蟾透窗纸。", 
            "似前溪，泛轻桡，花月底。", 
            "染縠波成绮。", 
            "听远处、采莲歌起。", 
            "别后相思共千里。", 
            "数盈亏，问姮娥，今第几。"
        ], 
        "title": "夜游宫", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "谪满人间返瑶墀。", 
            "魂梦诉潜离。", 
            "无双阁冷，云鬟留怨，锦瑟裁诗。", 
            "玉溪枉是多才调，夜雨阻归期。", 
            "伤情最在，荷亭空后，柿叶翻时。"
        ], 
        "title": "眼儿媚 慰李芋龛悼亡，芋龛娶清宗室女，名其居曰无双阁", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "蜀国夫容似锦裁。", 
            "新妆约略□红腮。", 
            "閒寻池上深深屋，曾斗花前滟滟杯。", 
            "莎覆径，露盈阶。", 
            "双鸳何日得重来。", 
            "生憎明月圆时少，一岁犹能十二回。"
        ], 
        "title": "思佳客", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "日镕金，水拖蓝。", 
            "清溪疑是桃花漳。", 
            "彩笺倚恨传新句，纤指留香擘锦柑。", 
            "身迫隘，意沈酣。", 
            "今吾不乐思江南。", 
            "江南谁道程千里，长遣渔舟隔岸探。"
        ], 
        "title": "金错刀 行严居南岸汪山，赋此寄怀", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "佳人弄蕊添妆额。", 
            "一顾能倾国。", 
            "鞠衣端合配黄裳。", 
            "葵花相并只寻常。", 
            "道家装。", 
            "姬姜转眼成蕉悴。", 
            "雨滴空阶泪。", 
            "一枝开向胆瓶中。", 
            "药炉经卷此时同。", 
            "忏情浓。"
        ], 
        "title": "虞美人 美人蕉花以黄者为贵，瓶供将阑，无端枨触", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "楚歌起，有恨谁能辨。", 
            "想绮窗幽，春寒浅。", 
            "炷沈檀、绣幕垂三面。", 
            "玉真鬒发须臾现。", 
            "云驾缈，导兰径，来杏院。", 
            "独擅芳华今古羡。", 
            "艳紫娇红俱罢选。", 
            "瑶台曾似当初见。", 
            "倚蛾眉、淡扫嫌脂粉，春风点拂新妆面。", 
            "空此际，把前事，思量遍。"
        ], 
        "title": "千秋万岁 依李冠声韵以遣遐思", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "废登临。", 
            "下霜叶、叹息秋渐深。", 
            "残螺点染遥岑，如笑我老难任。", 
            "摊书未成，睡倦枕欹，寂历少知心。", 
            "嗟此意、欲说还休，数行低雁沈沈。", 
            "■暮步屧相寻。", 
            "乍轻飞温语，已散烦襟。", 
            "仿佛精庐开白下，夜阑同赏药抽簪。", 
            "如今待、收聚豪端，画那时、笠屐北湖阴。", 
            "几人更、白首扶携，但消沈醉狂吟。"
        ], 
        "title": "尉迟杯 尉素秋来视疾，因述金陵旧游，既去，作此寄之", 
        "type": "词", 
        "yun": "侵"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "石城二月嬉春处，河楼不断弦索。", 
            "慢妆劝酒，诗题细字，袖边裙角。", 
            "东风太恶。", 
            "看花影、随风荡薄。", 
            "甚匆匆、吞声去国，生死堕冥漠。", 
            "还诧孤身在，感逝伤离，地偏歌乐。", 
            "赋秋句好，展新声、共悲摇落。", 
            "听雨挑镫，想深夜、何曾睡著。", 
            "到归时，笛里更与诉旧约。"
        ], 
        "title": "凄凉犯 如社星散，半樱、霜厓诸子相继下世，匪石有感怀之作，同用白石韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "误曲空能顾，知心不易求。", 
            "梧桐院落又惊秋。", 
            "只有天边河汉解西流。", 
            "名印疑箫史，乡音是莫愁。", 
            "江城一行小红楼。", 
            "曾在水精帘底看梳头。"
        ], 
        "title": "南柯子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "病卧空山岁已周。", 
            "萧然寄世更何求。", 
            "闭门并少来冷雨，开卷浑疑续旧游。", 
            "鸦满堞，水成沟。", 
            "咸阳古道恰宜秋。", 
            "茂陵毕竟英雄主，死有功臣傍寝丘。"
        ], 
        "title": "鹧鸪天 读行严秦中词草，感题", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "莺声唤觉。", 
            "任暖烟细熨，碧纱窗窈。", 
            "望里阴阴，片帆飞过长堤杪。", 
            "隋家宫树虽然好。", 
            "怕风雨、织愁多少。", 
            "谢池边、应肯归来，认旧时芳草。", 
            "容易韶华过了。", 
            "剩台冷砌荒，落花如扫埽。", 
            "漫忆藏鸦，几枝摇曳横门道。", 
            "天涯此际情思绕。", 
            "恨即渐、吟蝉缥缈。", 
            "到残丘、得似离人，青鬓老。"
        ], 
        "title": "垂杨", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "问讯南山一俊豪。", 
            "蒲团替却旧征袍。", 
            "半弓缺月韬光彩，四野阴风惨怒号。", 
            "匣里青萍在，不敌前村酒价高。"
        ], 
        "title": "抛球乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "风四起。因壁孤灯摇曳。", 
            "泪化愁霖长滂砌。愁霖还化泪。", 
            "遥夜衾寒似水。犹胜故人情意。", 
            "相见时难相别易。别来无半纸。"
        ], 
        "title": "谒金门", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "路回静石，媚晚晴、黄花缀满疏篱。", 
            "临水炊烟，隔林鸦阵，行筇暂与秋宜。", 
            "厌听鼓鼙。", 
            "问故人、谁识心期。", 
            "任年来、病榻萧閒，世情于我两忘机。", 
            "偏触旧欢新恨，记轻舟一叶，荡漾苏堤。", 
            "菱剥纤琼，橙飞香雾，朝云梦觉全非。", 
            "再经乱离。", 
            "恐墓门、牛践荒陂。", 
            "剩消凝、镜里萧郎，点霜侵鬓丝。"
        ], 
        "title": "霜花腴", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "病起方知隔岁期。", 
            "衰翁意气未全衰。", 
            "漫愁脚底云随步，要看山中雪打围。", 
            "抟絮冒，洒吟髭。", 
            "朝来拄杖倚柴扉。", 
            "敢忘将士边头苦，也趁春寒试铁衣。"
        ], 
        "title": "鹧鸪天 春后大雪，时余著铁裲裆，初起试步", 
        "type": "词", 
        "yun": null
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "日夜西风鼓怒涛，清泾浊渭共滔滔。", 
            "闲鸥看倦鱼龙戏，照影原非惜羽毛。"
        ], 
        "title": "秋怀十首录四 其一", 
        "type": "绝句", 
        "yun": "豪"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "燕燕将雏靡定居，极天烽火更愁予。", 
            "梦中负米还家路，头白慈亲正倚闾。"
        ], 
        "title": "秋怀十首录四 其二", 
        "type": "绝句", 
        "yun": "鱼"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "高秋摩眼一登台，指点乡关触百哀。", 
            "稚子牵衣偏屡问，白头阿母几时来。"
        ], 
        "title": "秋怀十首录四 其三", 
        "type": "绝句", 
        "yun": "灰"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "故乡消息久沉沉，闻道荆榛夹路深。", 
            "谁辟蒿莱植兰畹，十年空负惜花心。"
        ], 
        "title": "秋怀十首录四 其四", 
        "type": "绝句", 
        "yun": "侵"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "痴望长条系日车，盲风怪雨损韶华。", 
            "登楼一掬伤心泪，点点飞红是血花。"
        ], 
        "title": "痴望", 
        "type": "绝句", 
        "yun": "麻"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "瘦西湖上柳毵毵，打桨人来笑语憨。", 
            "只有童心无觅处，负他疏影蘸柔蓝。"
        ], 
        "title": "扬州", 
        "type": "绝句", 
        "yun": "覃"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "八王妖后日寻兵，坐致神州胡羯横。", 
            "夷甫诸贤无寸柄，清谈原未误苍生。"
        ], 
        "title": "读陆放翁夜登千峰树诗", 
        "type": "绝句", 
        "yun": "庚"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "过雨郊原万绿肥，枝头残露滴依稀。", 
            "星沉月没天如梦，辛苦流萤故故飞。"
        ], 
        "title": "流萤", 
        "type": "绝句", 
        "yun": "微"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "半钩残月满林霜，肃肃西风彻骨凉。", 
            "依旧红纱灯一点，照人华发过横塘。"
        ], 
        "title": "横塘", 
        "type": "绝句", 
        "yun": "阳"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "踏雪来看湖上山，峨峨群玉竞孱颜。", 
            "围棋运甓俱无奈，天放劳生得一闲。"
        ], 
        "title": "雪中独行湖上三首 其一", 
        "type": "绝句", 
        "yun": "删"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "木末湖光一镜莹，千山负雪烛天明。", 
            "支筇茸帽云林路，满耳敲金戛玉声。"
        ], 
        "title": "雪中独行湖上三首 其二", 
        "type": "绝句", 
        "yun": "庚"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "孤山处处屐曾经，最爱林家放鹤亭。", 
            "休问梅花开也未，雪中乍见柳条青。"
        ], 
        "title": "雪中独行湖上三首 其三", 
        "type": "绝句", 
        "yun": "青"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "茶禅三塔壮吴天，茗槛擎杯思渺然。", 
            "莫向江南望江北，江南犹是太平年。"
        ], 
        "title": "茶禅寺", 
        "type": "绝句", 
        "yun": "先"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "波光如雪浣春衣，侧帽重来柳十围。", 
            "湖上鸳鸯三十六，双双还傍画船飞。"
        ], 
        "title": "丁丑春同余文伟游嘉兴南湖四首录二 其一", 
        "type": "绝句", 
        "yun": "微"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "烟雨楼台半草莱，采菱清调渺难追。", 
            "纷纷白袷诸年少，竞唱夷歌打桨来。"
        ], 
        "title": "丁丑春同余文伟游嘉兴南湖四首录二 其二", 
        "type": "绝句", 
        "yun": null
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "万壑松涛沸夕阳，离离宿草墓门荒。", 
            "国仇未报亲恩负，上冢孤儿发亦苍。"
        ], 
        "title": "谒先府君墓", 
        "type": "绝句", 
        "yun": "阳"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "四面青山涌海波，楼台迢递压嵯峨。", 
            "乱鸦啼后玄蝉沸，一角红亭夕照多。"
        ], 
        "title": "莫干山同嘉礼十三弟作五首录二 其一", 
        "type": "绝句", 
        "yun": "歌"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "短褐谈兵意若何，剑池残迹共摩挲。", 
            "空山昨夜神灵雨，喷雪飞琼特地多。"
        ], 
        "title": "莫干山同嘉礼十三弟作五首录二 其二", 
        "type": "绝句", 
        "yun": "歌"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "秋老洪都柳未衰，晶波摇荡碧云堆。", 
            "男儿不向沙场死，却泛东湖照影来。"
        ], 
        "title": "南昌东湖", 
        "type": "绝句", 
        "yun": "灰"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "间关归去岁华残，马滑泥深雪满鞍。", 
            "闻道地偏官吏暴，近来盗不为饥寒。"
        ], 
        "title": "江口归途", 
        "type": "绝句", 
        "yun": "寒"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "定公妙墨写神思，绰约琼楼绝世姿。", 
            "化作春星凭省识，欹屏看到月斜时。"
        ], 
        "title": "春夜", 
        "type": "绝句", 
        "yun": "支"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "吹彻江城玉笛风，月华庭院曲栏东。", 
            "流辉沐发明如雪，怪底娇花不肯红。"
        ], 
        "title": "月夜翟氏小园占视涤尘", 
        "type": "绝句", 
        "yun": "东"
    }, 
    {
        "author": "李冰若", 
        "era": "近现代", 
        "subtype": "七言绝句", 
        "text": [
            "翠影黏天绿满枝，落花风里雨丝丝。", 
            "人间别有伤心境，不但香消酒醒时。"
        ], 
        "title": "落花", 
        "type": "绝句", 
        "yun": "支"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "湘江北接暮云红，岳色青苍夕照中。", 
            "波动鱼龙初作浪，秋高鸿雁正横空。", 
            "旌旗猎猎驰番舶，钟磬泠泠出梵宫。", 
            "眼底长沙十万户，浩歌慷慨与谁同。"
        ], 
        "title": "晚望", 
        "type": "律诗", 
        "yun": "东"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "放眼昆崙绝顶来，江河如带海如杯。", 
            "白云秋霁千峰出，黄竹歌残八骏回。", 
            "欲酌沧溟溉戈壁，更探球玉筑仙台。", 
            "花都故国中兴业，名世由来仗霸才。"
        ], 
        "title": "昆崙", 
        "type": "律诗", 
        "yun": "灰"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "颓垣蔓草冷斜阳，旧日莺花簇画堂。", 
            "珠箔玲珑人似玉，瑶笙嘹亮月如霜。", 
            "教成歌舞能倾国，刈尽芝兰不种桑。", 
            "富贵梁园宾客在，独听邻笛一回肠。"
        ], 
        "title": "旧日", 
        "type": "律诗", 
        "yun": "阳"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "垂柳婀娜眼尚青，十年前地又重经。", 
            "春生楚泽花迎佩，凤去秦楼草满庭。", 
            "旧梦成云成幻象，新愁和酒劝长星。", 
            "风铃漫奏郎当曲，留待秋窗雨夜听。"
        ], 
        "title": "重过种福园", 
        "type": "律诗", 
        "yun": "青"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "战地莺花几度开，真如此日又重回。", 
            "更无长物容车载，剩有癯颜策杖来。", 
            "乱后楼台存败瓦，劫馀文字等寒灰。", 
            "上庠多士劳相迓，一笑居然掩百哀。"
        ], 
        "title": "重归真如", 
        "type": "律诗", 
        "yun": "灰"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "扁舟结想游巫峡，携手扶秋上剑门。", 
            "狎浪白鸥真浩荡，经霜红叶与温存。", 
            "崎岖路拟鱼凫辟，突兀崖悬虎豹蹲。", 
            "权领湖山清肃气，绛云往事不须论。"
        ], 
        "title": "剑门同涤尘作", 
        "type": "律诗", 
        "yun": "元"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "剪剪春寒料峭风，卧闻檐溜滴丁东。", 
            "行看大地沉云黑，漫想朝阳照海红。", 
            "志业支离诗渐涩，蓬壶缥渺讯难通。", 
            "芳邻正熟南柯梦，谁共灯前一笑同。"
        ], 
        "title": "春寒", 
        "type": "律诗", 
        "yun": "东"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "毁誉人间任万千，怀贤念旧自凄然。", 
            "结邻数载和戎后，卧病同时处暑先。", 
            "此世难容真学者，来生忍堕有情天。", 
            "斜阳一抹红楼影，犹记深灯说太玄。"
        ], 
        "title": "过石岑旧寓", 
        "type": "律诗", 
        "yun": "先"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "往事悠悠不耐思，刚肠百炼渐难持。", 
            "赐秦鹑首天休问，去越鸱皮世可知。", 
            "碧血长埋文字狱，丹山尽伐凤凰枝。", 
            "国门悬眼虾夷入，尚寐无言暗自悲。"
        ], 
        "title": "往事", 
        "type": "律诗", 
        "yun": "支"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "吴棉乍卸袷衣单，又乘征轺犯夜寒。", 
            "震耳新波鸣歇浦，随车古月照长安。", 
            "疏疏灯影人声静，辘辘轮声客梦残。", 
            "听彻荒鸡天未曙，中年哀乐正无端。"
        ], 
        "title": "长安车次", 
        "type": "律诗", 
        "yun": "寒"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "屋外东华十丈尘，橘中棋局几回新。", 
            "千烽典册归陈迹，万里波涛托故人。", 
            "岂有诗书致平治，自从患难见交亲。", 
            "寄身为报陶元亮，莫向孤云诉苦辛。"
        ], 
        "title": "寄詹祝南潮阳", 
        "type": "律诗", 
        "yun": "真"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "明月清歌又此回，秦淮古渡画船开。", 
            "都将卫玠临江叹，并作羊昙醉后哀。", 
            "痴念久拼风掷絮，豪情长愿水成醅。", 
            "南朝往事谁能赋，庾信当年苦费才。"
        ], 
        "title": "明月", 
        "type": "律诗", 
        "yun": "灰"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "国门频见虾夷入，海澨重罹倭寇灾。", 
            "百载天心真若醉，十年人事苦相催。", 
            "累累民尽丧家狗，虎虎弹如启蛰雷。", 
            "但使万方同敌忾，中兴景运信今开。"
        ], 
        "title": "国门", 
        "type": "律诗", 
        "yun": "灰"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "丹崖红树故依然，锦缆曾牵上水船。", 
            "丁令重归人隔世，麻姑三见海成田。", 
            "灵桃开后春无主，雪浪淘残石尚坚。", 
            "记得倚篷痴绝语，愿花长好月长圆。"
        ], 
        "title": "夫夷江上二首 其一", 
        "type": "律诗", 
        "yun": "先"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "凤篆龟符受宝灯，炼成灵药许飞升。", 
            "枉劳玉臼三千杵，换得云浆一碗冰。", 
            "青海曾传双鸟降，碧天几见六龙腾。", 
            "芝田旧馆依稀在，谁敌思王作赋能。"
        ], 
        "title": "夫夷江上二首 其二", 
        "type": "律诗", 
        "yun": "蒸"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "伏波横海竟无功，劫火烧空夕照红。", 
            "露布未闻收晋北，羽书又报失江东。", 
            "千军奔窜烽烟里，万户流离冰雪中。", 
            "信有少康能复夏，应无魏绛说和戎。"
        ], 
        "title": "伏波", 
        "type": "律诗", 
        "yun": "东"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "江南回首战云横，逆寇军如破竹行。", 
            "白骨传闻盈道路，红颜知否脱刀兵。", 
            "波翻皖水书难达，霜冷蛮天梦易惊。", 
            "古月半床人不寐，思量何计遣今生。"
        ], 
        "title": "江南", 
        "type": "律诗", 
        "yun": "庚"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "晓扶残醉绕回廊，簌簌繁英乱客肠。", 
            "昨日枝头犹旖旎，今朝云路好飞翔。", 
            "断蓬轻絮原非偶，剩粉零脂尚异常。", 
            "多感主人珍惜意，临分重为舞霓裳。"
        ], 
        "title": "次韵落花八首 其一", 
        "type": "律诗", 
        "yun": "阳"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "紫旋红翻北复东，漫将行迹比飞蓬。", 
            "秦娥梦断三更雨，梁苑香销夜半风。", 
            "锦帐重遮劳护惜，茶烟轻飏悟真空。", 
            "分明记得灵山会，迦叶亲拈一笑同。"
        ], 
        "title": "次韵落花八首 其二", 
        "type": "律诗", 
        "yun": "东"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "丽质生来具夙因，浓春膏雨养精神。", 
            "乍看承露芳容倦，尝记窥帘黛影匀。", 
            "鸾凤有情同漂泊，珍珠无价竟沉沦。", 
            "众香国里谁相伴，可许维摩共结邻。"
        ], 
        "title": "次韵落花八首 其三", 
        "type": "律诗", 
        "yun": "真"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "玉艳珠香世所钦，归宁岁岁及春深。", 
            "能禁南国飘零感，总是东皇爱护心。", 
            "龙女将迎还大海，风姨相送度遥岑。", 
            "悬知会后无多日，争遣临歧泪满襟。"
        ], 
        "title": "次韵落花八首 其四", 
        "type": "律诗", 
        "yun": "侵"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "零纨碎锦点芳洲，蘸水抟风任自由。", 
            "得意青云容我上，悲天红泪续江流。", 
            "飘飘不著征人袂，片片常辞思妇楼。", 
            "省识繁华无住相，世间何物是闲愁。"
        ], 
        "title": "次韵落花八首 其五", 
        "type": "律诗", 
        "yun": "尤"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "半生从不解逢迎，独酌芳醅饯汝行。", 
            "逐絮岂如乘鹤稳，飘茵宁若趁潮平。", 
            "色香易證真皆幻，惆怅难将识断情。", 
            "检点零红延伫久，春山啼煞杜鹃声。"
        ], 
        "title": "次韵落花八首 其六", 
        "type": "律诗", 
        "yun": "庚"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "华鬘临去故迟迟，散尽天香不疗痴。", 
            "幻影偶然临上苑，记身原占最高枝。", 
            "坚松贞石容相伴，浪蝶狂蜂枉费思。", 
            "杯酒惜红人在否，空留朗月照庭楣。"
        ], 
        "title": "次韵落花八首 其七", 
        "type": "律诗", 
        "yun": "支"
    }, 
    {
        "author": "李冰若", 
        "era": "近现代", 
        "subtype": "七言律诗", 
        "text": [
            "开遍荼蘼气尚寒，锦鳞玉屑满栏干。", 
            "回风款舞嫌天窄，中酒伤离讶带宽。", 
            "去后园林莺寂寂，望中环佩路漫漫。", 
            "丹青留得春长在，活色真香仔细看。"
        ], 
        "title": "次韵落花八首 其八", 
        "type": "律诗", 
        "yun": "寒"
    }, 
    {
        "author": "李西庚", 
        "era": "近现代", 
        "subtype": "五言律诗", 
        "text": [
            "离别还如昨，四年引领长。", 
            "繁霜侵短鬓，落月仰空梁。", 
            "砚冻馀残墨，炉熏泛暗香。", 
            "宵深人不寐，念子结衷肠。"
        ], 
        "title": "次韵奉酬叶老寄怀五言两律 其一", 
        "type": "律诗", 
        "yun": "阳"
    }, 
    {
        "author": "李西庚", 
        "era": "近现代", 
        "subtype": "五言律诗", 
        "text": [
            "江上双鱼至，贱躯顿觉舒。", 
            "正思新雨过，喜读故人书。", 
            "病久心情懒，年衰意气除。", 
            "终当归剪烛，不负夜窗虚。"
        ], 
        "title": "次韵奉酬叶老寄怀五言两律 其二", 
        "type": "律诗", 
        "yun": "鱼"
    }, 
    {
        "author": "李西庚", 
        "era": "近现代", 
        "subtype": "五言律诗", 
        "text": [
            "暨阳一老翁，椽笔有神功。", 
            "妙语惊人魄，奇词唱大风。", 
            "初吟疑杜老，再诵越荆公。", 
            "名著千秋后，风流一代中。"
        ], 
        "title": "奉和王益初先生", 
        "type": "律诗", 
        "yun": "东"
    }, 
    {
        "author": "李西庚", 
        "era": "近现代", 
        "subtype": "五言律诗", 
        "text": [
            "昔日仰高贤，澄江识仲宣。", 
            "义重同鲍叔，文锦继盈川。", 
            "咫尺交游日，天涯共晚年。", 
            "情深成莫逆，相慕乐林泉。"
        ], 
        "title": "寄怀杨民老", 
        "type": "律诗", 
        "yun": "先"
    }, 
    {
        "author": "李西庚", 
        "era": "近现代", 
        "subtype": "五言律诗", 
        "text": [
            "江南多宿士，十里有陶潜。", 
            "使者传新典，卑人读锦篇。", 
            "宠蒙睐下品，肃立仰高贤。", 
            "梦寐何时解，随缘拜帐前。"
        ], 
        "title": "答谢杨老和诗谨以怀仰", 
        "type": "律诗", 
        "yun": null
    }, 
    {
        "author": "李西庚", 
        "era": "近现代", 
        "subtype": "五言律诗", 
        "text": [
            "昨夜山头月，今朝渡口风。", 
            "长空云尽扫，环宇气无穷。", 
            "碧水蜿蜒远，黄山虎踞雄。", 
            "历朝多少事，江上一渔翁。"
        ], 
        "title": "长江闲眺", 
        "type": "律诗", 
        "yun": "东"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "相知卅载记生辰，合向骚坛寿故人。", 
            "诗卷宜倾交外客，襟怀长共物华春。", 
            "回翔湖海归山早，啸咏江乡见道真。", 
            "同是远游经万里，羡君未减旧丰神。"
        ], 
        "title": "寿叶云峰先生两律 其一", 
        "type": "律诗", 
        "yun": "真"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "齐眉更羡敬如宾，庭院时开笑语亲。", 
            "况有文姬承旧学，何须通子继馀尘。", 
            "艺兰种菊偏多暇，得句传笺不厌频。", 
            "花甲欣逢迎揽揆，宏开寿域喜重新。"
        ], 
        "title": "寿叶云峰先生两律 其二", 
        "type": "律诗", 
        "yun": "真"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "冰霜鍊就岁寒姿，谱出梅溪绝妙词。", 
            "严制久钦才敏捷，苦吟自笑性顽痴。", 
            "那堪急景催人老，转眼良朋识面迟。", 
            "闻道探亲归期近，烦凭双鲤慰相思。"
        ], 
        "title": "答谢前惠大作满江红词稿敬简陈以光教师并求指正", 
        "type": "律诗", 
        "yun": "支"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "忆从文字订相知，曾读清新绝妙词。", 
            "健笔久钦才敏捷，苦吟自笑性顽痴。", 
            "那堪岁月催人老，无奈亲朋会面迟。", 
            "闻道北归寒假近，幸烦征雁慰相思。"
        ], 
        "title": "敬简陈以光老师", 
        "type": "律诗", 
        "yun": "支"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "庭梅绽蕊见南枝，引得骚翁感赋诗。", 
            "林下美人声寂寞，山中高士梦迷离。", 
            "莺声燕语将谁报，兔走鸟飞益我思。", 
            "驱尽蠹鱼详亥豕，穷年兀兀恨无知。"
        ], 
        "title": "答和叶老咏风原韵", 
        "type": "律诗", 
        "yun": "支"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "徙倚东篱采菊枝，蛮笺十叠枉新诗。", 
            "雕龙妙手应难仰，照夜明珠讵忍离。", 
            "为爱吟朋添逸兴，也曾感梦寄遐思。", 
            "淩云健笔缠绵意，当日风怀独我知。"
        ], 
        "title": "步韵奉酬一律", 
        "type": "律诗", 
        "yun": "支"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "吟怀潇洒近何如，暑气潜移末伏馀。", 
            "趋晤已违三度约，负荆愧寄一封书。", 
            "风来海上烦初散，人忆江干渴未舒。", 
            "渐喜新凉时节近，抠衣准拟叩公居。"
        ], 
        "title": "奉简王益初姻伯一律", 
        "type": "律诗", 
        "yun": "鱼"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "驱车秋日正当空，幸慰抠衣渴慕中。", 
            "六载蓉城成小隐，一壶菊酒醉春风。", 
            "吟怀久已推陶令，团扇今才拜放翁。", 
            "未免相逢悲老大，倾心早与大江东。"
        ], 
        "title": "寄怀益初姻伯", 
        "type": "律诗", 
        "yun": "东"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "幽栖何幸傍乔枝，未睹光仪辱赐诗。", 
            "锦句传来惊烂缦，春风拂处感披离。", 
            "学惭东壁窥流细，名仰西山切计思。", 
            "岂敢端居爱高卧，顾求化雨启新知。"
        ], 
        "title": "敬祈民老前辈教正二首 其一", 
        "type": "律诗", 
        "yun": "支"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "梅忆故山仰瑞枝，笔枯难和乐天诗。", 
            "门盈桃李怀归早，谊托枌榆恨少离。", 
            "廿载吴都添老病，一帘寒日寄乡思。", 
            "何当携酒龙砂下，得遂瞻韩访旧知。"
        ], 
        "title": "敬祈民老前辈教正二首 其二", 
        "type": "律诗", 
        "yun": "支"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "名园赏菊爱霜天，胜友高怀似辋川。", 
            "碧茗未评胥苑水，新丰且醉酒家筵。", 
            "堂多健客来湖海，座共诗翁惜齿年。", 
            "叨领佳肴风味美，归携珠玉有前缘。"
        ], 
        "title": "谢刘老邀约往留园赏菊，并招饮新丰饭店", 
        "type": "律诗", 
        "yun": "先"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "赏菊留园始识公，追陪樽酒笑谈融。", 
            "中西学粹钦怀抱，道义交亲仰古风。", 
            "遗嘱尚烦辞老友，招魂何处晤音容。", 
            "伤心已是人天隔，告别灵前泪眼红。"
        ], 
        "title": "敬挽刘公晓光", 
        "type": "律诗", 
        "yun": null
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "仁风披拂绿杨枝，妙句传来画里诗。", 
            "并世有缘逢摩诘，残年愧未识钟离。", 
            "眼前珠玉愁难和，渭上须眉寄远思。", 
            "不尽龙门翘首意，几回怅望寸心知。"
        ], 
        "title": "和支韵兼答王益吟反", 
        "type": "律诗", 
        "yun": "支"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "迎面东风气压低，碧烟凝翠雨霏霏。", 
            "移山断木林泉变，凿水平冈道路迷。", 
            "虽有孤冢馀可扫，难寻埋骨只徒欷。", 
            "踏青人面频难色，燕子双飞我独归。"
        ], 
        "title": "清明", 
        "type": "律诗", 
        "yun": null
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "隆冬万葩已无踪，只有寒梅与劲松。", 
            "峡水长流沧海釜，巫山独耸老人峰。", 
            "文章著作传兰桂，社稷经营有峻龙。", 
            "梓里乡人遥祝日，华堂春暖喜融融。"
        ], 
        "title": "祝李西庚七秩", 
        "type": "律诗", 
        "yun": null
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "吴门访友伴同行，会宴游园不服龄。", 
            "缓步人群犹胆怯，攀登石级却心惊。", 
            "虞山去后常怀念，华士归来未释萦。", 
            "闻道云旌回头地，欢欣鼓舞觉身轻。"
        ], 
        "title": "怀友呈王益初老", 
        "type": "律诗", 
        "yun": null
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "忆昨秋游感佩亲，长思七十老词人。", 
            "温文尔雅吾侪敬，古士风范孰与伦。", 
            "上下胡梯宜缓缓，高低石道渐循循。", 
            "终朝乡谊心关切，涤器当炉担一身。"
        ], 
        "title": "奉和李西庚先生代简", 
        "type": "律诗", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "耄年兄弟喜联床，风雨长吟共举觞。", 
            "华萼相辉尊齿德，怡怡一室异参商。"
        ], 
        "title": "程玢耄年兄弟联床", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "作史三长才学识，我公独擅自成家。", 
            "等身著述能传子，佐父尤奇号小沙。"
        ], 
        "title": "沙张白父子著书", 
        "type": "绝句", 
        "yun": "麻"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "天怀伉爽本才长，昆仲攻书学行章。", 
            "把酒联吟工唱和，相贻华萼集珍藏。"
        ], 
        "title": "祝百十弟兄唱和", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "潜心宋学荷传薪，品志端方迥绝伦。", 
            "性理精研参治化，名儒端合作名臣。"
        ], 
        "title": "杨文定称理学名臣", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "久居枢院矢忠诚，赞画军机识虑精。", 
            "利病周知多采纳，五年发捻赖荡平。"
        ], 
        "title": "曹恭悫深识远虑", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "坐怀莫乱景前贤，不可频书粉壁连。", 
            "一念坚贞天锡福，平蛮功绩显当年。"
        ], 
        "title": "徐晞称不可先生", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "春风亭试重当年，七郡文人奋跃先。", 
            "才捷锦标欣夺得，西山家学有薪传。"
        ], 
        "title": "蔡寅斗七郡会课第一", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "衣冠接物古风敦，鸿博才高举世尊。", 
            "相见主宾无俗士，岂真谦抑逊随园。"
        ], 
        "title": "翁霁堂谦癖", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "纵横经籍喜幽居，满架琳琅胜五车。", 
            "图著身心能阐发，不同高阁饱蟫鱼。"
        ], 
        "title": "李如一书癖", 
        "type": "绝句", 
        "yun": "鱼"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "纵饮遨游历水冈，无端虎跃在身旁。", 
            "光明心地凭相告，兽亦闻言解远飏。"
        ], 
        "title": "赵凤滨遇虎不食", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "祭典由来赞礼遵，权奸气燄盛难亲。", 
            "毁珠裂服坚辞职，清白何堪污我身。"
        ], 
        "title": "薛镛裂服毁珠", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "白谷山人品独清，高怀耿介本天成。", 
            "金还扇毁非干誉，未许庸奴污我名。"
        ], 
        "title": "龚諴毁扇还金", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "见义才高奋勇为，捐输慷慨乐恩推。", 
            "公私交赖任劳怨，崇祀乡贤报德宜。"
        ], 
        "title": "祝登墀乐善不倦", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "敦行孝友以身先，道学名儒适性天。", 
            "训俗型方为己任，条陈乡约广宣传。"
        ], 
        "title": "郑经学务实践", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "从容吏治本天真，贼面图鸡耻辱新。", 
            "畏惧欲飞惊彩现，传观一邑笑为神。"
        ], 
        "title": "沈凤画鸡儆贼", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "武士亦当知大义，暇宜立学训兵戎。", 
            "职膺专阃工诗楷，坐镇雍容儒将风。"
        ], 
        "title": "章杞有儒将风", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "饶阳御匪政声优，奖擢贤能任易州。", 
            "督练民团资捍卫，肃然境内裕谋猷。"
        ], 
        "title": "夏子龄禦匪有方", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "居官定海廿馀年，泽遍黎民惠政编。", 
            "宠锡御书珍翰墨，入祠名宦媲前贤。"
        ], 
        "title": "缪燧为令得御书", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "生前托付重千金，祸患临时敢昧心。", 
            "洗劫囊空休藉口，封还故物感人深。"
        ], 
        "title": "缪福照封识还金", 
        "type": "绝句", 
        "yun": "侵"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "自况微虫两目盲，孝陵号泣裂肝肠。", 
            "仰天仆地身何惜，漫等夷齐卧首阳。"
        ], 
        "title": "刘蓼雪哭孝陵", 
        "type": "绝句", 
        "yun": "阳"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "烟花三月雨霏霏，堤畔垂丝映碧溪。", 
            "叠翠千层随水舞，游人临去别依依。"
        ], 
        "title": "翠堤访柳二首 其一", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "春来难得半天晴，宿雨初停柳色新。", 
            "隔岸桃花娇脸笑，堤边杨柳舞轻盈。"
        ], 
        "title": "翠堤访柳二首 其二", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "雨过天青放晚晴，斜阳灿灿映天庭。", 
            "门前古树知春晓，嫩绿新芽无限情。"
        ], 
        "title": "晚晴", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "三春花季正烂熳，喜看园中鹤顶兰。", 
            "娇艳一枝霞出岫，皇冠彩丽压群妍。"
        ], 
        "title": "鹤顶花", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "小巧玲珑天妙工，回廊亭榭画图中。", 
            "文人雅士群贤集，秀色满园春意浓。"
        ], 
        "title": "适园", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "寂寞幽灵酒圣身，一泓碧水绕孤坟。", 
            "悠悠岁月供凭吊，夕照飞霞慰古人。"
        ], 
        "title": "凭吊杜康墓", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "游杭来到岳王坟，举世英雄天下闻。", 
            "报国抗金青史永，流芳启后哭忠魂。"
        ], 
        "title": "谒岳坟", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "朝阳路上任徜徉，喜看街市日益昌。", 
            "大道康庄连碧野，滨江古邑展新章。"
        ], 
        "title": "朝阳路上", 
        "type": "绝句", 
        "yun": "阳"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "潋滟波光水镜明，泛舟湖上畅胸襟。", 
            "亭台水阁芳菲远，十里柳堤百啭莺。"
        ], 
        "title": "泛舟西湖", 
        "type": "绝句", 
        "yun": null
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "琴川山水甲江南，风物人文四海传。", 
            "虞岭尚湖妍似画，涛声芦苇远天边。"
        ], 
        "title": "琴川一日游", 
        "type": "绝句", 
        "yun": "先"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "正逢春后到钱塘，水暖波平日始长。", 
            "欲赏风光真面目，桂香月朗看潮狂。"
        ], 
        "title": "钱塘抒怀", 
        "type": "绝句", 
        "yun": "阳"
    }, 
    {
        "author": "李仲林", 
        "era": "近现代", 
        "subtype": "七言绝句", 
        "text": [
            "密林兴福烧香忙，梵宇层楼一庙堂。", 
            "院内参天多古树，枝繁叶茂夏清凉。"
        ], 
        "title": "游兴福寺", 
        "type": "绝句", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "徒闻倦极但呼天，寒食凄迷泪似泉。", 
            "去日孤儿仍上冢，殢魂芳草已连阡。", 
            "莺啼苦忆三春梦，蛙冷空沈万井烟。", 
            "莫叹有家归未得，江南肠断李龟年。"
        ], 
        "title": "忆己卯余乡被兵独孥一小舟归展先坟已一年矣今留滞岛上故里沦陷全家俱在贼中读季谋乡国梦魂之语不觉泪落如糜率和季谋原韵", 
        "type": "律诗", 
        "yun": "先"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "蒹葭秋水蜀江清，又作陪都万里行。", 
            "籍甚凤毛真见子，醉如鹑首未休兵。", 
            "塞云栈月传宵语，战骨风沙怆客情。", 
            "柳色那堪绾离别，北堂馨洁□难兄。"
        ], 
        "title": "送汪康成入蜀兼简令兄公纪", 
        "type": "律诗", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "九洲相斫无宁日，众醉难为独醒人。", 
            "历劫山川如在宥，经行草木不成春。", 
            "妻儿兵火愁何处，缄札云鬟恐未真。", 
            "寂寞残阳乱烽里，回车空忆动微尘。"
        ], 
        "title": "偶忆", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "无语填君失女悲，寻常因果岂前知。", 
            "最怜白发重帷泪，可有青灯再见时。", 
            "委地西洋邙北路，芥胸云梦渭南诗。", 
            "从来未了人间事，大剩潜心断六痴。"
        ], 
        "title": "慰郑天轼丧女", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "如潮万念怅无端，渐老胸怀更郁盘。", 
            "暮色江山销薄醉，危阑风雨入饥寒。", 
            "寻思得失功名贱，坐觉讥评流俗难。", 
            "盖海连江泪淘尽，扁舟讵为起波澜。"
        ], 
        "title": "赴澳舟中", 
        "type": "律诗", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "曲径盘陀曙欲开，钗裙更为踏歌来。", 
            "凉飙晓色侵衣袂，残月潮光满露台。", 
            "近抱渐同秋意尽，故乡空有雁声哀。", 
            "奔车十里松山路，莫挽苕年万马回。"
        ], 
        "title": "拂晓登松山", 
        "type": "律诗", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "烟霞归拥九夷居，老向龛灯静扫除。", 
            "坐阅海桑三变后，独搜文物百罹馀。", 
            "奇方医国遑求艾，往事谈瀛待著书。", 
            "雪竹霜松天与健，更从龟甲问盈虚。"
        ], 
        "title": "叶誉虎六十生日 其一", 
        "type": "律诗", 
        "yun": "鱼"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "贞元朝士几人存，南雪堂堂有令孙。", 
            "杯底秋花天外影，匣中词客古来魂。", 
            "倾心杖履论风节，纳手棋枰梦战痕。", 
            "何日赤松寻绮季，身谋国事两忘言。"
        ], 
        "title": "叶誉虎六十生日 其二", 
        "type": "律诗", 
        "yun": "元"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "念远伤离百可忧，颙园苦忆旧风流。", 
            "三年去国干戈老，四海无家天地秋。", 
            "乱日犬羊同窟宅，临时文酒负赓酬。", 
            "元龙豪气应销尽，海上何人识故侯。"
        ], 
        "title": "怀颙园", 
        "type": "律诗", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "顾斋风义世无伦，野史南强下笔神。", 
            "每念薄暮徒自苦，终期形影得相亲。", 
            "寸缣尺幅遗民泪，细草幽花老屋春。", 
            "逸爵已閒纡胜引，可能杯酒话萧辰。"
        ], 
        "title": "屡过顾斋", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "惊看儿女贼中来，半载流亡肺已催。", 
            "骨肉无多仍道路，园亭虽好付蒿莱。", 
            "征魂故国风飘远，烈士穷途日暮哀。", 
            "早见二毛兼丧乱，宁知白也是奇才。"
        ], 
        "title": "慈伽携眷间关到港喜赋", 
        "type": "律诗", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "沈沈风雨此高楼，岭学真当绝续秋。", 
            "万古曲江诗不废，九天屈子涕难收。", 
            "韩陵有石宁堪语，珠海投鞭倘断流。", 
            "不见老成徒怅望，栏杆北望是神州。"
        ], 
        "title": "广东文物展览题辞", 
        "type": "律诗", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "异地见花真自誷，江湖不觉又春深。", 
            "层云又暖偎斜日，阑酒为悲阻去心。", 
            "渡海魂劳期独往，抱山诗好郁孤吟。", 
            "与君同是倾巢燕，梦里还家莫漫寻。"
        ], 
        "title": "春望和黄咏余", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "矍铄公真敌万人，中兴魂梦见孤呻。", 
            "沧桑楼外虽多感，文字吟边定孰亲。", 
            "短榻散书通性命，断檐疏雨绝嚣尘。", 
            "醇醪剩对残宵坐，礼数能宽我未驯。"
        ], 
        "title": "与演庐同客香港无夕不谈赋此纪实", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "晓雾迷漫天宇沈，扶舷风细引潮音。", 
            "直知喧寂身为累，欲说兴亡日已瘖。", 
            "隔坐云璈浑世外，去年沙屿忽江心。", 
            "一诗湘水真成忆，待与潘郎憔悴吟。"
        ], 
        "title": "江上阻雾遇潘顾西写示忆湘江旧作纵横今古涕泪泗交集赋此以广其意", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "物情忙里得闲窥，去马来牛又一时。", 
            "侵晓雨馀鸥队稳，临河灯上月华滋。", 
            "粉痕雪藕笼纱薄，云气山楼出岫奇。", 
            "照影绿波吾已熟，此心惟有放翁知。"
        ], 
        "title": "渡海偶书所见", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "抱书郁郁意难明，赴海何人念老成。", 
            "早料五噫真去国，可堪百战梦收京。", 
            "入秋句傍沙场冷，待月潮从夜气生。", 
            "忽忆山堂浑隔世，越裳消息又重瀛。"
        ], 
        "title": "得颙园越南来书赋此奉答", 
        "type": "律诗", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "黯黯残阳雨乍收，绿波临睨作横流。", 
            "吹花傍橶缘春在，添酒回灯与梦休。", 
            "一昔红酣销薄醉，寻常语浅胜牢愁。", 
            "画屏沈水无消息，待报佳人锦瑟秋。"
        ], 
        "title": "残阳", 
        "type": "律诗", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "缓缓轻歌陌上桑，盘盘山径九回肠。", 
            "避嚣那觉意行远，得酒浑如年少狂。", 
            "稍喜编氓仍汉俗，愿埋轮□入蛮荒。", 
            "道人何物堪剩兴，准倾瓶灯选佛场。"
        ], 
        "title": "初夏携佳人入荃湾遂游东普陀寺", 
        "type": "律诗", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "眼中双井世能说，楼上片云萝带寒。", 
            "事业性功容缩手，江山文藻助催肝。", 
            "纵横畦菜无三亩，勃窣诗肠郁九盘。", 
            "旧学从君期不负，正须微语过苏端。"
        ], 
        "title": "赠黄居素", 
        "type": "律诗", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "寸寸山河寸寸灰，真教合眼忆蓬莱。", 
            "倾巢燕雀知何世，寄命风霜要此才。", 
            "野水千年原注泪，枯槐一梦等沈哀。", 
            "故乡只在横琴外，风月江门近钓台。"
        ], 
        "title": "自香港逃难抵广州取道归里途中有述", 
        "type": "律诗", 
        "yun": "灰"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "钧天梦醒闲笙吹。", 
            "久忘却，长安肉味。", 
            "十年江海人憔悴，销断清狂笔底。", 
            "空相劝、提壶客至。", 
            "也应识、旗亭酒贵。", 
            "啼秋玉折春冰脆。", 
            "惆怅年时锦字。"
        ], 
        "title": "杏花天 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "啼莺破晓催人起。", 
            "续残梦，琴囊更倚。", 
            "盘中四角相思字。", 
            "陈恨偏来眼底。", 
            "儒冠误、兜鍪自贵。", 
            "壮游负、衣簪况悴。", 
            "四愁轻托鳞鸿寄。", 
            "难写离心醉里。"
        ], 
        "title": "杏花天 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "菱花屡误当眉翠。", 
            "掩妆阁，慵梳倦洗。", 
            "伤春长是恹恹地。", 
            "反笑笼鹦不起。", 
            "休裁寄、珍珠密字。", 
            "更谁省、当筵定子。", 
            "鸾弦知有关山意。", 
            "挑动遐心万里。"
        ], 
        "title": "杏花天 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "鸾花如梦供沉醉。", 
            "醉乡小，差容避地。", 
            "南飞孔雀知余意。", 
            "吊影山河破碎。", 
            "论忧患、缘从识字。", 
            "历尘劫、观澄止水。", 
            "神州北望浮云起。", 
            "愁鬓丝丝镜里。"
        ], 
        "title": "杏花天 其四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "凉柯倦叶喧晴吹。雁风紧、凭高送泪。", 
            "尘侵箧衍三年字。难浣离肠渭水。", 
            "芳游记、洲边拾翠。旧情忆、舟中拥被。", 
            "迎秋漫有新亭意。愁赋娇春十里。"
        ], 
        "title": "杏花天 其五", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "卵色暮天低。", 
            "匝堤芳草萋迷。", 
            "谁携白酒唱黄鸡。", 
            "应惜王孙不归。", 
            "尽日灵风羊角转，搅人离恨千万。", 
            "魂逐旌幢遥远，梦回愁理春管。"
        ], 
        "title": "河渎神 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "烟重雨霏微。", 
            "杜兰香去移时。", 
            "花宫瀛杵野鸦飞。", 
            "王母风翻桂旗。", 
            "帝子苔滋湘竹院，按歌珠落尘旋。", 
            "青鸟不来春晚，断云犹恋铜辇。"
        ], 
        "title": "河渎神 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "樯橹阵鸦飞。", 
            "灵旗冉冉来时。", 
            "丁香丛竹杜鹃啼。", 
            "帝子魂归路迷。", 
            "入梦蘅芜尘劫换，记陪灵妩春宴。", 
            "宫草心红花茜。", 
            "绣漪桥下愁见。"
        ], 
        "title": "河渎神 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "愁绿带烟吹。", 
            "二妃祠下春时。", 
            "黄陵鱼浪鹧鸪啼。", 
            "湖上花迎羽旗。", 
            "欲赋神弦幽梦断，去帆遥共湘转。", 
            "瑶瑟凄凄送晚。", 
            "泪波谁验深浅。"
        ], 
        "title": "河渎神 其四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "折柳西园，樱花如雪缃桃小。", 
            "春池碧草澹诗魂，欲逐游丝袅。", 
            "清梦燕云恨绕。", 
            "写难就、龙归怨调。", 
            "自拈湘管，谁吹玉笛，低吟侧帽。"
        ], 
        "title": "烛影摇红 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "曲宴横汾，秋风帝子咸京道。", 
            "兰衰菊秀袂尘凉，携向铜仙笑。", 
            "仙掌金茎泫晓。", 
            "动仙乐、参差缥缈。", 
            "佩环归也，满身星斗，凄萤共照。"
        ], 
        "title": "烛影摇红 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "一夜凄迷，兰釭垂穗啼清晓。", 
            "哀鸿偏向枕边多，莫漫惊秋早。", 
            "休唱琅玡大道。", 
            "但凝断、愁萝怨草。", 
            "宝筝空泣，月笙谁炙，弦孤梦老。"
        ], 
        "title": "烛影摇红 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "月色惊乌，愁人无寐疑窗晓。", 
            "鼍更历历是离心，寻梦关山道。", 
            "风卷檐花似扫。", 
            "助凄感、虚廊鹤啸。", 
            "揽衣推枕，籁沉天寂，荒鸡恨早。"
        ], 
        "title": "烛影摇红 其四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "归期卜得花前后。", 
            "掠钗梁、喜见双鸾斗。", 
            "隔雾花明，捲帘人瘦。", 
            "筼屏怯试弓弯袖。", 
            "金钱曲会空回首。", 
            "结鞶丝、不解丁香扣。", 
            "引线牵愁，拈针刺手。", 
            "鸳鸯旧谱从君绣。"
        ], 
        "title": "七娘子 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "伤春最怕鹃啼后。", 
            "敛遥情、不绾丝丝柳。", 
            "眼为谁青，腰如人瘦。", 
            "织愁拚付流莺守。", 
            "清明近也销魂又。", 
            "理春衫、泪叠前时酒。", 
            "落莫心期，问花知否。", 
            "断肠禁得黄昏候。"
        ], 
        "title": "七娘子 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "绿萝江阁带春流。", 
            "压春酒、畔牢愁。", 
            "旧情经醉湖山惯，问盟沤。", 
            "芳草岸，木兰舟。", 
            "小病无名劳伏枕，喧斗蚁，似闻牛。", 
            "十年尘梦东华路，苦稽留。", 
            "风月在，许重游。"
        ], 
        "title": "花上月令 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "薄寒侵袂滞春愁。", 
            "护香篆、下帘钩。", 
            "新词谱入溪山韵，小红留。", 
            "吴语脆，越蛾羞。", 
            "说与文君游倦意，从卧病，待归休。", 
            "花阑酒殢歌眉约，一痕秋。", 
            "因念远，强登楼。"
        ], 
        "title": "花上月令 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "一江春酒小扶头。", 
            "酌花月、不浇愁。", 
            "洞庭泪酿湘波色，两悠悠。", 
            "花外梦，水边楼。", 
            "十载吹笙湖上路，年事暮，苦淹留。", 
            "兰伤蕙叹斑筠泣，楚魂羞。", 
            "解珠佩，忆麟洲。"
        ], 
        "title": "花上月令 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "微霜侵幕鸳衾重。", 
            "残梦和烟和雨送。", 
            "蜡泪凄然，渍枕啼痕已隔年。", 
            "双蛾巧画愁仍在。", 
            "呼雉成枭争得快。", 
            "梦怯天高，历乱秋魂不可招。"
        ], 
        "title": "上行杯 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "鞭丝徐拂香风动。", 
            "换马轻盈骄紫鞚。", 
            "翠羽明玕，油壁匆匆再见难。", 
            "雨花弹指惊尘快。", 
            "杜宇催春春事改。", 
            "坠梦今宵，轻逐云罗雁影高。"
        ], 
        "title": "上行杯 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "杏烟凝鬓衣香重。", 
            "细马骄驮花底送。", 
            "雾湿双鸾，小立云廊理雾鬟。", 
            "春驹对舞湘帘外。", 
            "粉袂霞裾天女队。", 
            "镜里红潮，不许啼妆一半消。"
        ], 
        "title": "上行杯 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "钓丝风约春漪重。", 
            "絮点萍开疑饵动。", 
            "水皱河干，脉脉微波欲托难。", 
            "吹香鱼浪桃花在。", 
            "弱柳禁腰辞故带。", 
            "怕度良宵，怨缕愁丝有万条。"
        ], 
        "title": "上行杯 其四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "相风徐转铃竿动。", 
            "愁鬓临春花雨送。", 
            "雨阁春残，紫茜红羞不耐看。", 
            "欺人眼缬花无赖。", 
            "任是无情偏有态。", 
            "倦踏芳郊，瘦倚孤筇过短桥。"
        ], 
        "title": "上行杯 其五", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "春山懒斗烟蛾重。", 
            "学得长颦西舍共。", 
            "入眼芊绵，漠漠林花哭杜鹃。", 
            "鸾枝掩抑啼莺在。", 
            "远梦惊回鸡鹿塞。", 
            "醒更无聊，隔雨珠栊漏点遥。"
        ], 
        "title": "上行杯 其六", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "写恨才人剑器，惊心公主琵琶。", 
            "六朝山色送昏鸦。", 
            "商女怨，犹唱后庭花。", 
            "笔底铮铮金石，弦中飒飒风沙。", 
            "平鳞铲角尚槎枒。", 
            "休相笑，吾道一龙蛇。"
        ], 
        "title": "江月晃重山 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "乞郡无因得酒，监州却喜分茶。", 
            "凭高送目断云遮。", 
            "江南远，谁与寄梅花。", 
            "曲底清尊潋滟，吟边醉墨欹斜。", 
            "霓裳谱就又琵琶。", 
            "同牢落，谁是小红家。"
        ], 
        "title": "江月晃重山 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "苦语愁闻独鹤，清歌教得双鸦。", 
            "蓬山不远曲屏遮。", 
            "花间意，高咏满天涯。", 
            "桂海十年瘴雨，邛池五月蛮花。", 
            "投荒万里便为家。", 
            "心安处，巾垫帽檐斜。"
        ], 
        "title": "江月晃重山 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "缓酒开襟，围花送抱。", 
            "更谁管、燕忙莺老。", 
            "倚红腔，偎翠鬓，问新愁多少。", 
            "曲澜空袅。", 
            "漱玉新词，断肠凄调。", 
            "也消得、雪儿歌好。", 
            "凤笙寒，鱼素报。", 
            "正梦窗春悄。", 
            "坐参猿笑。"
        ], 
        "title": "锦帐春 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "隔梦帏空，吹愁烟袅。", 
            "药阑静、杜鹃啼晓。", 
            "叠遥情，成独笑。", 
            "恼游丝妨帽。", 
            "碧深红悄。", 
            "弦促杯宽，病疏春少。", 
            "倚瑶瑟、暂舒幽袍。", 
            "旧怀孤，芳事老。", 
            "任曲肠千绕。", 
            "有谁知道。"
        ], 
        "title": "锦帐春 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "华发阅山青。", 
            "屈指周星。", 
            "故人谁与话平生。", 
            "旧事蓬莱重检点，烟浪无声。", 
            "蟫梦校寒檠。", 
            "秋籁曾听。", 
            "蠹馀残墨沁红冰。", 
            "风景不殊朝市改，愁对新亭。"
        ], 
        "title": "浪淘沙 自题庚子秋词后 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "三管说漂零。", 
            "鸾驭风灯。", 
            "怪来词笔杂边声。", 
            "雅雨黎风同飒杳，持似谁听。", 
            "燕越旧游情。", 
            "人海纵横。", 
            "梦华一卷太分明。", 
            "唤起浪仙相比瘦，酹酒山城。"
        ], 
        "title": "浪淘沙 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "律迟寒谷叹无春。", 
            "剩挽枯条扫陌尘。", 
            "一夕东皇偷点染，试妆争似隔年人。"
        ], 
        "title": "杨柳枝 蓟门春柳词三十首，借比竹余音韵 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "和雨和风镇日吹。", 
            "才看起舞复低垂。", 
            "轻狂不中花城选，惯为离人惹恨丝。"
        ], 
        "title": "杨柳枝 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "火出心空树半残。", 
            "尚垂青妩绾征鞍。", 
            "紫骝嘶过花间去，错怨娇黄不耐攀。"
        ], 
        "title": "杨柳枝 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "太液风多废起眠。", 
            "月梳云沐自年年。", 
            "新莺那识霓裳曲，舞向离宫吊暮烟。"
        ], 
        "title": "杨柳枝 其四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "玉沟金水自回环。", 
            "春殿葳蕤闭九关。", 
            "燕子不知人世改，衔泥依旧觅巢还。"
        ], 
        "title": "杨柳枝 其五", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "一束宫腰太瘦生。", 
            "回风回雪总堪惊。", 
            "家山舞破春仍在，莫遣黄鹂更费声。"
        ], 
        "title": "杨柳枝 其六", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "学得啼妆掩醉妆。", 
            "偷描浅黛点初黄。", 
            "搴条挽作相思结，萦损愁春九曲肠。"
        ], 
        "title": "杨柳枝 其七", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "半罨宫墙半覆堤。", 
            "落花无赖晚莺啼。", 
            "一从黄竹歌声断，青雀归飞不肯西。"
        ], 
        "title": "杨柳枝 其八", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "千缕愁萦更梦萦。", 
            "搓绵弄絮岂无情。", 
            "因风面旋犹胜舞，飞度层城路不明。"
        ], 
        "title": "杨柳枝 其九", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "曾伴惊鸿妙舞来。", 
            "灵和千树换新栽。", 
            "虬柯半死新稊在，犹自依依九子台。"
        ], 
        "title": "杨柳枝 其十", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "淰淰波光冱晓寒。", 
            "梨云如雪雨初残。", 
            "婆娑写出龙池影，难着沧洲画稿看。"
        ], 
        "title": "杨柳枝 其十一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "莺梭燕剪两差池。", 
            "织得霓旌卷凤旗。", 
            "婀娜新华宫畔路，暗黄犹映万年枝。"
        ], 
        "title": "杨柳枝 其十二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "隋宫殿脚汉宫腰。", 
            "舞送飞红过便桥。", 
            "不管兴亡管离别，休将旧恨问新条。"
        ], 
        "title": "杨柳枝 其十三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "颦青亸碧殢人怜。", 
            "露叶烟条未翳蝉。", 
            "正是清明西苑路，葬花天气吊遗钿。"
        ], 
        "title": "杨柳枝 其十四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "已含离绪更含烟。", 
            "万树园居带玉泉。", 
            "莫问瑶池阿母事，新词凄绝鹧鸪天。"
        ], 
        "title": "杨柳枝 其十五", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "罥日晴丝织曲尘。", 
            "醺醺如醉绛都春。", 
            "狗屠燕市今难遇，却唤流莺作酒人。"
        ], 
        "title": "杨柳枝 其十六", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "万柳堂空致自佳。", 
            "从教移植满天街。", 
            "野云风概遗山曲，撩我寻春感旧怀。"
        ], 
        "title": "杨柳枝 其十七", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "百啭宫莺别上林。", 
            "旧尘新梦两沉沉。", 
            "谁将苑转杨花曲，吹落繁枝减路阴。"
        ], 
        "title": "杨柳枝 其十八", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "粘天踒地太纤柔。", 
            "不待临风始欲愁。", 
            "阿亸声中横笛怨，舞低斜月水明楼。"
        ], 
        "title": "杨柳枝 其十九", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "几抛愁眼斗长颦。", 
            "漫绾纤丝强赠人。", 
            "飞过宫墙随苑水，不嫌呼作两家春。"
        ], 
        "title": "杨柳枝 其二十", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "年涯泥絮黯心惊。", 
            "忆得忘忧作赋情。", 
            "刻意伤春复伤逝，千条一夕变秋声。"
        ], 
        "title": "杨柳枝 其二十一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "三成玄圃九成台。", 
            "曾按春人歌舞来。", 
            "凤辇不归离苑锁，隔墙时见野棠开。"
        ], 
        "title": "杨柳枝 其二十二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "拟倩游丝惹住春。", 
            "踏摇时斗小腰身。", 
            "榆钱买得抛家恨，一名思君清路尘。"
        ], 
        "title": "杨柳枝 其二十三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "麝作流尘犀作株。", 
            "莺邻燕户亦蘧庐。", 
            "舆儓国嫒皆颜色，谁见当年卫子夫。"
        ], 
        "title": "杨柳枝 其二十四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "结带题巾恐未堪。", 
            "芜城哀怨忆江南。", 
            "春风虾菜亭边路，小借清阴积水潭。"
        ], 
        "title": "杨柳枝 其二十五", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "涂成半额斗新眉。", 
            "折得千条结网丝。", 
            "眉样恨长丝恨弱，从渠玉貌解伤时。"
        ], 
        "title": "杨柳枝 其二十六", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "脆似苇苕散似萍。", 
            "好春芳物付飘零。", 
            "莺巢折后红绵薄，摇艳偏夸眼最青。"
        ], 
        "title": "杨柳枝 其二十七", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "梦云无据黯魂销。", 
            "又踏杨花过谢桥。", 
            "通体禁风留不得，只怜麟带压愁腰。"
        ], 
        "title": "杨柳枝 其二十八", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "轻丝流乱闭朱栊。", 
            "舞竹歌桃一笑空。", 
            "却怪絮花寒食路，夹城灯火九微风。"
        ], 
        "title": "杨柳枝 其二十九", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "梦华心事已成尘。", 
            "绮岁清裁颂璧津。", 
            "除却长杨兼羽猎，而今词笔属何人。"
        ], 
        "title": "杨柳枝 其三十", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "记傍宫墙擪笛吹。", 
            "蓟门烟柳感春词。", 
            "而今萧瑟江关道，谁向天边添两枝。"
        ], 
        "title": "江南春柳词七十二首 杨柳枝·江南春柳词，借《尊前集》韵五十首，《花间集》韵二十二首，共七十二首。 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "春雨江南杏闹时。", 
            "题巾句好共依依。", 
            "亚夫谁道非儿戏，醉折杨枝当指挥。"
        ], 
        "title": "江南春柳词七十二首 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "南岳夫人卷绣帏。", 
            "披香博士唾冰丝。", 
            "白门乌夜啼难歇，枉听新歌杨叛儿。"
        ], 
        "title": "江南春柳词七十二首 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "才思轻狂逐絮飞。", 
            "漫天匝地任风吹。", 
            "沉郎堆叠苔阶满，争羡青钱能入时。"
        ], 
        "title": "江南春柳词七十二首 其四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "眉样横波皆入时。", 
            "新妆那复斗腰肢。", 
            "明星玉女供洒扫，拜下楼心总为谁。"
        ], 
        "title": "江南春柳词七十二首 其五", 
        "type": "词", 
        "yun": "支"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "情尽桥临雁水滨。", 
            "枯槎残蘖阅千春。", 
            "多生厌入离人手，约水颦青也赚人。"
        ], 
        "title": "江南春柳词七十二首 其六", 
        "type": "词", 
        "yun": "真"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "虿发鬈焦袅更垂。", 
            "绾春叆叇蹙金丝。", 
            "丁香纵有同心结，寄恨酬欢两未知。"
        ], 
        "title": "江南春柳词七十二首 其七", 
        "type": "词", 
        "yun": "支"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "兰成绮怨赋青旗。", 
            "哀到江南日暮时。", 
            "大树飘零君莫问，婆娑生意感支离。"
        ], 
        "title": "江南春柳词七十二首 其八", 
        "type": "词", 
        "yun": "支"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "摇落江潭怨岁华。", 
            "玉关不度被春遮。", 
            "只闻张陆称交让，谁割清阴属两家。"
        ], 
        "title": "江南春柳词七十二首 其九", 
        "type": "词", 
        "yun": "麻"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "梦魂拘管惯成迷。", 
            "花艳尘香惊大堤。", 
            "无限新栽官柳好，可怜三匝欠乌栖。"
        ], 
        "title": "江南春柳词七十二首 其十", 
        "type": "词", 
        "yun": "齐"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "薄怒佯瞋赤凤来。", 
            "倾城标格降舆台。", 
            "诞诞燕尾拖泥絮，咬破新花尽碎挼。"
        ], 
        "title": "江南春柳词七十二首 其十一", 
        "type": "词", 
        "yun": "灰"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "早识长眉妒更多。", 
            "悔移蜀柳植灵和。", 
            "当年张绪今憔悴，晚向金城发浩歌。"
        ], 
        "title": "江南春柳词七十二首 其十二", 
        "type": "词", 
        "yun": "歌"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "似恨东风不展眉。", 
            "东风叵耐尽情吹。", 
            "吹眠吹起还吹落，瘦杀临春千万枝。"
        ], 
        "title": "江南春柳词七十二首 其十三", 
        "type": "词", 
        "yun": "支"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "行人攀折损宫腰。泣露颦烟恋旧条。", 
            "留得一枝栖杜宇。要听啼血过津桥。"
        ], 
        "title": "江南春柳词七十二首 其十四", 
        "type": "词", 
        "yun": "萧"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "树老心空鬓尚青。", 
            "风流天赋与多情。", 
            "任他兵火交摧挫，劫后犹堪庇燕莺。"
        ], 
        "title": "江南春柳词七十二首 其十五", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "玉门斜日映搴旗。", 
            "野堠凋阴盘马时。", 
            "一夕乡心入羌笛，江边梅发对垂垂。"
        ], 
        "title": "江南春柳词七十二首 其十六", 
        "type": "词", 
        "yun": "支"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "三出凤州漫浪夸。", 
            "那胜越艳比吴娃。", 
            "千丝不结鸱夷网，身是江南桑苎家。"
        ], 
        "title": "江南春柳词七十二首 其十七", 
        "type": "词", 
        "yun": "麻"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "金谷河阳旧有名。", 
            "南朝狎客更风情。", 
            "珊瑚血点燕支辱，后庭玉树变秋声。"
        ], 
        "title": "江南春柳词七十二首 其十八", 
        "type": "词", 
        "yun": "庚"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "苦为坠楼悲艳骨，甘从饿杀竞纤腰。", 
            "倾城倾国都销歇，舞尽春风万万条。"
        ], 
        "title": "江南春柳词七十二首 其十九", 
        "type": "词", 
        "yun": "萧"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "尽抛蠃黛斗长眉。", 
            "更倩莺梭织恨丝。", 
            "絮乱丝繁眉自锁，夭斜争似旧家时。"
        ], 
        "title": "江南春柳词七十二首 其二十", 
        "type": "词", 
        "yun": "支"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "翳蝉羞露怯高枝。", 
            "漾曲揉金窣嫩丝。", 
            "一自斑骓轻解系，笼鹦低唤误他谁。"
        ], 
        "title": "江南春柳词七十二首 其二十一", 
        "type": "词", 
        "yun": "支"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "虚传丽则长杨赋，乍可清风栗里庭。", 
            "边塞北条维地络，永丰西角动天星。"
        ], 
        "title": "江南春柳词七十二首 其二十二", 
        "type": "词", 
        "yun": "青"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "人柳三眠出汉宫。", 
            "酣春沉醉九微风。", 
            "铜驼荆棘铜仙泪，一样凄凉似梦中。"
        ], 
        "title": "江南春柳词七十二首 其二十三", 
        "type": "词", 
        "yun": "东"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "羞逐鸱夷放钓船。", 
            "五湖明月秣陵烟。", 
            "过江名士如相问，姓字犹悬尺五天。"
        ], 
        "title": "江南春柳词七十二首 其二十四", 
        "type": "词", 
        "yun": "先"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "絮搏成黈丝作旒。", 
            "教睹官仪起凤楼。", 
            "解识宦情如博塞，任他无蟹有监州。"
        ], 
        "title": "江南春柳词七十二首 其二十五", 
        "type": "词", 
        "yun": "尤"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "曲澜轻漾醉芳埃。", 
            "厌杀章台忆钓台。", 
            "苦欲移根近清路，因何不傍白榆栽。"
        ], 
        "title": "江南春柳词七十二首 其二十六", 
        "type": "词", 
        "yun": "灰"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "蟹簖鱼梁近水垂。", 
            "更添渔具续天随。", 
            "西湖五柳陶羹好，争及东都宋嫂时。"
        ], 
        "title": "江南春柳词七十二首 其二十七", 
        "type": "词", 
        "yun": "支"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "疏封细柳彻侯条。", 
            "白马青丝共踏摇。", 
            "衔得杨花窠里住，一肩风月送前朝。"
        ], 
        "title": "江南春柳词七十二首 其二十八", 
        "type": "词", 
        "yun": "萧"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "绿芜凋尽赋台城。", 
            "玉埒金椎鹿角营。", 
            "入望萋萋魂欲断，柔丝那更绊行人。"
        ], 
        "title": "江南春柳词七十二首 其二十九", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "酥雨烘晴莺晓初。", 
            "条风飏暖燕归徐。", 
            "娇春莫道无颜色，姹紫嫣红总不如。"
        ], 
        "title": "江南春柳词七十二首 其三十", 
        "type": "词", 
        "yun": "鱼"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "锻灶嵇康眼独青。", 
            "竹林游赏异新亭。", 
            "好陪隐士闲门巷，不为天家护琐厅。"
        ], 
        "title": "江南春柳词七十二首 其三十一", 
        "type": "词", 
        "yun": "青"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "参差流艳御香繁。", 
            "不赋华林赋小园。", 
            "草木无情岂蠲忿，忘忧何事树金萱。"
        ], 
        "title": "江南春柳词七十二首 其三十二", 
        "type": "词", 
        "yun": "元"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "新词月节教歌成。", 
            "月月春风夜夜情。", 
            "三十六宫都应节，全回大地作春声。"
        ], 
        "title": "江南春柳词七十二首 其三十三", 
        "type": "词", 
        "yun": "庚"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "颓林楗石障河桥。", 
            "急束齐裁带叶烧。", 
            "留得风流根性在，春回依旧长新条。"
        ], 
        "title": "江南春柳词七十二首 其三十四", 
        "type": "词", 
        "yun": "萧"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "篆伴芝英画彷迂。", 
            "射工穿叶未嫌粗。", 
            "御轮学得临风态，六艺通材擅得无。"
        ], 
        "title": "江南春柳词七十二首 其三十五", 
        "type": "词", 
        "yun": "虞"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "何心惹雾复拖烟。", 
            "攀折随人度岁年。", 
            "斜出酒帘红杏外，将无误眼到旌旃。"
        ], 
        "title": "江南春柳词七十二首 其三十六", 
        "type": "词", 
        "yun": "先"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "支风给露逐时新。", 
            "不管迎春管送春。", 
            "象渡漓山曾手植，攀条陨涕更何人。"
        ], 
        "title": "江南春柳词七十二首 其三十七", 
        "type": "词", 
        "yun": "真"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "圈花幂曲小青楼。", 
            "压酒吴姬字莫愁。", 
            "醉倚朱阑新月上，万丝如发学梳头。"
        ], 
        "title": "江南春柳词七十二首 其三十八", 
        "type": "词", 
        "yun": "尤"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "风怀桃叶伴桃根。", 
            "衣袂啼痕间酒痕。", 
            "毕竟不关惆怅事，十年花月别青门。"
        ], 
        "title": "江南春柳词七十二首 其三十九", 
        "type": "词", 
        "yun": "元"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "折杨古调总违时。", 
            "下里巴人世共推。", 
            "画壁旗亭真赏在，匆匆遣唱渭城诗。"
        ], 
        "title": "江南春柳词七十二首 其四十", 
        "type": "词", 
        "yun": "支"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "换舞巴歈替得么。吴讴适怨转清和。", 
            "新来学得鲜卑语。舞错凉州可奈何。"
        ], 
        "title": "江南春柳词七十二首 其四十一", 
        "type": "词", 
        "yun": "歌"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "含风宛转玉儿家。", 
            "十丈游丝绾日斜。", 
            "车驾六萌迎窈窕，蝉纱雾縠罩非花。"
        ], 
        "title": "江南春柳词七十二首 其四十二", 
        "type": "词", 
        "yun": "麻"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "彩幡人胜簇钗钿。", 
            "水眄兰情映碧鲜。", 
            "舞罢相邀看花去，趁蜂随蝶罥秋千。"
        ], 
        "title": "江南春柳词七十二首 其四十三", 
        "type": "词", 
        "yun": "先"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "与梅同占渡江春。", 
            "输却东风一度新。", 
            "闲艳暗香评泊尽，空劳委路托清尘。"
        ], 
        "title": "江南春柳词七十二首 其四十四", 
        "type": "词", 
        "yun": "真"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "游鹿开河不记年。", 
            "鹤飞萤葬玉生烟。", 
            "漂馀木柿邗沟上，留待疏淮好碇船。"
        ], 
        "title": "江南春柳词七十二首 其四十五", 
        "type": "词", 
        "yun": "先"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "东湖官柳几年栽。", 
            "临水青青画本开。", 
            "皮作民粮惟骨在，婆娑犹自望春来。"
        ], 
        "title": "江南春柳词七十二首 其四十六", 
        "type": "词", 
        "yun": "灰"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "青回鬓雪护衣云。", 
            "乞得回仙不老春。", 
            "更种灵根观自在，度他贤劫大千人。"
        ], 
        "title": "江南春柳词七十二首 其四十七", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "托迹渊明耄逊余。", 
            "风流孝伯世应无。", 
            "星躔本自邻东井，羞作人间五大夫。"
        ], 
        "title": "江南春柳词七十二首 其四十八", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "堕尽名城堙尽池。", 
            "强台临望憺忘归。", 
            "江湖满地烟波在，不缉荷衣缉柳衣。"
        ], 
        "title": "江南春柳词七十二首 其四十九", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "故枝折尽折新枝。", 
            "无复清阴与覆堤。", 
            "重上河梁携手处，花骢解意向空嘶。"
        ], 
        "title": "江南春柳词七十二首 其五十", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "离肠九曲逗柔条。", 
            "带眼频移损瘦腰。", 
            "便织花圈投水去，缠绵犹自绕红桥。"
        ], 
        "title": "江南春柳词七十二首 其五十一", 
        "type": "词", 
        "yun": "萧"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "金水河边锦里傍。", 
            "一渠春酒压鹅黄。", 
            "砑笺渲染桃花色，十样离诗彀断肠。"
        ], 
        "title": "江南春柳词七十二首 其五十二", 
        "type": "词", 
        "yun": "阳"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "生绡十幅写苗条。", 
            "骀荡春心记板桥。", 
            "岂为閒情瑕白璧，莫倚纤腰笑折腰。"
        ], 
        "title": "江南春柳词七十二首 其五十三", 
        "type": "词", 
        "yun": "萧"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "也随红叶度宫沟。", 
            "不作良媒翻惹愁。", 
            "吹皱春池干底事，坏云骄絮惯遮楼。"
        ], 
        "title": "江南春柳词七十二首 其五十四", 
        "type": "词", 
        "yun": "尤"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "碧鸡坊外草堂西。", 
            "罨画花潭簇石堤。", 
            "留得千秋脂粉泽，薛涛井畔碧萋萋。"
        ], 
        "title": "江南春柳词七十二首 其五十五", 
        "type": "词", 
        "yun": "齐"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "迎阳莺羽炫成金。", 
            "脆炙初簧弄好音。", 
            "博劳多言鸲鹆舞，误人江上动愁心。"
        ], 
        "title": "江南春柳词七十二首 其五十六", 
        "type": "词", 
        "yun": "侵"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "笛里关山路万重。", 
            "锦城回望隔芙蓉。", 
            "阳安唐柳应无恙，会友逍遥竞汉风。"
        ], 
        "title": "江南春柳词七十二首 其五十七", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "石访支机开卦频。", 
            "问津休误泛槎人。", 
            "江南春尽寒犹劲，雪外蓬婆未识春。"
        ], 
        "title": "江南春柳词七十二首 其五十八", 
        "type": "词", 
        "yun": "真"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "柔荑才吐露痕微。", 
            "便蹙风丝逗雨丝。", 
            "阿亸一声羌笛怨，断云幽梦曲中吹。"
        ], 
        "title": "江南春柳词七十二首 其五十九", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "南浦新波绿涨时。", 
            "离觞供泪玉双垂。", 
            "牵丝宛转随郎去，逐浪因风路不知。"
        ], 
        "title": "江南春柳词七十二首 其六十", 
        "type": "词", 
        "yun": "支"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "御苑仙城一样青。", 
            "寄将离绪谢芳卿。", 
            "芙蓉梦影分明在，莫厌凡情讶蓦生。"
        ], 
        "title": "江南春柳词七十二首 其六十一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "随风低扫落花深。", 
            "披拂朱阑缕缕金。", 
            "苦为颠狂长傍路，邮亭芳草动离心。"
        ], 
        "title": "江南春柳词七十二首 其六十二", 
        "type": "词", 
        "yun": "侵"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "吹花斗草竞春条。", 
            "妒雪愁丝两不饶。", 
            "若遇东施应绝倒，捧心何意损纤腰。"
        ], 
        "title": "江南春柳词七十二首 其六十三", 
        "type": "词", 
        "yun": "萧"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "坠溷飘茵两任飞。", 
            "非关燕掠与莺欺。", 
            "萍根若解怜桃梗，共浣春江莫妒伊。"
        ], 
        "title": "江南春柳词七十二首 其六十四", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "汁染青衫映绿波。", 
            "春神无赖强张罗。", 
            "骊驹也识人肠断，拗折鞭丝赠恨多。"
        ], 
        "title": "江南春柳词七十二首 其六十五", 
        "type": "词", 
        "yun": "歌"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "漫把缠绵强泥人。", 
            "啼红化碧翠长颦。", 
            "芝田枉托微波语，不赋针神赋洛神。"
        ], 
        "title": "江南春柳词七十二首 其六十六", 
        "type": "词", 
        "yun": "真"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "通体留仙一搦腰。", 
            "盘中婀娜掌中描。", 
            "砑罗裙畔飞轻凤，楚佩衔时尽放娇。"
        ], 
        "title": "江南春柳词七十二首 其六十七", 
        "type": "词", 
        "yun": "萧"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "绿杨枝外是天河。", 
            "梦掐仙音梵谱和。", 
            "识得人间离索苦，玄霜捣尽误姮娥。"
        ], 
        "title": "江南春柳词七十二首 其六十八", 
        "type": "词", 
        "yun": "歌"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "金丝晴窣蝶黄乾。", 
            "吴苑风多怯晓寒。", 
            "廿四桥边鱼浪阔，青袍如雪倚阑干。"
        ], 
        "title": "江南春柳词七十二首 其六十九", 
        "type": "词", 
        "yun": "寒"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "十三楼外雨濛濛。", 
            "小苑青楼接大功。", 
            "燕子不归春寂寂，六朝如梦葬东风。"
        ], 
        "title": "江南春柳词七十二首 其七十", 
        "type": "词", 
        "yun": "东"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "沟断清淮接浊河。", 
            "扬州花月汴州歌。", 
            "若教画手能描写，江北江南不较多。"
        ], 
        "title": "江南春柳词七十二首 其七十一", 
        "type": "词", 
        "yun": "歌"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "不吊苏台不怨隋。", 
            "万年芳树好阴垂。", 
            "扬灵乞得东风便，玉笛横江尽意吹。"
        ], 
        "title": "江南春柳词七十二首 其七十二", 
        "type": "词", 
        "yun": "支"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "冷风如剪。", 
            "送幽径、落花几点。", 
            "卧游程缓。", 
            "笋舆带轻幰。", 
            "卅里重回首，似度千岩深远。", 
            "暮看童稚迎门，慰岑寂，两眉展。", 
            "余生自遣。", 
            "反招隐、谁为赋遍。", 
            "故交心款。", 
            "恨相见犹晚。", 
            "茅柴任倾倒，不待园蔬供馔。", 
            "笑指窗外千竿，对人青眼。"
        ], 
        "title": "清波引 葆斋夫妇迎余至黑石街养疴，其所居在万竹间，境极幽邃", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "时命由来即事功。", 
            "贩缯屠狗是英雄。", 
            "竹林谁与挹清风。", 
            "碧血几人同化燐，青编无笔更褒忠。", 
            "此生元合老书佣。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "晓起钩帘，碧琉璃罩诸天界。", 
            "绿阴千树胜花时，净洗浮华态。", 
            "老去春情渐改。", 
            "曳筇枝、横穿晻霭。", 
            "藓厓松磴，断浦平桥，悠然心会。", 
            "长忆西湖，旧盟鸥鹭应犹在。", 
            "白堤行尽更苏堤，垂柳如交盖。", 
            "匝地兵尘未解。", 
            "剩孤踪、栖迟剑外。", 
            "年年发短，岁岁阴新，可能相待。"
        ], 
        "title": "烛影摇红", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "江南忆，最忆是南徐。", 
            "千里帆樯成水市，三山楼殿入虚无。", 
            "北顾意踌躇。"
        ], 
        "title": "望江南", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "幽静婵娟，天然异、尘凡草木。", 
            "便假说、楚骚曾咏，国香堪服。", 
            "岩桂也应输品格，江蓠只合供奴仆。", 
            "算谢家、玉树并来看，犹嫌俗。", 
            "修蛾扫，眉痕蹙。", 
            "仙带曳，裙腰绿。", 
            "与招魂位置，藐姑山麓。", 
            "琴筑泠泠千步涧，烟霏杳杳三间屋。", 
            "向此中、同配水仙王，宜秋菊。"
        ], 
        "title": "满江红", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "并刀不剪愁千斛。", 
            "却剪溪山成小幅。", 
            "无边暝色送归鸦，有信寒风催落木。", 
            "吴侬生长吴江曲。", 
            "尽日沦涟看不足。", 
            "儿时解把钓鱼竿，老去玄真歌懒续。"
        ], 
        "title": "玉楼春 自题山水小景", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "变幻休论当世事。", 
            "深谷高陵，只在人心里。", 
            "醉踏春阳欢未已。", 
            "烦忧从此如云起。", 
            "夹岸楼台镫火市。", 
            "步步重经，步步伤心地。", 
            "一寸山河多少泪。", 
            "江南塞北三千里。"
        ], 
        "title": "蝶恋花 病起重入渝州市作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "百种无聊，晚来曳杖临江渚。", 
            "平野落照苍茫，蝉声和邪许。", 
            "瘦缆危樯，客船行贾。", 
            "异地相逢，凭仗寄语。", 
            "想当石头发处。", 
            "烟鬟拥、错落开帆鼓。", 
            "频年刘郎，洒衣唯有泪如雨。", 
            "拟借吴音，自吟愁句。", 
            "此曲难知，休便唱与。"
        ], 
        "title": "吴音子 晚步嘉陵江畔，闻客舟中有吴音者，感赋。用东山韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "乍意倦、轻拢慢撚，暗伤春老。", 
            "四弦斜抱。", 
            "梦落胡沙道。", 
            "合眼幽吟谁告。", 
            "丹青已晓。"
        ], 
        "title": "醉吟商小品", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "春到东斋，花开西府。", 
            "愁心直寄江干渡。", 
            "年年江水总平堤，何曾一滴东流去。", 
            "归讯难凭，佳辰休误。", 
            "清溪花好应无数。", 
            "细思此地即江南，家山更肯留人住。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "又堕缠绵辛苦里。", 
            "侬是春蚕，到死丝方已。", 
            "欲颂清扬还自制。", 
            "灵台深处镌名字。", 
            "相望千重元尺咫。", 
            "无计寻君，或者君能至。", 
            "见又逡巡成退避。", 
            "傍帘鹦鹉知人意。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "相忆何如相见好，往来唯子情真。", 
            "小年志气恰如神。", 
            "语随残烛尽，心共㬉炉温。", 
            "相见依然相别去，从今书札须勤。", 
            "风寒渭水叶纷纷。", 
            "倘过征战地，应有未招魂。"
        ], 
        "title": "临江仙 冯润琴自马鞍山来访余于北碚，不值，又追至重庆，投词为贽。和其韵，即送之赴城固", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "弥天四海。", 
            "凤子声名在。", 
            "人物王吴争意态。", 
            "早使苏髯下拜。", 
            "劳君念我清癯。", 
            "梦中结想成图。", 
            "莫笑偶然相似，本来我亦非吾。"
        ], 
        "title": "清平乐 吕凤子为卢冀野画人物，神气类余，并媵书云：以相念之极，故不觉下笔逼肖。因戏题", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "误年来、几番花信，南园花事谁问。", 
            "催花漫怨东风恶，偏向素秋尤紧。", 
            "君细认。", 
            "看桂粟香残，柳也凋零尽。", 
            "霜空四警。", 
            "怕寒到巴山，乌啼绕树，落叶已成阵。", 
            "阳台下，梦事荒唐再整。", 
            "为云为雨无定。", 
            "美人远隔秋江水，葭苇乱流千顷。", 
            "归未稳。", 
            "便纵有归期，也是明年讯。", 
            "腰围瘦损。", 
            "枉带结同心，钗簪宝髻，难解此时恨。"
        ], 
        "title": "摸鱼儿 闻桂林柳州相继失陷之信", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "绿阴青子苕溪畔，先教杜郎愁赋。", 
            "睍睆啼莺，流连戏蝶，往事不堪回顾。", 
            "游春味苦。", 
            "甚花境全休，草芽方怒。", 
            "谩抚修篁，欲参禅语更非故。", 
            "婆娑生意尽矣，又支离似此，难中斤斧。", 
            "剩叶辞枝，留根障水，几阅江风岚暑。", 
            "形模细数。", 
            "认夕照明边，乱云堆处。", 
            "代少营丘，倩谁同画取。"
        ], 
        "title": "台城路 咏枯树，和鹓雏韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "梦里游仙曳。", 
            "烟绡雾縠，相逢惊乍。", 
            "飘堕暗香，侵肌细闻兰麝。", 
            "悤悤拜了双星，倩灵鹊、填桥同驾。", 
            "循池骤西风，怪得莲衣初卸。", 
            "珠露任倾洒。", 
            "叹炎凉顿隔，秋心难写。", 
            "短釭冷，香烬散，独眠深夜。", 
            "沈忧替却清狂，又早是、前盟休也。", 
            "多谢褪红笺，尚留情话。"
        ], 
        "title": "惜秋华", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "高楼目注大江东。", 
            "一重山色外，又千重。", 
            "江流屈折万山中。", 
            "流不尽，尽处有丹枫。", 
            "桥影卧如虹。", 
            "也曾携浊酒，缆孤篷。", 
            "如今渔火乱遥烽。", 
            "寒山寺，夜半尚鸣钟。"
        ], 
        "title": "小重山", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "万事如云不可量。", 
            "明镫难熨旧回肠。", 
            "绿珠竟遣随孙尉，小玉终须忆李郎。", 
            "将薄倖，换悲凉。", 
            "锦城花叶易凋伤。", 
            "多情剩有红襟燕，岁岁衔泥入画堂。"
        ], 
        "title": "鹧鸪天 芷町酒后读余天香词，荡气回肠，不能自已，因亦述红燕故事索赋", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "石瘦江空。", 
            "见洛神徙倚，影若惊鸿。", 
            "遗簪尚留江汜，付与花工。", 
            "肯向东风开落，是开后、初拟东风。", 
            "婷婷带愁立，翠玉根欹，金盏香融。", 
            "昔游浑不记，记钗盟钿约，曾赋心同。", 
            "岭梅堪友，矾弟正并幽踪。", 
            "恐被琴高认得，遣鲤鱼、还隐鲛宫。", 
            "空留唾痕碧，夜色微茫，月堕烟中。"
        ], 
        "title": "国香慢 自题水仙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "江水碧。", 
            "江上翠屏千万叠。", 
            "轻舟打桨南飞疾。", 
            "莫愁归路迢遥极。", 
            "尽应识。", 
            "画师缩地才盈尺。"
        ], 
        "title": "归自谣 替朱锦江归舟图", 
        "type": "词", 
        "yun": null
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "瑶章细读启吾曹，欲效神姿梦枉劳。", 
            "淡泊素描创异调，凄凉擅绘独成骚。", 
            "寒灯陋室萧疏静，冷月危楼逸兴高。", 
            "莫道年衰无济事，犹能挥洒壮心豪。"
        ], 
        "title": "读君诗感怀叶老", 
        "type": "律诗", 
        "yun": "豪"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "雷雨风薰夏日长，遥怜翰客念家乡。", 
            "池边弱柳无心问，园内繁花不感香。", 
            "常恼江涛惊好梦，性耽吟咏遣愁肠。", 
            "何时白首重相叙，携手迎风步夕阳。"
        ], 
        "title": "寄怀致叶云峰", 
        "type": "律诗", 
        "yun": "阳"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "弄笔龙砂小玩童，惊动南极老仙翁。", 
            "偶将小苑海棠色，惹出瑶台天锦红。", 
            "承赐神词擎细读，自知拙谬再勤攻。", 
            "群贤会集祝嘏日，也趋丹阶拜聃公。"
        ], 
        "title": "答谢王益老赐和", 
        "type": "律诗", 
        "yun": "东"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "秋风拂拂去家邦，夏日炎炎返故乡。", 
            "梁燕回风迎旧主，池荷怒放炫新妆。", 
            "素心邻曲携浆候，青发村童问字忙。", 
            "老友时将疑义析，深宵剪烛语沧桑。"
        ], 
        "title": "欣闻叶公旋里，偕杨民老同访", 
        "type": "律诗", 
        "yun": "阳"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "水畔江城古暨阳，苏杭古谚比天堂。", 
            "著名鲈脍怀张翰，鼓棹吴门谒孟尝。", 
            "骚客曾评梅雪白，诗人又赋菊柑黄。", 
            "正当春光明媚日，桃花如锦盼刘郎。"
        ], 
        "title": "步刘晓光忆澄江二首 其一", 
        "type": "律诗", 
        "yun": "阳"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "山川秀丽志华阳，分野群星会一堂。", 
            "名馆佳肴叨盛宴，茅台美酒忝初尝。", 
            "高吟胥口鹭翔白，长哨山头橘炫黄。", 
            "潇酒风流谁得似，帘开掏果掷潘郎。"
        ], 
        "title": "步刘晓光忆澄江二首 其二", 
        "type": "律诗", 
        "yun": "阳"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "拙政名园另辟门，今来未见古萝藤。", 
            "亭台水阁旧相识，书画云屏今尚存。", 
            "石径疏林看雀斗，柳塘落叶惹鱼吞。", 
            "回廊走尽疑无路，竹影洞天又一村。"
        ], 
        "title": "丙辰九月上旬重访吴门陪同杨民老叶咏老畅游园林拙政园二律 其一", 
        "type": "律诗", 
        "yun": null
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "竹影洞天又一村，霞光夺目菊千盆。", 
            "嫣红姹紫迎人笑，嫩绿娇黄媚眼睁。", 
            "石隙奇枝伸水面，篱边挺蕊带霜痕。", 
            "白头留恋秋容美，衣染花香出院门。"
        ], 
        "title": "丙辰九月上旬重访吴门陪同杨民老叶咏老畅游园林拙政园二律 其二", 
        "type": "律诗", 
        "yun": null
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "留园久著景清幽，遍览江南孰与俦。", 
            "馆阁玲珑非凡筑，亭台璀璨拟琼楼。", 
            "黄花满径如虹带，绿柳垂塘似翠旒。", 
            "愿此风光长不老，湖山胜迹共千秋。"
        ], 
        "title": "留园一律", 
        "type": "律诗", 
        "yun": "尤"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "高蝉饱露噪声强，倦鸟归栖密树藏。", 
            "响触宾王悲梦狱，鸣哀蜀帝泣高冈。", 
            "长沙鵩鸟秋啼月，燕地幽人夏降霜。", 
            "莫为前贤空慨叹，后人谁再诵骚章。"
        ], 
        "title": "怀古", 
        "type": "律诗", 
        "yun": "阳"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "人生七十古来稀，耄耋高龄有厚基。", 
            "平步三台无足贵，齐眉双寿可称奇。", 
            "原来东海贝宫草，本是南山玉殿芝。", 
            "兰桂承芳俱显达，年年堂上献琼卮。"
        ], 
        "title": "寿王益老八十一岁华诞", 
        "type": "律诗", 
        "yun": "支"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "雁去燕来几度春，蹉跎岁月劫馀身。", 
            "风尘久历沧桑变，霜雪残年海鸟亲。", 
            "金谷梁园空有迹，长沙蜀道已无人。", 
            "堪怜明月相随影，仍伴松筠照白蘋。"
        ], 
        "title": "秋夜感怀", 
        "type": "律诗", 
        "yun": "真"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "连山叠翠画图中，踯躅涧边一老翁。", 
            "仰首凝神观瀑布，旋踪悉意抚乔松。", 
            "凭窗夜静邀明月，杖策曦微当晓风。", 
            "午榻沈酣抛手卷，宛如高卧汉庞公。"
        ], 
        "title": "赠杨公避暑山墅", 
        "type": "律诗", 
        "yun": null
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "三春遍地去寻芳，小苑花开有海棠。", 
            "宴罢杨妃娇醉态，承恩虢国俏浓装。", 
            "枝头好鸟鸣春色，叶底群蜂采蕊黄。", 
            "深夜会须照高烛，婵娟作伴莫惊皇。"
        ], 
        "title": "小园海棠盛开乞正", 
        "type": "律诗", 
        "yun": "阳"
    }, 
    {
        "author": "李西庚", 
        "era": "近现代", 
        "subtype": "七言律诗", 
        "text": [
            "春来小苑百花开，都是先生手自栽。", 
            "除蔓耘泥忘饥渴，围篱叠石尚徘徊。", 
            "花间俯首芟芜草，树下蹲身剔藓苔。", 
            "今日满园花盛发，皆由辛苦力换来。"
        ], 
        "title": "春日游园", 
        "type": "律诗", 
        "yun": "灰"
    }, 
    {
        "author": "李四光", 
        "era": "近现代", 
        "subtype": null, 
        "text": [
            "崎岖五岭路，嗟君从我游。", 
            "峰峦隐复见，环绕湘水头。", 
            "风云忽变色，瘴疠蒙金瓯。", 
            "山兮复何在，石迹耿千秋。"
        ], 
        "title": "失题", 
        "type": "古风", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "学古端宜学圣贤，纲常名教孰仔肩。", 
            "千钧一发尊吾体，月夜悲歌涕泗连。"
        ], 
        "title": "许用哭明伦堂", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "谁是前朝乾净土，举家飘泊陋安居。", 
            "长号风雨声同哑，海岛葬身类我鱼。"
        ], 
        "title": "陆苏弃家浮海", 
        "type": "绝句", 
        "yun": "鱼"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "魏阉势燄痛方张，嫚骂随时任酒狂。", 
            "琴抚一弦箫两眼，山间独坐奏苍凉。"
        ], 
        "title": "吴文蒸嫉奸嫚骂", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "世乱偏多误国儿，苍生误尽有谁知。", 
            "忧时愤掷胸中恨，一砚曾同博浪椎。"
        ], 
        "title": "黄毓祺举砚掷奸", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "江城痛失已多年，白发丹心节守坚。", 
            "古道衣冠遗老尽，盖棺礼制定生前。"
        ], 
        "title": "丁文瑗不剃发易服", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "故国河山一旦亡，流离失所我心伤。", 
            "求仁何必甘薇蕨，聊把龙砂作首阳。"
        ], 
        "title": "朱纶召殉节泰清寺", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "十年任事重家乡，本性仁慈立行方。", 
            "不愿为官高节概，灭门县令陋名扬。"
        ], 
        "title": "陈良显不为灭门县令", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "好施乐善义多方，惠爱斯民辄解囊。", 
            "筹饷捐输尤踊跃，毁家纾难永流芳。"
        ], 
        "title": "张师善毁家纾难", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "名教纲常爱束身，拳拳八字佩书绅。", 
            "梓桑捍卫能文武，像塑专祠号大人。"
        ], 
        "title": "奚懋之称知八大人", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "江山半壁痛摧残，培植人才保治安。", 
            "侮辱何堪来武弁，激扬士气赖儒官。"
        ], 
        "title": "冯节悯公爱士", 
        "type": "绝句", 
        "yun": "寒"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "暨阳主讲绍薪传，桃李盈门二十年。", 
            "教养兼施忘厌倦，寒儒造就尽时贤。"
        ], 
        "title": "李山长造就寒畯", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "弟昆同乳本同生，夙慧天成老辈惊。", 
            "肄业才高钦院长，双丁两到播芳名。"
        ], 
        "title": "缪氏弟兄称双丁两到", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "忠烈由来本性天，颍川夫妇节兼全。", 
            "从容亲仆资分遣，一死同归敢后先。"
        ], 
        "title": "陈克昌夫妇忠烈", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "自古名人多不寿，亚元文字共相推。", 
            "为贫而死皆章子，造物由来叹忌才。"
        ], 
        "title": "章亚元为贫而死", 
        "type": "绝句", 
        "yun": "灰"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "为官疏放本非宜，迹寄维扬气节持。", 
            "抑郁牢骚勤著作，悔馀庵集见诗词。"
        ], 
        "title": "何栻恃才疏放", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "倚声家学溯源流，白石填词兴不侔。", 
            "好语如珠穿一一，苦心营搆水云楼。"
        ], 
        "title": "蒋春霖称词人之词", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "自古才人多江上，耽吟风雅足千秋。", 
            "网罗散佚珍篇什，阐发幽光媲许邱。"
        ], 
        "title": "顾季慈辑江上诗钞", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "清粮馀款敢虚糜，嘉惠东南馆筑宜。", 
            "广厦赋诗怀子美，至今感德口皆碑。"
        ], 
        "title": "薛馨创办试馆", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "两月为官章四上，枢臣侧目志刚方。", 
            "黎民拯救由饥溺，遗泽旁流晋豫长。"
        ], 
        "title": "徐文洄勇于为义", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "翰苑风高节义章，不阿权贵志坚刚。", 
            "栽培后进多名士，清品由来重玉堂。"
        ], 
        "title": "陈名珍不阿权贵", 
        "type": "绝句", 
        "yun": "阳"
    }, 
    {
        "author": "李少芳", 
        "era": "近现代", 
        "subtype": "七言律诗", 
        "text": [
            "芰荷风打玉檐铃，鹤梦还随蝶梦醒。", 
            "小斝花拖云母榻，重帘烟锁火齐屏。", 
            "翠蕉叶底煎茶处，红藕花深豢鹤亭。", 
            "倚槛钓鱼聊饲鹤，钓竿惊起弱蜻蜓。"
        ], 
        "title": "瘦鹤居", 
        "type": "律诗", 
        "yun": "青"
    }, 
    {
        "author": "李云夔", 
        "era": "近现代", 
        "subtype": "七言绝句", 
        "text": [
            "独撑傲骨立斜阳，百战严霜晚节香。", 
            "一样秋风秋雨里，华容瘦损可怜黄。"
        ], 
        "title": "劫后归来残菊犹存把盏东篱怆然赋此", 
        "type": "绝句", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "村路崎岖十里遥，行行忽喜见林梢。", 
            "迎门丹荔花初灿，临水黄桑叶半凋。", 
            "生事驱人愁转粟，梦痕依鹿苦传蕉。", 
            "谁知管毂西江地，活我枯鱼意更超。"
        ], 
        "title": "海洲访孙思荣", 
        "type": "律诗", 
        "yun": null
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "寒雨真成十日阴，高轩过我此殚襟。", 
            "新亭泪尽宁须哭，黄菊花开早废吟。", 
            "短席樗蒲同角胜，残宵弦管若为音。", 
            "平生绝忆王深甫，更与悲歌发苦心。"
        ], 
        "title": "王季友自广州过访", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "一梦师雄事已荒，朅来无语立斜阳。", 
            "岁华老去情难尽，故国愁多路更长。", 
            "坐觉前溪初照影，不知隔屋暗吹香。", 
            "道人摩眼醒还记，雪满枝头月在廊。"
        ], 
        "title": "蜀人王秀峰来客荆园时梅花盛开流连吟赏赋此寄王公子季友兼简黄咏雩五羊", 
        "type": "律诗", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "往事如烟色是空，忽惊四十乱离中。", 
            "黄金刻漏痴騃尽，白发慈亲笑语同。", 
            "但觉兵戈满天地，浑忘身世在樊笼。", 
            "不离婪尾今宵醉，酒照长淮蜡炬红。"
        ], 
        "title": "壬午除夕", 
        "type": "律诗", 
        "yun": "东"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "早从绝学见孤心，老阅风波物外深。", 
            "两载江湖原自适，一身饥溺果谁任。", 
            "弄兵空有群儿羡，枉尺休教直道寻。", 
            "珍重元宵杯底月，坐聆高论敌南金。"
        ], 
        "title": "元宵喜汤展云见过", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "西风吹泪黯江云，再过南园不见君。", 
            "夙昔相从脩社事，他时谁可定吾文。", 
            "平生鸩酒原难喻，绝世兰膏竟自焚。", 
            "太息横流满沧海，遑论坚白日纷纷。"
        ], 
        "title": "挽余心一", 
        "type": "律诗", 
        "yun": "文"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "嵚崎不减旧清狂，一病逢君气以张。", 
            "身外浮名存酒德，望中故国满春光。", 
            "迷邦怀宝宁无悔，落月空梁耿不忘。", 
            "志大才疏终鼎折，劳劳北海语能详。"
        ], 
        "title": "逢曾彼庵酒座", 
        "type": "律诗", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "乡关庾信托清哀，剥啄惊呼二妙来。", 
            "鲑菜晚供园小摘，越瓷秋静酒初醅。", 
            "浮湛薄宦真吾党，聚散浮生老布才。", 
            "风雨鸡鸣一相见，九阍豹虎漫疑猜。"
        ], 
        "title": "仲瑛自香港携家来访迁者踵接余数语解之置酒知白斋咏雩亦以同日不约而至出名瓷相慨赏盖忧乐集于俄顷感愤形于楮墨故末语及之也", 
        "type": "律诗", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "长松高树旧名家，少日追欢竹马斜。", 
            "执戟帝庭姿爽飒，骑驴湖上老生涯。", 
            "閒来细读装堂画，乱里仍栽满眼花。", 
            "三凤翩翩今复见，尚堪溯漠战风沙。"
        ], 
        "title": "同仲瑛咏雩过何仿檀仿瀛仿澧南湖村舍", 
        "type": "律诗", 
        "yun": "麻"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "卧看秋云槛外移，逍遥六翮息天池。", 
            "正怜下泽驱车日，岂是南阳抱膝时。", 
            "短梦十年真易得，旧交四海孰相知。", 
            "沈吟剩对楼头月，碧藓苔深有谪枝。"
        ], 
        "title": "吹万楼夜坐同仲瑛咏雩", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "故人风节凛秋霜，愁说生涯已耄荒。", 
            "遭乱单凭诗作史，逃虚直以狷为狂。", 
            "山围松竹皆英物，梦绕江湖是帝乡。", 
            "多难相逢今又别，漫劳杯酒问行藏。"
        ], 
        "title": "仲瑛约余赴韶是日招同咏雩立民毅孙硕生过集即送之海洲", 
        "type": "律诗", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "少日邅回壮不羁，两年株守欲何为。", 
            "半林黄落知秋尽，万里清光及我私。", 
            "击筑要离歌变徵，买山支遁失幽期。", 
            "匈奴未灭雕鞍在，莫遣新霜入鬓丝。"
        ], 
        "title": "重阳前一夕荆园月下慨然成咏", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "一灯逆旅夜凉时，白日黄河两鬓丝。", 
            "世乱极知屠狗贵，泉清那觉出山迟。", 
            "对床风雨惊秋老，入梦荆驼剧酒悲。", 
            "龟手单凭方药治，庄生洴澼定吾欺。"
        ], 
        "title": "崧台客与谷雏夜话", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "牁牂万里此中分，隐隐苍梧向夕矄。", 
            "黄鹄翅低愁不度，白蘋风起寂相闻。", 
            "江流百转终归海，岭树重遮不碍云。", 
            "莫道频年苦征战，一麾破虏最能君。"
        ], 
        "title": "苍梧道中留呈邓剑泉", 
        "type": "律诗", 
        "yun": "文"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "蓝缕开疆岂偶然，袭来率土建蹄筌。", 
            "乱滩才过黄牛险，义旅终凭白马传。", 
            "援地群峰如剑戟，藏山万户各风烟。", 
            "嗟余行役忽至此，莫遣劳人赋九边。"
        ], 
        "title": "自苍梧州船至大湾转车至桂林示吕子芳何觉夫", 
        "type": "律诗", 
        "yun": "先"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "蚤从征虏起边陲，裘带风流岂易窥。", 
            "谈笑湖山容独秀，飞扬部曲故偏裨。", 
            "绝怜吴市吹箫日，得并陶公运甓时。", 
            "谁道蛟龙惊鼓角，苍生满眼待明夷。"
        ], 
        "title": "桂林呈李任公", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "出郭微风帽半欹，坐临寒濑发船迟。", 
            "胜情胜具不常有，好水好山今所思。", 
            "醉拨军符眠画舸，静收蓝本入声诗。", 
            "青峦如笑容晞发，待向漓江理钓丝。"
        ], 
        "title": "徐友村招游阳朔放舟滩江谷雏抚画本相示欣然有作", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "秋鹤春猿入梦思，停车来拜柳侯祠。", 
            "灵脩好当公安往，兵火沈冥某在斯。", 
            "明月满山分桂岭，芙蓉飐水近罗池。", 
            "一身九死投荒去，空剩高文万古垂。"
        ], 
        "title": "柳州谒柳侯祠同杨千里张谷雏吕芳子", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "槐风竹雨好山居，老学一庵时读书。", 
            "有子七龄共倒薤，别君廿载梦悬车。", 
            "森森怪石原当户，郁郁脩篁欲染裾。", 
            "早识诛茆柳江畔，还家丑虏待驱除。"
        ], 
        "title": "过张杰三柳江山居", 
        "type": "律诗", 
        "yun": "鱼"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "抱城江水水流东，群黛巑岏倚碧空。", 
            "岂有才华窥独秀，直教形胜贯长虹。", 
            "山深坐觉龙蛇产，地险曾闻推髻通。", 
            "眼底百花总雩落，西洋来对拒霜红。"
        ], 
        "title": "登花桥望桂林诸山忽见拒霜数丛掩映篱落间作此示封鹤君何觉夫", 
        "type": "律诗", 
        "yun": "东"
    }, 
    {
        "author": "李大钊", 
        "era": "近现代", 
        "subtype": null, 
        "text": [
            "斯人气尚雄，江流自千古。", 
            "碧血几春花，零泪一抔土。", 
            "不闻叱咤声，但听呜咽水。", 
            "夜夜空江头，似有蛟龙起。"
        ], 
        "title": "题蒋卫平遗像", 
        "type": "古风", 
        "yun": null
    }, 
    {
        "author": "李大钊", 
        "era": "近现代", 
        "subtype": null, 
        "text": [
            "浩渺水东流，客心空太息。", 
            "神州悲板荡，丧乱安所极？", 
            "八表正同昏，一夫终窃国。", 
            "黯黯五彩旗，自兹少颜色。", 
            "逆贼稽征讨，机势今已熟。", 
            "义声起云南，鼓鼙动河北。", 
            "绝域逢知交，慷慨道胸臆。", 
            "中宵出江户，明月临幽黑。", 
            "鹏鸟将图南，扶摇始张翼；", 
            "一翔直冲天，彼何畏荆棘？", 
            "相期吾少年，匡时宜努力；", 
            "男儿尚雄飞，机失不可得。"
        ], 
        "title": "乙卯残腊，由横滨搭法轮赴春申，在太平洋舟中作", 
        "type": "古风", 
        "yun": null
    }, 
    {
        "author": "李大防", 
        "era": "近现代", 
        "subtype": null, 
        "text": [
            "发函读未竟，大笑几落颏。", 
            "囚鸟许归林，盆鱼纵入海。", 
            "顿觉两肩轻，喜奉一身退。", 
            "登楼发长啸，胸宽眼无碍。", 
            "两载鲜欢悰，日盼瓜期代。", 
            "久之又寂然，寸心破以碎。", 
            "国帑固如洗，民力亦已殆。", 
            "竭泽不敢渔，仰屋徒兴慨。", 
            "宽严两俱穷，清议尤难贷。", 
            "我本淡宕人，文章寄大块。", 
            "畴昔作民牧，亦未觞咏废。", 
            "今昔独不然，问尔何苦乃。", 
            "殷浩呼咄咄，蒋琬真愦愦。", 
            "榷政非所长，敢辞琐与猥。", 
            "抚膺再三叹，大错徒馀悔。", 
            "一朝脱羁络，闭门但种菜。", 
            "读我未竟书，日夕古人对。", 
            "惟以肝胆友，夙昔心所佩。", 
            "惜别在须臾，自与常情倍。", 
            "河梁伤心地，苏李今日再。", 
            "峨峨皖公山，文献幸犹在。", 
            "钜人世屡出，璀璨历千载。", 
            "群公救时彦，江山一生采。", 
            "会合殆有时，为国各自爱。"
        ], 
        "title": "余领皖省烟酒公卖局事，两载于兹，乞休者屡矣。今幸得请，赋此留别皖中诸僚友", 
        "type": "古风", 
        "yun": null
    }, 
    {
        "author": "李大防", 
        "era": "近现代", 
        "subtype": null, 
        "text": [
            "西湖风景真奇绝，深浅随人自怡悦。", 
            "我今别有会心处，此水千年长不竭。", 
            "百泉所潴成汪洋，一掌之平无凹凸。", 
            "纵横田亩资灌溉，上下鹾艘足利涉。", 
            "天生名胜岂偶然，徒供游观固不屑。", 
            "世称西湖三十一，佳名纷纷皆盗窃。", 
            "巍然独数古杭州，六合以内畴与埒。", 
            "三面青山抱碧水，妙境不假人力设。", 
            "晴光雨意两相宜，浓抹淡妆亦奚择。", 
            "老枫倒影炫红紫，秋月浴潭愈皎洁。", 
            "绿波娇软不胜舟，且拿小艇轻于叶。", 
            "堂堂子瞻真天人，堤工雄伟留遗泽。", 
            "六桥杨柳袅残烟，坐对乾坤思往哲。", 
            "湖滨梵宇密如笋，阅尽亘古无穷劫。", 
            "我来拈花一微笑，了知佛性不生灭。", 
            "湖山胜处是禅林，世论纷纷徒见亵。"
        ], 
        "title": "湖上题壁", 
        "type": "古风", 
        "yun": null
    }, 
    {
        "author": "李凡", 
        "era": "近现代", 
        "subtype": null, 
        "text": [
            "春风吹面薄于纱，春人装束淡于画。", 
            "游春人在画中行，万花飞舞春人下。", 
            "梨花淡白菜花黄，柳花委地芥花香。", 
            "莺啼陌上人归去，花外疏钟送夕阳。"
        ], 
        "title": "春游曲", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "榑桑弓断。", 
            "又是沧桑换。", 
            "重纂海陵忠义传。", 
            "犹见白虹横贯。", 
            "狼峰雄峙依然。", 
            "英魂长绕崇川。", 
            "百世能兴豪杰，他时来荐寒泉。"
        ], 
        "title": "清平乐 题单家店曹公亭（己巳）", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "旧寺一春花，独少松千古。", 
            "惊走旁人出丑枝，倏忽龙鸾舞。", 
            "老笔健如椽，不露攀髯苦。", 
            "留取虬柯住世间，远数桥山祖。"
        ], 
        "title": "卜算子 极乐寺观心畲王孙画松（甲戌）", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "闹红尘外。", 
            "一霎春声退。", 
            "风乍紧，云难碎。", 
            "西行山似削，北望河如带。", 
            "天远也，觚棱夕照长相对。", 
            "回首琼华会。", 
            "花底争倾盖。", 
            "歌未了，狂何在。", 
            "人情黄叶见，世事朱弦改。", 
            "心不换，王城恁变鱼龙海。"
        ], 
        "title": "千秋岁 和太虚韵，为讱庵丈题填词图（乙亥）", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "苍璧春红动曙帏。", 
            "墨香和泪点珠玑。", 
            "醉翁嫡乳本来稀。", 
            "谏草不随龙穴露，佩声长忆凤池归。", 
            "心肠铁石是皈依。"
        ], 
        "title": "浣溪纱 为榆生题彊村授砚图", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "再世文鸳半渺茫。", 
            "玉箫何处待韦郎。", 
            "恩情只较愁多少，人寿原争睡短长。", 
            "秋一枕，夜先凉。", 
            "廿年前事莫思量。", 
            "难回天上心如水，合遣江南鬓有霜。"
        ], 
        "title": "鹧鸪天 为朱象甫题海天梦月图（丙子）", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "腰支懒对垂杨舞。", 
            "换新妆、未改旧眉妩。", 
            "揽起云鬟，甚他乡、绿断归路。", 
            "今何许，禁体犹分丽句。", 
            "借花供奉娇无语。", 
            "乞宫亭、写作传杯侣。", 
            "不怨飘零，有东风、替人作主。", 
            "低徊处，彷佛南朝规矩。"
        ], 
        "title": "月上海棠 为瓶斋题林今雪女士玉步摇画幅（丁丑）", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "蕉阴遮断相思影。", 
            "雾鬓云鬟斜复整。", 
            "帘栊静。", 
            "梦魂永。", 
            "最怕雨余风未定。", 
            "绿天尘外迥。", 
            "无语自成人境。", 
            "莫道春心酩酊。", 
            "却愁秋又冷。"
        ], 
        "title": "应天长 为帅南题芭蕉画册", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "乞郡几沈浮。", 
            "淮海重游。", 
            "却愁无蟹有监州。", 
            "认取草堂湖上字，风雅难留。", 
            "投帻拟归休。", 
            "屋小如舟。", 
            "一生不慕舌为柔。", 
            "赢得后来强项令，为汝低头。"
        ], 
        "title": "浪淘沙 墨巢作默盦太守生日（戊寅）", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "华发抽簪四十年。", 
            "宦情湖水与湖烟。", 
            "好官从古易归田。", 
            "梦境亦随人世异，画图犹向贼中全。", 
            "还来旧物胜青毡。"
        ], 
        "title": "浣溪纱 题止庵丈辛卯梦游图，为叔通作", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "含情莫更登楼。", 
            "水东流。", 
            "望断垂杨如梦损帘钩。", 
            "千不是。", 
            "是无计。", 
            "去难留。", 
            "赢得一生幽恨百回头。"
        ], 
        "title": "相见欢 为病树作，题佳住楼词意图（己卯）", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "疏影旧横斜。", 
            "沦落天涯。", 
            "相逢逆旅枉含嗟。", 
            "昏暮叩门非乞火，送汝还家。", 
            "鹤骨瘦槎枒。", 
            "不惯胡沙。", 
            "江南江北战云遮。", 
            "且伴吴侬风雪里，过了年华。"
        ], 
        "title": "浪淘沙 题讱庵丈归梅图", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "看连波草色碧如烟，旧欢替新愁。", 
            "问春心能几，裙腰带眼，欲诉还休。", 
            "生怕缁尘染袂，不许上妆楼。", 
            "占断湘灵瑟，五字风流。", 
            "莫更凭高望远，但絮庭人杳，双鬓先秋。", 
            "叹卷帘归燕，无主尚淹留。", 
            "算池塘、又惊神助，抵微云、千载唱秦邮。", 
            "谁能画，最伤心处，水长芳洲。"
        ], 
        "title": "八声甘州 为吴湖帆题其亡室静淑夫人绿遍池塘草词意图", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "入世蠹鱼甘食字，白头闲了书生。", 
            "楼高能见里河清。", 
            "平潮三十里，占动一州城。", 
            "此腹容卿千百辈，布袍声价非轻。", 
            "下帘谁复要时名。", 
            "木棉如雪处，省识旧灯檠。"
        ], 
        "title": "临江仙 题南通州费氏澹远楼图", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "七年望断高城柳。天长不忍重回首。", 
            "寄与剡溪藤。传君无尽灯。", 
            "金盘怀簇燕。门掩春风院。", 
            "吟罢海棠诗。入山人已非。"
        ], 
        "title": "菩萨蛮 和心畲逸士见忆之作", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "松窗涵蓄澄泥影，帘栊顿收凉意。", 
            "石骨镌苔，溪腴范雪，昼锦犹生苍翠。", 
            "商量位置。", 
            "费月斧云斤，百船娟媚。", 
            "坦腹安排，田田一点照心地。", 
            "霜红头白老去，向汀茫自写，肘方奇字。", 
            "枕畔琴丝，灯前笛谱，并入蟾蜍残泪。", 
            "女天无计。", 
            "叹袖手人间，鼠肝虫臂。", 
            "若问前身，玉皇香案吏。"
        ], 
        "title": "台城路 为余素盦题词砚斋品砚图", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "早识花开不是春。", 
            "更堪屐齿碾成尘。", 
            "一杯酒意异新陈。", 
            "赤县已无长系日，郑乡犹有未归人。", 
            "庄头带草碧如茵。"
        ], 
        "title": "浣溪纱 为王欣夫题学礼斋饯春图", 
        "type": "词", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "四年重九。", 
            "弹指真非久。", 
            "彭泽菊，高阳酒。", 
            "身经戎马际，梦落羲皇后。", 
            "归去也，江湖处处逋逃薮。", 
            "咫尺龙山会，卧病难禁受。", 
            "魂未断，心堪剖。", 
            "花簪垂老鬓，画出能诗手。", 
            "人健在，孟嘉懒作桓温友。"
        ], 
        "title": "千秋岁 无恙将归虞山，以己卯九月所画菊帧见赠，依调奉答", 
        "type": "词", 
        "yun": null
    }, 
    {
        "author": "李瑞清", 
        "era": "近现代", 
        "subtype": null, 
        "text": [
            "离愁别恨何时了。总是萦怀抱。", 
            "故园回首路迢迢。况复春镫花月可怜宵。", 
            "玉阑倚遍衣寒透。听尽银壶漏。", 
            "个侬情绪有谁知。最怕碧纱人静夜深时。"
        ], 
        "title": "虞美人 元夜", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "锦城旧雨，十年轻别，何意今朝重见。", 
            "安排瓜果醉芳筵，笑看双星银汉。", 
            "桐阶月小，桂溪天远，枨触闲情无限。", 
            "遥怜儿女话离愁，高阁慵拈针线。"
        ], 
        "title": "鹊桥仙 七名云楼留饮赋赠，名钟浚，浙江人", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "一楼枕水，记前时曾醉，绿阴深处。", 
            "井砌梧飘秋又到，嫩凉吹上衣袖。", 
            "诗涤尘凡，酒浇块垒，河山入樽俎。", 
            "波涛滚滚，高唱大江东去。", 
            "浪游濯锦溪头，莼鲈风起，几度谋归计。", 
            "金玉文章泥土贱，时局艰难如许。", 
            "故友殷勤，行窝安乐，留我天涯住。", 
            "初三眉月，照踏城南旧路。"
        ], 
        "title": "念奴娇 其一 新秋日李笠庵招，枕楼醉赋", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "峨眉揽胜，更殷勤寄我，一篇冰雪。", 
            "忆否浮槎东海日，弥望沧溟空阔。", 
            "萧寺敲诗，乱峰蜡屐，消尽热中热。", 
            "学增阅历，山川自昔能说。", 
            "此际故国成尘，故人如梦，鸿爪皆陈迹。", 
            "夷甫诸公何处也，谁共新高叹息。", 
            "锦水重临，节楼再到，来作诸侯客。", 
            "旧游屈指，半轮还认秋月。"
        ], 
        "title": "念奴娇 其二 题楼君菁苍峨眉山纪游，名黎然，浙江诸暨人", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "十二琴斋余雅韵，道人书画风流。", 
            "白头来访赤松游。", 
            "林泉真隐逸，茗阁小勾留。", 
            "万里桥边雪水活，一庵自足千秋。", 
            "雨中凉意上吟篝。", 
            "眼前皆俗子，物外得仙铸。"
        ], 
        "title": "临江仙 其一 赠临江庵李纯金道士", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "锦水生憎丝管俗，幽斋来听鼓琴。", 
            "渔舟唱出晚风清。", 
            "沧浪含画意，尘世涤凡襟。", 
            "绿树秋蝉鸣断续，如闻唱和余音。", 
            "焚香煮茗画愔愔。", 
            "神交方外定，妙趣静中寻。"
        ], 
        "title": "临江仙 其二 入名同何少畲至临江庵听道士弹琴", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "六度蟾辉，半载鸿踪，栖栖锦城。", 
            "感门前罗雀，兴金翟尉，怀中灭刺，谁识祢衡。", 
            "出亦何心，归原得计，流水行云悟世情。", 
            "行藏世，岂权舆今日，早定前程。", 
            "自愧碌碌浮生。", 
            "抚掷前光阴暗里争。", 
            "想凭轩相马，今无知己，回船退鹢，古有畸行。", 
            "身世飘零，胸襟浩荡，漫说穷途阮步兵。", 
            "秋风好，爱人如菊淡，晚节峥嵘。"
        ], 
        "title": "寿星明 生日志感", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "算悠悠、离家岁月，转眴蟾圆五度。", 
            "良辰又屈中秋节，喜见冰轮缟素。", 
            "愁欲诉。", 
            "听笑语喁喁，是人家儿女，秋心如许。", 
            "对半榻孤灯，今夕何夕，乱蛩鸣断础。", 
            "帘低户。", 
            "吟到坡仙水调，琼楼玉宇何处。", 
            "乾坤板荡真多事，直觉筹安无具。", 
            "君应悟。", 
            "譬皓魄、当空偏有浮云聚。", 
            "金瓯可固。", 
            "正良夜好天，茫茫百感，叹不如归去。"
        ], 
        "title": "摸鱼儿 其一 中秋旅寓，寂寥寡欢，对月抒怀，爰成斯制", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "怅客中、行囊羞涩，无钱空对寒菊。", 
            "风流两个神仙侣，扑却缁尘万斛。", 
            "花满屋。", 
            "爱白白红红，几阵幽香馥。", 
            "许多清福。", 
            "况四壁图书，半窗灯火，芳影更娱目。", 
            "新诗读。", 
            "遥企渊明高烛，谱出离骚遗曲。", 
            "十分秋色君家好，笑我客来不速。", 
            "东篱角。", 
            "感孤独、黄花何日逐初服。", 
            "归田计熟。", 
            "待三径未荒，一锄亲把，补种几丛玉。"
        ], 
        "title": "摸鱼儿 其二 卜君蓬仙偕李心畲，于重阳前一日购菊盈畦，约余往观，拈此寄兴", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "赋归来、犹存松菊，一幅渊明别墅。", 
            "儿时况味堪同领，指点夜灯红处。", 
            "朝复暮。", 
            "听雏凤声清，不觉老怀慰。", 
            "读书有子。", 
            "但几净窗明，香温茶熟，此外复可慕。", 
            "披图顾。", 
            "仿佛吾家衡宇，负了一楼烟雨。", 
            "山容水态当门好，自得林泉幽趣。", 
            "侬也误。", 
            "尚破帽、残衫频年困羁旅。", 
            "栖栖何苦。", 
            "忆负床童孙，教诲无能，虚把春光度。"
        ], 
        "title": "摸鱼儿 其三 题田苕溪止园课子图，名维翰，巴县人，前将军署秘书", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "地老天荒，海枯石烂，此情终古难死。", 
            "齐眉偕老愿，又谁料、槁砧已矣。", 
            "忆结发恩深，泪痕如洗。", 
            "应无悔。", 
            "黄泉碧落，追寻两地。", 
            "日暮。", 
            "啼煞杜鹃，早芳魂一缕，随即归去。", 
            "璇闺完大节，女贞花、留芬彤史。", 
            "坤维正气。", 
            "似古井澄清，波澜不起。", 
            "歌楚些。", 
            "冢间松柏，定生连理。"
        ], 
        "title": "翠楼吟 咏古烈妇关氏", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "佳日未题糕。", 
            "辜负诗豪。", 
            "世途险阻在居高。", 
            "借筹安平易好，底事劳劳。", 
            "访菊步晴郊。", 
            "谁送香醪。", 
            "且将醒眼看伊曹。", 
            "千古风流陶靖节，史册名标。"
        ], 
        "title": "浪淘沙 其一 锦城重九，无处登高看菊，公园有感赋", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "荇藻漾银潢。", 
            "圉圉洋洋。", 
            "可能鱼我两相忘。", 
            "我自乐山鱼乐水，各不相妨。", 
            "蛮触正嚣张。", 
            "跋浪鲸狂。", 
            "桃源何处是吾乡。", 
            "便欲置身图画里，影匿形藏。"
        ], 
        "title": "浪淘沙 其二 题陈希虞鱼乐处", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "又近菊花时。", 
            "抱叶蝉嘶。", 
            "秋声秋色两相宜。", 
            "绘出区区齐女怨，来伴东篱。", 
            "音远最高枝。", 
            "不借凉飔。", 
            "清风彭泽可能追。", 
            "若有人号呼欲出，无限秋思。"
        ], 
        "title": "浪淘沙 其三 题寒蝉秋菊图", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "白发老门生。", 
            "投辖称觥。", 
            "笑余到处有逢迎。", 
            "酒酌郫筒拚一醉，便友多情。", 
            "揽辔锦江行。", 
            "户外骊声。", 
            "岭梅香里数邮程。", 
            "滏水望君如望岁，早贲霓旌。"
        ], 
        "title": "浪淘沙 其四 郫县赠张羽丰明经，名铸，贡生", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "古氏贤媛槁砧死。膝下中郎有女。", 
            "色养孀姑喜。姜鱼孟笋承甘旨。", 
            "感悦无端庞吠至。百折难回此志。", 
            "绣佛门长闭。觥觥大节光闾里。"
        ], 
        "title": "惜分飞 咏黄节妇古氏", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "犀浦停车处。", 
            "穷巷中、故人高隐，白头重遇。", 
            "昔日燕台寻春约，屈指挥如隔世。", 
            "况彼此、青山憔悴。", 
            "过我冷斋同夜话，又谁期、再见鸣珂里。", 
            "郫筒酒，共君醉。", 
            "嗟余浪迹成都市。", 
            "奈悠悠、天涯陌路，有谁知己。", 
            "岭表一官成梦泡，讲学栖迟沔水。", 
            "尚书事、凄凉堪忆。", 
            "仆仆风尘俱老大，且相逢共作谋生计。", 
            "归田乐，几年矣。"
        ], 
        "title": "金缕曲 其一 郫县晤李干廷，名作桢，郫县人，庚辰进士，广东知县", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "梦醒东湖久。", 
            "喜今番、良友盍簪，俊游携手。", 
            "楼阁参差池沼固，一片残荷疏柳。", 
            "惜词人、停车较后。", 
            "古柏凌霄垂荫远，是卫公、亲植大盈亩。", 
            "树如此，人非旧。", 
            "夕阳渐渐侵衣袖。", 
            "又眷怀、龙藏烟霞，洞天别有。", 
            "联袂重经清静地，更扰禅门蔬酒。", 
            "惜不见、潜西退叟。", 
            "一树梅花新月夜，问诗僧魂魄归来否。", 
            "空亭畔，独搔首。"
        ], 
        "title": "金缕曲 其二 腊日偕向君南皋、蔡君根泉、李君步洲、向君寿芝游东湖至龙藏寺宿", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "文彩机云后。", 
            "六十年、通家孔李，交情依旧。", 
            "玉貌亭亭人宛在，茗碗炉香消受。", 
            "是名手、丹青绘就。", 
            "一笑临风轻富贵，俨萧疏、陶令门前柳。", 
            "案头牍，尊中酒。", 
            "于公治狱传人口。", 
            "早判将、申韩凉薄，龚黄仁厚。", 
            "点染烟霞供啸傲，万斛扫除尘塘。", 
            "云中水、洞天别有。", 
            "独我荒庄惭弱植，阅沧桑感触兴亡又。", 
            "昔音稚，今衰叟。"
        ], 
        "title": "金缕曲 其三 题陆念初世丈乐水怡云图", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "桀桀贞让笑。", 
            "喜承欢、膝前有子，兴廉举孝。", 
            "名父箕裘能继续，棣萼竹林偕好。", 
            "是团圞、家庆新图槁。", 
            "回忆柏舟伤逝日，嗟苍凉、身世集于蓼。", 
            "心难转，神光稿。", 
            "离鸾寡鹄谁同诵。", 
            "有姑媳、玉冰清洁，松菊节操。", 
            "义烈一门光阃史，无怪词坛倾倒。", 
            "有多少、骚客摛文藻。", 
            "我与贤郎投缟纻，羡陶欧范堪师表。", 
            "兰猷然，笔花绕。"
        ], 
        "title": "金缕曲 其四 咏川东石砫县古氏四节烈，咏古节母袁氏", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "池沼明如镜。", 
            "看一水、盈盈中有，名媛之影。", 
            "相见佳苻蹂躏后，豺虎戕人性命。", 
            "拼一死、曹娥比劲。", 
            "乱世几能全骨肉，玉石同归余烬，千秋万古、遗孤愤。", 
            "空搔首，天难问。", 
            "昌黎有嫂贤名甚。", 
            "赖阿叔、表彰心挚，流传愈盛。", 
            "使者輶轩劝问俗，节烈铮然堪悯。", 
            "荷皇恩、旌门宠贵。", 
            "洛浦凌波芳躅继，只风景苍凉惹幽恨。", 
            "秋草绿，夕阳冷。"
        ], 
        "title": "金缕曲 其五 咏冯烈妇古氏", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "蚕丛柏灌初开国。", 
            "遗基又承杜宇。", 
            "鳖墓云封，鹃城日朗，俊游合携俊友。", 
            "魂归何处。", 
            "只三径烟霞，几堆尘土。", 
            "翠筱红墙，行人凭吊自来去。", 
            "当年群雄角逐，有君臣揖让，明农治水。", 
            "运继唐虞，功希禹稷，西蜀山河永固。", 
            "淳风已古。", 
            "笑五季六朝，中原割据。", 
            "称帝称王，天下遂多事。"
        ], 
        "title": "台城路 小春念八日，偕友人游望丛祠感赋", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "新室苛残，成就了、两公奇烈。", 
            "可想见、贯日精忠，凌霄浩节。", 
            "取义成仁原不忝，田夫野老犹能说。", 
            "算几人、遗臭几留芳，寒奸魄。", 
            "早梅天，吊英杰。", 
            "丛柏林，寻碑碣。", 
            "对蔓草颓垣，予怀如结。", 
            "一代汗青杨子耻，千年化鼻苌弘血。", 
            "到后来、节义盛东京，闻风悦。"
        ], 
        "title": "满江红 冬月初六日，偕向君南皋过新繁，吊双忠墓", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "锦城灯火，今宵除夕，伴人孤榻。", 
            "听晓钟未到犹余腊。", 
            "爆竹里、市声杂。", 
            "残年风雪双扉阖。", 
            "不眠闷空纳。", 
            "料乡园笑语，雏孙洽。", 
            "压岁钱盈箧。"
        ], 
        "title": "探春令 成都除夕", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "斗室书生起。", 
            "近识得、风流地主，满门桃李。", 
            "丛菊傲霜余秋色，架上纷罗文史。", 
            "南面王、何以易此。", 
            "不速客来招入幕，更殷勤、联袂携游屐。", 
            "古兰若，且随喜。", 
            "峥嵘宝塔凌霄起，问何年、龙飞破壁，一隅倾地。", 
            "煮茗山僧留共话，宝相庄严绝世。", 
            "半日中、消除暇晷。", 
            "莫负故人鸡黍约，又天彭酒熟为君醉。", 
            "游山兴，自今始。"
        ], 
        "title": "貂裘换酒 彭县赠向君南皋，名步瀛，戊戌进士，官至贵州劝业道 其一", 
        "type": "词", 
        "yun": null
    }, 
    {
        "author": "李炳灵", 
        "era": "近现代", 
        "subtype": null, 
        "text": [
            "草阁红梅灿。", 
            "趁今朝、风轻日朗，春华堪玩。", 
            "把酒花前闻笑语，谁写檀心数点。", 
            "爱剩粉、零脂满院。", 
            "何日经营松菊径，斜从瀛岛游应倦。", 
            "与梅约，开尊宴。", 
            "故园消息无邮使，奈一年、绮窗孤负，萍飘蓬转。", 
            "画一禅心同领略，清梦罗浮未远。", 
            "但感时、泪痕空溅。", 
            "招隐诗成香雪海，喜孤山处士今重见。", 
            "月明下，鹤雏伴。"
        ], 
        "title": "貂裘换酒 其二", 
        "type": "词", 
        "yun": null
    }, 
    {
        "author": "李瑞清", 
        "era": "近现代", 
        "subtype": null, 
        "text": [
            "神龙怀奇翼，乃在灵渊藏。", 
            "常恐岁月晚，百卉委风霜。", 
            "噎噎结沉阴，白日翳无光。", 
            "烈士独慷慨，抚剑观八方。", 
            "四海扬洪波，天地为低昂。", 
            "忧来如茧丝，绵绵方未央。", 
            "哀啸入青云，此曲断人肠。", 
            "岁寒知松柏，世乱须贤良。", 
            "非无万里翮，天路阻且长。", 
            "我欲回阳辔，使之复东翔。", 
            "微躯焉足怀，君恩不可忘。"
        ], 
        "title": "感怀（二首选一）", 
        "type": "古风", 
        "yun": "阳"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "留香漫展芙蓉褥。行云已度屏山曲。", 
            "江水有还时。君行无尽期。", 
            "帐摇金凤烛。幻见人如玉。", 
            "绣被独眠迟。忆君君不知。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "问词人南渡，有谁似、李夫人。", 
            "羡宠柳娇花，镕金合璧，吐语清新。", 
            "前身。", 
            "更何处是，是东阳、转作女儿身。", 
            "盥手十分薇露，惊心一曲阳春。", 
            "知君。", 
            "福慧自相因。", 
            "镜里扫愁痕。", 
            "待采罢夫容，移将桃李，归隐湖漘。", 
            "阊门。", 
            "最佳丽地，料只凭、斑管答芳辰。", 
            "已办绿杨深处，纸窗不受纤尘。"
        ], 
        "title": "木兰花慢 为祖棻作涉江填词图，并题", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "情深偏遇意浅。", 
            "怪近来疏懒。", 
            "迹似游丝，被风萦惹断。", 
            "越罗衫袖半挽。", 
            "记尚是、花时曾见。", 
            "只隔银墙，那同天际远。"
        ], 
        "title": "清商怨", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "念凤城、初识双鬟亸。", 
            "傍湖堧、两两垂纶浮钓舸。", 
            "时光最好清明，到处传新火。", 
            "渐樱桃、结子圆红，芳心那。", 
            "摘得了、归来卧。", 
            "恨佳节、如客匆匆过。", 
            "关山远、烽燧急，比翼惊分破。", 
            "向如今、空劳鱼目，难写鸾笺，夜永无憀，自拥单衾坐。"
        ], 
        "title": "祭天神 和耆卿韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "疏梅飞点斜纹褥。一枰坐对清江曲。", 
            "江上晚潮时。书来知有期。", 
            "明蟾堪代烛。字字玲珑玉。", 
            "相见莫嫌迟。知心心自知。"
        ], 
        "title": "菩萨蛮 与客围棋，适静霞和菩萨蛮词至，复作一篇", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "病怀悒悒总难降。", 
            "理閒情、时寄清商。", 
            "花外按新声，偏逢顾曲周郎。", 
            "招游伴、剪烛传觞。", 
            "惊心岁华逝，凄然话昔，散落霓裳。", 
            "更何人好事，擪笛傍宫墙。", 
            "无双。", 
            "蛾眉有才子，看笔底、换取潇湘。", 
            "千个影斜斜，乱竹掩映风廊。", 
            "任临川、绮思芬芳。", 
            "重来正、堪恨梅酸柳亸，旧迹都荒。", 
            "待题名冷处，含墨费端相。"
        ], 
        "title": "高山流水 周仲眉室陈戊双夫人知音善画，尝取临川曲意作琅玕题名图。竹数十竿，每竿使曲舍诸人题姓氏其上而留其一相待，并索词", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "活色生香堪爱，连幅溪藤熏透。", 
            "金荷浅注醇醪，木笔争开锦绣。", 
            "千载高情，全得赵俶菁华，更比清于驰骤。", 
            "闺阁谁能偶。", 
            "取次韶光，百种霞蒸云凑。", 
            "梅蕊占春，还携菊芳兰秀。", 
            "点缀丹青，群花共作新妆束，与红薇为寿。"
        ], 
        "title": "斗百花 题红薇老人百花长卷", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "瑶徽偷按。宫商乱粲粲。", 
            "月华来照空院。成长叹。", 
            "罗襟怕浣。啼痕满。", 
            "望吴乡、迢遥天半。闺中怨。", 
            "当初悔教分散。愁归见。", 
            "残英似霰。朱颜变。"
        ], 
        "title": "琴调燕瑶池", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "繁红一夕飞成雨。莫恨东君误。", 
            "花开若要久长时。试与连花带蒂系情丝。", 
            "海棠睡后笙歌续。故故烧银烛。", 
            "怪他燕子懒寻芳。应是画梁栖稳梦初长。"
        ], 
        "title": "虞美人 康心远所居曰双燕堂，室王絮因工写生，戏题其垂丝海棠", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "寒透纱窗。", 
            "欺客袂、凭眺暮色苍茫。", 
            "渡头人静，唯见沙鸟回翔。", 
            "数点烟峦图画里，顿教归思落吴江。", 
            "雁声忙、似闻急橹，来助悲凉。", 
            "自酌椰瓢自饮，恨零钟碎柝，偏闰更长。", 
            "醉入空帏，枕畔尚有余香。", 
            "残蕉被风动影，又不许、愁人到睡乡。", 
            "萧寥夜、叹披衣重起，凝对兰釭。"
        ], 
        "title": "新雁过妆楼", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "空花浮远近，浅描树色，妙衬水云图。", 
            "犯寒临断渚，一片迷茫，隐约听巴歈。", 
            "呼舟渡急，渐澹日、穿透丛芦。", 
            "回望眸、蜀山尖见，境界涌虚无。", 
            "嗟余。", 
            "驱驰征道，啸咏中流，敛荒江宿雾。", 
            "还记得、扬舲东海，横槊南徐。", 
            "如今意气销沈极，对晚风、空想鲈鱼。", 
            "归去也，陶潜径菊先芜。"
        ], 
        "title": "渡江云 雾中渡嘉陵江", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "倾城消息隔重帘。", 
            "但辨弦声觉指纤。", 
            "月姊曾闻下彩蟾。", 
            "夜厌厌。", 
            "未必金堂得免嫌。"
        ], 
        "title": "忆王孙 括李商隐诗", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "制幽兰妙谱，倩玉指、朱弦微拨。", 
            "调高韵谐，泠泠环佩彻，忽告弦觉。", 
            "未讶盟言变，暮春光景，付雨中啼鴂。", 
            "云山自此愁千叠。", 
            "望眼成枯，回肠绕结。", 
            "西楼待歌怨阕。", 
            "怕苍凉极处，如意先折。", 
            "香寒重爇。", 
            "遇飞琼绛阙。", 
            "再把柔荑手，头尽雪、沧桑换几尘劫。", 
            "叹珍珠纵赐，密函羞拆。", 
            "家国恨、掷与东流逝水，自拚长诀人閒世，如梦消灭。", 
            "正夜阑、暗数铜壶漏、虚帘坠月。"
        ], 
        "title": "六丑", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "溪上玉梅如雪，瓢玉带，惹罗衣。", 
            "暮寒时。", 
            "蝉鬓美人愁绝，折花簪一枝。", 
            "可奈薄情无处，寄相思。"
        ], 
        "title": "定西番", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "会稽山上树空枝。", 
            "任国势倾危。", 
            "卧薪尝胆，堪笑总虚词。", 
            "范蠡当时，也恨无良策，但寻访娇姿。", 
            "浣纱拟向荒村老，缘恩重，画蛾眉。", 
            "沼吴后自沈，烟水判心期。", 
            "尽说功成，一舸相随去，叹欲信还疑。"
        ], 
        "title": "西施", 
        "type": "词", 
        "yun": "支"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "客鬓添霜缕。登高望、怨怀谁诉。", 
            "飘花坠叶身难主。尽思归、归不去。", 
            "密函书字相分付。道花底、一樽休误。", 
            "殷勤欲报无佳语。空牵引、两眉聚。"
        ], 
        "title": "归去来 家书盼花朝前归，为余生日也。寄答", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "四野烟尘尽。", 
            "况撚指、好春期近。", 
            "最忆梅开准。", 
            "愿花共结伴，花也休吝。", 
            "减我多年异乡恨。", 
            "虎丘三百本。", 
            "傍水际、岩隈翛然弄影。", 
            "自家阑砌，更有閒朱粉。", 
            "盼书附寄得，数行花讯。", 
            "帘外飘香又成阵。"
        ], 
        "title": "归田乐 先春数日，梅已著花。忆冷香阁及家园盛况", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "华镫转电。", 
            "正场定夜初，歌帘齐卷。", 
            "胜国旧闻，彤史新编增悽婉。", 
            "瀛台当日龙潜伴。", 
            "问谁赋、长门幽怨。", 
            "马嵬前事，环儿缢颈，未深家难。", 
            "零乱。", 
            "啼珠被面。", 
            "又争料、万古慈恩终断。", 
            "如诉昊苍，不及黄泉毋相见。", 
            "梨园子弟同烟散。", 
            "祗閒话、随人重看。", 
            "漫教鼍鼓催更，梦痕自短。"
        ], 
        "title": "绛都春 观演清宫外史，大抵德龄女士所著清宫二年记及瀛台泣血记是其所本", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "画檐蛛网漾晴丝。茧蝶肯相随。", 
            "可人韵态百般宜。久久耐人思。", 
            "绛唇的皪鬓云垂。歌罢小矜持。", 
            "芙蕖浥露袅清池。比并不如伊。"
        ], 
        "title": "双头莲令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "茜袖微抬玉臂凉。", 
            "棹歌声里自相将。", 
            "背人偷指睡鸳鸯。", 
            "莲菂有心终是苦，藕丝续命可能长。", 
            "问卿何意住横塘。"
        ], 
        "title": "浣溪沙 题采莲图", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "清宴地。", 
            "宸游日下曾记。", 
            "金茎碧瓦出云霄，万翚飞起。", 
            "卷帘暮雨浣西山，浮眉空翠无际。", 
            "古亭槛，今半倚。", 
            "御题禁扁犹系。", 
            "当时胜事咏横汾，周庐万垒。", 
            "几年跸路锁东风，春云低覆寒水。", 
            "钓归舣艇趁晚市。", 
            "渺湖光、如镜十里。", 
            "到此若忘尘世。", 
            "向前村贳酒，旗亭相对。", 
            "閒听渔歌，烟波里。"
        ], 
        "title": "西河·丙申二月叔峤髯翁招游钓鱼台。台在西便门外西北十里许，裕陵避暑行宫在焉。土人名望湖楼，山色湖光，大似江乡风景，入夏尤清美，和清真韵", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "莺边细雨流光湿。", 
            "燕外晴丝烟缕碧。", 
            "单衣乍御更添绵，天气阴晴浑不测。", 
            "残红冉冉东西陌。", 
            "万绿濛濛芳事歇。", 
            "因循误了赏花时，三月正当三十日。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "东风又送春愁到，楼台悄无人管。", 
            "柳发髡余，梅魂苏未，应恨当时折遍。", 
            "西园向晚。", 
            "剩帘卷金钩，酒疏玉盏。", 
            "玳瑁空梁，定巢惟有旧时燕。", 
            "朝来江上病酒，望青山隐隐，疑近还远。", 
            "草色萦袍，花枝剪彩，都是啼痕曾染。", 
            "春心尚浅。", 
            "甚著力催齐，翠娇红怨。", 
            "莫上高楼，倚阑揩泪眼。"
        ], 
        "title": "齐天乐·辛巳人日", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "春声夜来四起，遍千门万户。", 
            "碧天远、玉宇高寒，珊珊明月何暮。", 
            "御街畔、鱼龙曼衍，星桥铁锁银花树。", 
            "漾晴晖、摇曳因风，荡成芳絮。", 
            "旧日东华，几辈胜侣，踏天街软雾。", 
            "醉箫鼓、游宴承平，京尘缁尽衣素。", 
            "蓦惊心、天吴蹴浪，彩云散、飘零金缕。", 
            "怕重论、青琐朝班，旧时鹓鹭。", 
            "金舆北曲，紫气西来，九重尚寄旅。", 
            "闻说道、帝城无恙，昨梦依稀，北里笙歌，南湖烟雨。", 
            "灵均顑颔，兰成萧瑟，支离东北风尘际，最销魂、一曲公无渡。", 
            "钗分镜拆，凄然更怆离鸾，玉颜寂寞黄土。", 
            "茫茫万感，漫鼓秦筝，听夜歌白苎。", 
            "试问取、余情何似，江上烟云，梦蝶逍遥，听鸡起舞。", 
            "沅湘难济，重华何在，瑶台娀女方偃蹇，莽风涛、谁是中流柱。", 
            "江南草长莺飞，招隐词成，故人在否。"
        ], 
        "title": "莺啼序·上元期迩，箫鼓喧阗，顾影自怜，烦忧百种。依梦窗韵，曼声度此。自写牢愁，不计其辞之杂沓也", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "峭寒侧。", 
            "帘外东风无力。", 
            "清明近、烟柳雨丝，空里冥濛弄娇碧。", 
            "春来似过客。", 
            "寂寂。", 
            "箫声巷陌。", 
            "谁曾信、无限古欢，一霎鹃声变今昔。", 
            "伤心判鹣翼。", 
            "但想像玉容，眉恨堆积。", 
            "天长地久情何极。", 
            "记花下携手，落红黏鬓，珍丛静绕数太息。", 
            "怕芳事狼藉。", 
            "追忆。", 
            "更悽恻。", 
            "但永夜无眠，零泪沾臆。", 
            "安仁鬓影新霜白。", 
            "纵月没星替，那能销释。", 
            "梁閒栖燕，定为我，也脉脉。"
        ], 
        "title": "兰陵王·翡仙殁后，倏忽经年，芳菲依旧，欢悰去心，怅然此怀，乌能已已", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "洞箫声暖。", 
            "冶游到、回廊小院。", 
            "听多少、莺歌燕语，忘却秋来旧怨。", 
            "望家山、难卜归期，天涯输与飞雁。", 
            "但凤纸传笺，貂裘贳酒，夜走燕支坡畔。", 
            "曾记得，年时事，行乐地、月明花满。", 
            "春光能几日，蜂狂蝶闹，东风蓦地轻吹散。", 
            "故园凝盼。", 
            "碧沈沈、燕草秦桑，一纸音书断。", 
            "杨花去也，愁问江南近远。"
        ], 
        "title": "薄倖", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "娇柳青柔，小桃红晕，嫩寒天气。", 
            "午梦回、独自凭阑，蝶影泥人，庭院绿阴如水。", 
            "寂寞锦衾孤眠久，倚虚幌、凝眸曾倦睇。", 
            "销魂极。", 
            "剩尘掩镜奁，箱封针黹。", 
            "春来最伤往事。", 
            "况梁燕、双栖莺语腻。", 
            "对画楼遗挂，人閒天上，音容迢递。", 
            "薄命似花愁轻折，更帘外、东风红满地。", 
            "春残矣。", 
            "纵芳醑、应难成醉。"
        ], 
        "title": "大圣乐·用草窗体", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "芳事阑珊极。", 
            "更何堪、几番风雨，几番摧抑。", 
            "似绣园林谁管领，祗恨长幡无力。", 
            "但一任、封姨狼藉。", 
            "零落国香无人问，剩浮花、浪蕊争春色。", 
            "鹃啼苦，落英积。", 
            "玉箫声里流年掷。", 
            "遍天涯、濛濛飞絮，绿愁红恻。", 
            "沧海沈沈碧云暮，梦里难忘故国。", 
            "问谁侍、东皇案侧。", 
            "陶令门前垂垂柳，折腰支、移傍章台植。", 
            "阑干外，月华白。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "滔天汴水茫茫浸，长安故宫离黍。", 
            "汾晋鸦军，泉唐铁券，太息英雄何许。", 
            "金銮漫语。", 
            "记足拙安蛇，须危捋虎。", 
            "湘楚朱樱，那堪回首上林树。", 
            "纥干山上冻雀，愿生生世世，飞向乐处。", 
            "忍泪看天，登楼望远，凄绝天家夫妇。", 
            "断云含雨。", 
            "指万里闽中，瘴江南去。", 
            "一卷香奁，此情谁认取。"
        ], 
        "title": "齐天乐·读韩内翰遗集", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "记年时、月明仙掌，北风吹尔南去。", 
            "悤悤几日春回矣，还到旧曾经处。", 
            "君且住。", 
            "君不见、青芜满目迷归路。", 
            "黯然无语。", 
            "尽咄咄书空，一行行字，为问甚情绪。", 
            "閒凝伫。", 
            "似悔随阳计误。", 
            "惊心矰缴无数。", 
            "小园却羡閒莺燕，梦稳画梁芳树。", 
            "君记取。", 
            "休忘却、莓苔菰米湘江渚。", 
            "今宵送汝。", 
            "便一舸江南，春帆万里，相觅旧鸥鹭。"
        ], 
        "title": "摸鱼儿·饯雁", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "彩云化也，今生已矣，那问他生。", 
            "不信春宵苦短，尽厌厌、守定残更。", 
            "记年时、银烛坐调笙。", 
            "甚今年、一样东风到，引琼箫、都作离声。", 
            "堕砌缴云冉冉，窥窗淡月冥冥。", 
            "肠断哀蝉落叶，昙花絮果，了不分明。", 
            "一霎鸳鸯梦醒。", 
            "但悽然、镜约钗盟。", 
            "算人閒、天上两凄清。", 
            "便相逢、梦里浑无据，况不眠、梦也难成。", 
            "帖帖蚕眠细字，昏昏凤胫孤镫。"
        ], 
        "title": "青山湿遍", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "绣檀回枕沈烟梦。玉钩压幔春愁重。", 
            "银汉隔红墙。可怜双凤凰。", 
            "金猊香篆歇。心字终难灭。", 
            "瘦尽小腰支。问郎知未知。"
        ], 
        "title": "菩萨蛮·拟飞卿", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "眉痕深浅春山翠。罗衣叶叶云垂地。", 
            "故故妒青娥。画笼鹦语多。", 
            "彩云何处去。碧海沈沈雾。", 
            "桂楫木兰舟。风波千里愁。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "瑶窗过雨星衣湿。赤鳞紫凤争春色。", 
            "西北是高楼。有人楼上头。", 
            "玉笙吹梦醒。满地鞦韆影。", 
            "飘泊女床鸾。碧城生暮寒。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "乱鸦啼后莺声歰。春山一带无情碧。", 
            "三度柳依依。故人归不归。", 
            "楼头红烛泪。楼下青骢辔。", 
            "一角夕阳红。画阑西面风。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "风剪裁寒，烟丝织暝。", 
            "画楼西畔深深径。", 
            "新妆才罢上帘迟，有人偷觑花前影。", 
            "翠袖凉生，黄昏酒醒。", 
            "凭阑祗觉芳心警。", 
            "一场春梦不分明，东风昨夜桃花井。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "武陵春色移来，嫣然竹外枝三两。", 
            "盈盈一水，东风送到，玉人双桨。", 
            "崔护重游，殷勤留恋，去年门巷。", 
            "羡芙蓉生在，秋江风露，浑不作，人閒想。", 
            "细把娇枝认取，问朱颜、别来无恙。", 
            "红潮晕颊，粉痕渍泪，春情盎盎。", 
            "绣户无人，仙源何处，花前惆怅。", 
            "怕明朝细逐，杨花点点，满空阶上。"
        ], 
        "title": "水龙吟·庭下桃花十四年前手植物也，归来已三度开花矣。抚身世之如萍，惜流光之似水，慨然寄咏，情见乎词", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "颦青晕碧。", 
            "又黛眉乍展，摇弄春色。", 
            "金粉南朝，多少楼台，一抹烟痕如织。", 
            "灵和殿里风流尽，更莫问、梁园宾客。", 
            "剩缕衣、零落湖湘，旧日舞腰无力。", 
            "话到隋堤故事，锦帆自别后，难觅陈迹。", 
            "三起三眠，一颦一笑，只傍红阑桥侧。", 
            "深闺何限封侯梦，镇几度、翠楼相忆。", 
            "向陌头、绾住东风，问讯故人消息。"
        ], 
        "title": "疏影·柳", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "度柳风尖，拚风雨猛，流年容易春深。", 
            "乍卷帘衣，后堂芳树愔愔。", 
            "天涯处处生芳草，甚东风、偏长红心。", 
            "懒追寻。", 
            "香冷金炉，徽冷瑶琴。", 
            "春来无限悲秋感，恰今宵酒醒，月上花阴。", 
            "凤纸收将，相思枉托青禽。", 
            "秋眸早割柔肠断，况香桃、瘦骨而今。", 
            "最难禁。", 
            "绣户萧萧，虚幌沈沈。"
        ], 
        "title": "高阳台", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "钗梁旧燕。", 
            "怅尘满镜台，奁衣慵换。", 
            "笛里暮愁，琴里秋心春痕短。", 
            "高楼明月吹箫伴。", 
            "隔瀛海、仙山天远。", 
            "乱莺啼后，碧苔院宇，履綦谁见。", 
            "江馆。", 
            "萧萧夜雨暮云外，尚把鸾音凝盼。", 
            "骑省费词，元相悲怀谁深浅。", 
            "朱颜省识春风面。", 
            "倩谁写、真真行看。", 
            "芳魂纵使招来，怕随梦散。"
        ], 
        "title": "绛都春·和梦窗", 
        "type": "词", 
        "yun": null
    }, 
    {
        "author": "宋辅仁", 
        "era": "近现代", 
        "subtype": null, 
        "text": [
            "烟光凝空暮山紫，丛芦飞雪霜花死。", 
            "游啸清秋野路长，残照山阿白云里。", 
            "沉沉荒寺隐疏林，尽日清凉无俗音。", 
            "满地幽苔没行迹，蛛丝昼锁岩蒿深。", 
            "破瓦鳞鳞窜苍鼠，阴房铜仙宝华古。", 
            "空庭丹桂老无花，正殿炉烟绕柱斜。", 
            "白首贫僧叹零落，日暮西风啼老鸦。"
        ], 
        "title": "游资州宁国寺古殿歌", 
        "type": "古风", 
        "yun": null
    }, 
    {
        "author": "宋辅仁", 
        "era": "近现代", 
        "subtype": null, 
        "text": [
            "留春春不住，饯春春已去。", 
            "适将追送春，不识春归路。", 
            "春归不可寻，笑问知何处。", 
            "可惜少年时，枉自伤迟暮。"
        ], 
        "title": "送春", 
        "type": "古风", 
        "yun": null
    }, 
    {
        "author": "宋辅仁", 
        "era": "近现代", 
        "subtype": "五言绝句", 
        "text": [
            "南薰五月时，采菱向江口。", 
            "心心遗所思，不顾刺侬手。"
        ], 
        "title": "采菱", 
        "type": "绝句", 
        "yun": "有"
    }, 
    {
        "author": "宋辅仁", 
        "era": "近现代", 
        "subtype": "五言绝句", 
        "text": [
            "独坐藤阴院，无聊自检书。", 
            "瓮头新酒熟，问有客来无。"
        ], 
        "title": "无事自遣", 
        "type": "绝句", 
        "yun": null
    }, 
    {
        "author": "宋辅仁", 
        "era": "近现代", 
        "subtype": "七言绝句", 
        "text": [
            "桑麻鸡犬自成乡，十亩如云稻子黄。", 
            "篱豆花疏秋尚浅，凉风一路木樨香。"
        ], 
        "title": "施南道", 
        "type": "绝句", 
        "yun": "阳"
    }, 
    {
        "author": "宋辅仁", 
        "era": "近现代", 
        "subtype": "七言绝句", 
        "text": [
            "秧田水满绿萋萋，杨柳成阴暗短堤。", 
            "独立月明人静处，乱蛙喧后子规啼。"
        ], 
        "title": "四月十五月明如昼独步湖堤感赋", 
        "type": "绝句", 
        "yun": "齐"
    }, 
    {
        "author": "宋辅仁", 
        "era": "近现代", 
        "subtype": "七言绝句", 
        "text": [
            "三叠渝关趁晓征，峦烟断处岭云生。", 
            "尘寰多少崎岖事，历尽崎岖蜀道平。"
        ], 
        "title": "由京归途感赋（二首） 其一", 
        "type": "绝句", 
        "yun": "庚"
    }, 
    {
        "author": "宋辅仁", 
        "era": "近现代", 
        "subtype": "七言绝句", 
        "text": [
            "枥骥篝鹰茹苦辛，频年相与困风尘。", 
            "饥驱且进嗟来食，从古翳桑有饿人。"
        ], 
        "title": "由京归途感赋（二首） 其二", 
        "type": "绝句", 
        "yun": "真"
    }, 
    {
        "author": "宋辅仁", 
        "era": "近现代", 
        "subtype": "五言律诗", 
        "text": [
            "不堪闻割地，无计且衔杯。", 
            "泡影随风散，边烽入夜来。", 
            "臣民同敌忾，王霸几人才。", 
            "思到缠绵处，灵犀欲化灰。"
        ], 
        "title": "闻割地平倭感赋", 
        "type": "律诗", 
        "yun": "灰"
    }, 
    {
        "author": "宋辅仁", 
        "era": "近现代", 
        "subtype": "五言律诗", 
        "text": [
            "方寸忽波澜，无聊强自安。", 
            "愁肠如绠结，病体觉衾单。", 
            "雨急天将曙，人喧梦未阑。", 
            "尘劳抛不得，何处觅清欢。"
        ], 
        "title": "不寐", 
        "type": "律诗", 
        "yun": "寒"
    }, 
    {
        "author": "宋辅仁", 
        "era": "近现代", 
        "subtype": "五言律诗", 
        "text": [
            "歌管宴琼楼，良辰恰及秋。", 
            "中原还逐鹿，七夕笑牵牛。", 
            "残月闻鸡唱，西风倦客游。", 
            "扁舟归去也，明日买扁舟。"
        ], 
        "title": "七夕时在宜昌", 
        "type": "律诗", 
        "yun": "尤"
    }, 
    {
        "author": "宋辅仁", 
        "era": "近现代", 
        "subtype": "五言律诗", 
        "text": [
            "秋月年年好，閒愁夜夜工。", 
            "低昂看北斗，容易又西风。", 
            "怅望人千里，浮沉信几封。", 
            "蹉跎随所遇，心事不言中。"
        ], 
        "title": "秋感（二首） 其一", 
        "type": "律诗", 
        "yun": null
    }, 
    {
        "author": "宋辅仁", 
        "era": "近现代", 
        "subtype": "五言律诗", 
        "text": [
            "不寐起彷徨，挑灯更炷香。", 
            "思深嫌夜永，人瘦觉秋凉。", 
            "静院风吹雨，荒台菊傲霜。", 
            "不平鸣不已，莫慢笑寒螀。"
        ], 
        "title": "秋感（二首） 其二", 
        "type": "律诗", 
        "yun": "阳"
    }, 
    {
        "author": "宋辅仁", 
        "era": "近现代", 
        "subtype": "五言律诗", 
        "text": [
            "山水接城楼，平分一半秋。", 
            "云开疏雨过，风急片帆收。", 
            "孤塔悬虚落，长天没远流。", 
            "沉沦无底止，还说此生浮。"
        ], 
        "title": "甲寅中秋登眺", 
        "type": "律诗", 
        "yun": "尤"
    }, 
    {
        "author": "宋辅仁", 
        "era": "近现代", 
        "subtype": "七言律诗", 
        "text": [
            "霄汉双星望鹊梁，重来佳会引杯长。", 
            "不知今夕为何夕，却自宜昌下武昌。", 
            "太息人言无黑白，那堪时事变苍黄。", 
            "寄身天地已如客，况复羁栖思故乡。"
        ], 
        "title": "鄂游四律（选一）", 
        "type": "律诗", 
        "yun": "阳"
    }, 
    {
        "author": "宋辅仁", 
        "era": "近现代", 
        "subtype": "七言律诗", 
        "text": [
            "血洒平芜扑鼻腥，五州转战走雷霆。", 
            "思兄作客三千里，愧我虚生五十龄。", 
            "远道遗鱼时断续，闲门了鸟日东丁。", 
            "苍茫秋色萧森气，四望高歌两眼青。"
        ], 
        "title": "重九抒怀", 
        "type": "律诗", 
        "yun": "青"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "直言敢谏策安危，两主秋闱鄂省奇。", 
            "所得尽多名下士，衡文巨眼叹当时。"
        ], 
        "title": "吴鸿甲两主鄂试", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "博爱群书冠古今，艺风堂号重儒林。", 
            "搜寻碑籍珍钞识，著述名山待赏音。"
        ], 
        "title": "缪荃孙称艺风先生", 
        "type": "绝句", 
        "yun": "侵"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "廿年教育读书优，翰苑风清异浊流。", 
            "贞悫行修忘爵禄，门人私谥足千秋。"
        ], 
        "title": "章际治私谥贞悫", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "老辈风流缅昔时，墨痴唱和擅诗词。", 
            "阴垂桃李门墙盛，几见传薪接我师。"
        ], 
        "title": "墨痴二公寓皖联吟", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "天性肫诚不露锋，好施乐善倍谦恭。", 
            "振灾不倦无疏滥，办理咸宜服上峰。"
        ], 
        "title": "吴穆清办振可法", 
        "type": "绝句", 
        "yun": "冬"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "先生方正久称名，仁孝无惭本性成。", 
            "义法社仓谋振贷，为民遗爱任乡评。"
        ], 
        "title": "胡本绅称方先生", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "鬻田愤恨吏相亲，名士胸襟迥异人。", 
            "清白为怀差龌龊，苏台侨寓德为邻。"
        ], 
        "title": "章畸不与龌龊人语", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "精研篆隶善诗词，金石兼工嗜古奇。", 
            "碑帖临摩珍墨宝，翰林美誉播当时。"
        ], 
        "title": "孔广居称白衣翰林", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "由来奇士本颠狂，骨傲龙砂禀气刚。", 
            "潦倒一生天地窄，怒嗔嬉笑尽文章。"
        ], 
        "title": "王肇基佯狂傲世", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "贫而自好苦谁资，同里何堪吝所施。", 
            "负米夜投多隐德，绝人酬谢讳无知。"
        ], 
        "title": "汪洪夜负米济人", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "米号善人列肆丰，家财散给喜为公。", 
            "赈荒种德思亲老，仁孝兼全道可风。"
        ], 
        "title": "丁接孝称米善人", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "弟兄齿德协埙篪，须发皓然三老奇。", 
            "乐善好施敦古道，一门雍睦倍怡怡。"
        ], 
        "title": "张衡在兄弟称三老", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "田产均分异所私，弟兄高节协埙篪。", 
            "一门忠孝偕登传，古道相敦百世师。"
        ], 
        "title": "张氏一门忠孝", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "孝顺还生孝顺儿，里人交口誉无私。", 
            "一门相爱由天性，邻族肫然默化宜。"
        ], 
        "title": "徐子本父子称孝", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "庸德庸言敢自矜，舌耕抚养更难能。", 
            "里名双孝传佳话，君子无惭邑令称。"
        ], 
        "title": "徐庭翼为孝弟君子", 
        "type": "绝句", 
        "yun": "蒸"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "襆被寻亲至古城，徒行负母苦归程。", 
            "肌肤冻裂甘流血，孝行章章说赵生。"
        ], 
        "title": "赵孝子万里寻亲", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "孝思不匮敢忘亲，刻木成形肖像真。", 
            "晨夕瞻依勤供奉，音容如在默通神。"
        ], 
        "title": "吴运孝母刻像", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "纵情豪饮太颠狂，父戒临危教有方。", 
            "涓滴终身不入口，服膺遗训敢云忘。"
        ], 
        "title": "朱家相终身断酒", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "少孤奉母喜追随，昆弟同居友爱宜。", 
            "温被驱蚊争色笑，一门双孝著当时。"
        ], 
        "title": "朱氏一门两孝子", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "艺学平分书画棋，三人才绝世称奇。", 
            "芳名鼎峙传江上，一技专精百世师。"
        ], 
        "title": "汪棋孟字张蝴蝶", 
        "type": "绝句", 
        "yun": "支"
    }, 
    {
        "author": "宋教仁", 
        "era": "近现代", 
        "subtype": "五言律诗", 
        "text": [
            "日落浦风急，天低野树昏。", 
            "孤舟依浅渚，秋月照征人。", 
            "家国嗟何在，乾坤渺一身。", 
            "夜阑不成寐，抚剑独怆神。"
        ], 
        "title": "晚泊梁子湖", 
        "type": "律诗", 
        "yun": null
    }, 
    {
        "author": "宋教仁", 
        "era": "近现代", 
        "subtype": "五言律诗", 
        "text": [
            "日出雪蹬滑，山枯林叶空。", 
            "徐寻屈曲径，竟上最高峰。", 
            "村市沉云底，江帆走树中。", 
            "海门潮正涌，我欲挽强弓。"
        ], 
        "title": "登韬光绝顶", 
        "type": "律诗", 
        "yun": null
    }, 
    {
        "author": "宋教仁", 
        "era": "近现代", 
        "subtype": "七言律诗", 
        "text": [
            "孤月残云了一生，无情天地恨何平。", 
            "常山节烈终呼贼，崖海风波失援兵。", 
            "特为两间留正气，空教千古说忠名。", 
            "伤心汉室路难复，血染杜鹃泪有声。"
        ], 
        "title": "哭铸三尽节黄花岗", 
        "type": "律诗", 
        "yun": "庚"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "此台不言高，归然苍一城。", 
            "乱松俯清江，远水有近声。", 
            "落日不肯驻，西风待我生。", 
            "临去始一登，填胸弥峥嵘。", 
            "闽士轻其乡，有山遂无名。", 
            "试数江南北，谁为吾眼明。"
        ], 
        "title": "同暾谷公宽彦侯登邻霄台", 
        "type": "古风", 
        "yun": "庚"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "秋风鬓未丝，言语带霜气。", 
            "老人读我诗，谓为俗所忌。", 
            "孤生忧患馀，积想辄成累。", 
            "惟诗性与近，屈曲可行意。", 
            "江湖实寥寥，中亦判泾渭。", 
            "向来道恐孤，况夺眼中士。", 
            "中原博反掌，送日剩残泪。", 
            "奈何廿年短，及此不祥事。", 
            "变衰有遣音，发吻动哀吹。", 
            "情知穷则然，废去端作祟。"
        ], 
        "title": "与畏庐丈谈诗有感", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "孤生寡所欢，往往叹气类。", 
            "宁知哭死眼，遽乃及晚翠。", 
            "平时略细行，未尽可人意。", 
            "遂令授命日，四海谤犹沸。", 
            "丘山挽不前，毫末岂所计。", 
            "狂药眩举国，觉痛旋复醉。", 
            "改弦非尔力，构衅但取忌。", 
            "肝脑所不吝，天日有无贰。", 
            "顾或引之去，感语动涕泗。", 
            "小臣自愚闇，君难安可弃。", 
            "衣冠赴东市，嫉恶犹裂眦。", 
            "似怜黄乌章，临终徒惴惴。", 
            "吾子有今日，夙愿百已遂。", 
            "当贺更以吊，自反觉无谓。", 
            "愿收声彻天，愿忍彻泉泪。", 
            "敢以朋友私，辱君死君义。", 
            "寒风今九月，归骨滞郊次。", 
            "孤嫠泣淮水，一叔怆山寺。", 
            "忽闻颖儿歌，恐伤侍中志。", 
            "行当谋速朽，种梓待成器。"
        ], 
        "title": "哀暾谷", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "我行日已晡，百里无炊烟。", 
            "何物取果腹，馒头直数钱。", 
            "舆夫逼寒冻，举步生纠缠。", 
            "有丧者凡民，俯伏奔我前。", 
            "喘息挟惊恐，衔悲难尽言。", 
            "寇从东方来，逋匿驴与牷。", 
            "阿兄断左臂，未死躯已捐。", 
            "门户失所倚，三雏饥可怜。", 
            "是邦号岩邑，猛政固宜先。", 
            "官乎尔奚为，鼠辈胆如天。", 
            "冤苦苟不雪，谁言使君贤。", 
            "急难见忱悃，返躬滋赧然。", 
            "凭轼语无告，为汝解倒悬。"
        ], 
        "title": "王庄相验丁未", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "泗滨非瘴乡，万户带病色。", 
            "生涯恃罂粟，一收胜再熟。", 
            "自从著严令，辍耕稍畏缩。", 
            "城厢复穷搜，繁灯夜争匿。", 
            "厉禁行如风，窳器亦不鬻。", 
            "知弃以为取，谋国有常策。", 
            "不修邻所利，蓄计且予毒。", 
            "奈何遣专司，色喜忽捧檄。", 
            "民间疾未瘳，官办沈犹拾。", 
            "饮鸩甘如饴，贪天誇己力。", 
            "坐令刚制心，为此一挫抑。", 
            "位卑言有罪，感叹了何益。"
        ], 
        "title": "禁鸦片未尽有司又从而征之慨然有作", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "射阳告蝗灾，插羽星火驰。", 
            "一旬三廓清，官书等童嬉。", 
            "敝邑势洼下，错壤洪泽湄。", 
            "冬乾挟春潦，燥湿殊失宜。", 
            "有虫不腐毈，一卵破百儿。", 
            "跳跃竞唧嗾，如闻冰流澌。", 
            "朝掘百丈沟，暮障千丈陂。", 
            "畚锸相后先，挨村不遑糜。", 
            "缚帚纳窟穴，聚歼无一遗。", 
            "除恶誓务尽，不留为人饥。", 
            "何曾劳酒浆，民各急其私。", 
            "徼幸害已去，安用更张之。", 
            "谁知坐疏忽，长官翻见疑。", 
            "徵蝗等包贡，督责不敢迟。", 
            "秽烂已入土，何从登阶墀。", 
            "大索菰芦中，开笼行欲飞。", 
            "老手擅刀笔，批根弥有词。", 
            "扑蝻寖成蝗，事实焉可欺。", 
            "为政乃若此，讵称良有司。", 
            "下吏愧无状，厥咎诚当尸。", 
            "举头视皎日，岂复求人知。", 
            "顾兹府县间，不能无是非。", 
            "投帻乞病免，两端休争持。", 
            "异哉彼狡狯，弄姿微拈髭。", 
            "逡巡就客位，幡然降色辞。", 
            "自悔太孟浪，误将汝瑕疵。", 
            "为惠况不费，未蠲毫与釐。", 
            "片语事立白，褊心亦良怡。", 
            "海东某使君，市蝗不论赀。", 
            "穿冢高于城，状若封鲸鲵。", 
            "钜万从何出，官仓粟无稊。", 
            "假手恣一饱，黑胆青肝脾。", 
            "岁宴最上考，公言空尔为。"
        ], 
        "title": "讼蝗", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "谏草积盈咫，平生殊为人。", 
            "为郡偶出手，交章惊盈廷。", 
            "言责果有归，正气可以伸。", 
            "摧奸何足论，大义待敷陈。", 
            "谁知含光璞，已遭近前瞋。", 
            "蜚语巧中伤，拂衣就沉沦。", 
            "世论竞愤惜，歌辞吐清新。", 
            "君门如天高，病榻勤相亲。", 
            "一朝揭日月，西风清庾尘。", 
            "事败不可讳，不韪终及身。", 
            "空有蔽贤羞，奚伤卷怀仁。", 
            "离合垂十年，师友义不晦。", 
            "连宵语出处，正色莫敢懈。", 
            "沾沾章句士，器小易满溃。", 
            "及门能有几，志节共磨淬。", 
            "病窗爱花枝，妍语破细碎。", 
            "江鱼与橘柚，远味雅见逮。", 
            "时艰卒挂眼，一饭九嗟喟。", 
            "学道耻未坚，投闲思早退。", 
            "毒口从揶揄，用意固有在。", 
            "冥心怀独往，岂恤世议隘。", 
            "吾师秉忠贞，此语不予贷。", 
            "归欤有狂简，侍坐暂一快。"
        ], 
        "title": "愧室吾师在野有声守梧二年以治绩荐于朝行入御史台矣为忌者挤去岁晚卧病呻吟中笃念君国予时亦以引疾辞官避人海上旦夕相就得读平时幕府所著章奏叹师之不遇而为天下惜也", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "书来幸相存，起懦发愧赧。", 
            "形骸虽暂隔，肝肺要可盥。", 
            "平生嵚崎人，踏浪未嫌远。", 
            "意行忘所适，忧子目力短。", 
            "幽斋夙相依，夜语灯火伴。", 
            "人物恣臧否，几辈遭不满。", 
            "作诗乃馀事，此诣世亦罕。", 
            "浮埃扫群籍，俊语谏不断。", 
            "写成将一苇，谓我固能辩。", 
            "谋篇戒色庄，驭句取行简。", 
            "持此质郑陈，知言谢不敏。", 
            "吾诗久不作，志业付荒诞。", 
            "缩手阅过船，万辱忍一饭。", 
            "韩非著说难，身世托孤愤。", 
            "宋王一居州，挽士那容缓。", 
            "寒砧上吴霜，沧江入岁晚。", 
            "子归计岂非，畏此自厓返。", 
            "病起复怀人，不如终偃蹇。"
        ], 
        "title": "病中别贞壮", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "岛市似日本，所少万屐声。", 
            "绿岗路千盘，澄波荡空明。", 
            "比屋昼掩户，人言方厌兵。", 
            "幸有北船珠，慰此闻戒情。"
        ], 
        "title": "芝罘杂诗壬子 其一", 
        "type": "古风", 
        "yun": "庚"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "范蠡忧藏弓，鸱夷弄狡狯。", 
            "求仙有徐福，童女遗世累。", 
            "置金廊庑下，戎成终不退。", 
            "谁欤作俑者，矫首向天外。"
        ], 
        "title": "芝罘杂诗壬子 其二", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "胡姬发曲局，插花风翩跹。", 
            "相将礼浮图，歌声彻人天。", 
            "钟鸣一閧散，状若出定禅。", 
            "罪悔宁苟免，津梁徒自怜。"
        ], 
        "title": "芝罘杂诗壬子 其三", 
        "type": "古风", 
        "yun": "先"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "海滨稽岁入，茧果号称最。", 
            "买田一顷足，种树十稔大。", 
            "是邦堪遨游，岂必念吴会。"
        ], 
        "title": "芝罘杂诗壬子 其四", 
        "type": "古风", 
        "yun": "泰"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "蓬莱失左股，已破铁门限。", 
            "谁归汶阳田，此愿毋乃诞。", 
            "沈舟千帆侧，殷鉴信不远。", 
            "何日张吾军，国耻长在眼。"
        ], 
        "title": "芝罘杂诗壬子 其五", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "诸子诗作祟，睡声带吟哦。", 
            "苦语困肺腑，祗赢白发多。", 
            "我病宵不眠，无诗空嵯峨。", 
            "小待窗纸白，寒鸡鸣相和。"
        ], 
        "title": "芝罘杂诗壬子 其六", 
        "type": "古风", 
        "yun": "歌"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "为吏即为吏，放手便一试。", 
            "云胡持两端，置难欲就易。", 
            "王郎磊落士，駊騀不受辔。", 
            "但令范驰驱，行子所无事。"
        ], 
        "title": "芝罘杂诗壬子 其七", 
        "type": "古风", 
        "yun": "寘"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "天空山若浮，雪尽海逾碧。", 
            "北风买馀勇，惊浪已摇石。", 
            "来帆不能寸，去鸟渺无迹。", 
            "览此憺忘归，楼灯报将夕。"
        ], 
        "title": "芝罘杂诗壬子 其八", 
        "type": "古风", 
        "yun": "陌"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "事业欲安说，溪边柳成围。", 
            "当时叩门人，百过亦已衰。", 
            "此园在城东，地偏故自奇。", 
            "世俗便贵耳，浊醪争载窥。", 
            "那识赏寂寞，但闻簧与丝。", 
            "我向喜独游，扁舟弄涟漪。", 
            "拊槛一片云，钟山远平篱。", 
            "花竹不迎拒，鱼鸟无瑕疵。", 
            "岂惟客忘主，青溪吾所私。", 
            "中间共出处，就官淮之湄。", 
            "上瘠民力瘁，百无一设施。", 
            "鄂渚得再觌，征车方北驰。", 
            "归涂望楚氛，微服鹢退飞。", 
            "陵谷事已改，变迁到茅茨。", 
            "相逢忽揽卷，不收十年悲。", 
            "郑记似柳州，平淡乃过之。", 
            "夙忝文字饮，可能欠一诗。", 
            "巷南数椽屋，有枝亦无依。", 
            "傥免熠耀畏，慆慆还当归。", 
            "芳草结忠信，吾言兹在兹。"
        ], 
        "title": "题鉴园图", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "胸中空峥嵘，尺寸未藉手。", 
            "开窗纳钟山，江南是吾有。", 
            "区区丘壑恋，用意颇自负。", 
            "吴楚一蹉跎，花时隔杯酒。", 
            "得闲乃坐误，乱至复谁咎。", 
            "惜哉鱼乌乡，遂令虎豹守。", 
            "徙薪已无及，增灶不可狃。", 
            "九鼎方沦渊，破甑那回首。", 
            "忽闻解兵令，其衷殆天诱。", 
            "去灰待收拾，于汝亦云厚。", 
            "径荒就芜蔓，树槁变衰丑。", 
            "意惟倾青溪，庶可涤尘垢。", 
            "严城夜再起，独啸谁与友。", 
            "虫声和月色，慰此循墙走。", 
            "怀归恐无期，辟地宁可久。", 
            "何处觅高原，河清俟人寿。"
        ], 
        "title": "视金陵故居", 
        "type": "古风", 
        "yun": "有"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "我诗愆约如积逋，君书索诗如催租。", 
            "填膺万感吐不尽，落纸乃觉一字无。", 
            "两年踪迹比嵇阮，酒墟茶肆知吾徒。", 
            "君居幽胜绝人境，俯仰嘉树三百株。", 
            "闭门物色足高咏，病中寄观还起予。", 
            "春来揽镜对妇靥，稍怪渐与朋友疏。", 
            "途穷得意会有此，舍此不乐宜何如。", 
            "子言世故思熟烂，顾犯火宅为嬉娱。", 
            "云堂一顷耕不得，此役政坐饥所驱。", 
            "前宵叩户月似水，揖客出见舍中雏。", 
            "一庭虫鸟语无恙，却费猿鹤时相呼。", 
            "啬翁老矣强一出，欲尽地力纾艰虞。", 
            "山川不宝秘密藏，窃恐夜半负以趋。", 
            "时危百事等无及，犹望落霞照桑榆。", 
            "袖间请奋二三策，拜官近亲留缓图。", 
            "我今懒散就弃置，江南欲归非故庐。", 
            "当年携手看霜菊，回首梦断台城芜。", 
            "山阴居士行亦去，海上形影将谁俱。", 
            "却愁耿介骇流俗，匹夫有罪怀瑾瑜。", 
            "纷纷牛李一辙耳，出口不用相贤愚。"
        ], 
        "title": "得吷庵都中来书赋答并示贞壮", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "车行追日落，淮泗失回顾。", 
            "乱山隐尘埃，野水瞥飞渡。", 
            "连村缺人力，舍柳无他树。", 
            "去年雪苦晚，菽麦犹堪虑。", 
            "道旁哺蔡饥，船粟争濡呴。", 
            "胜衣已学乞，姑息真汝误。", 
            "展转入徐州，严墉郁高怒。", 
            "秦越异肥瘠，朱陈互嫁娶。", 
            "当关森虎豹，行李挟恐怖。", 
            "语罢自推窗，暝色没雁骛。"
        ], 
        "title": "徐州道中", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "山行若面壁，万灶出井底。", 
            "溪乾似夷涂，一雨泻千里。", 
            "山洪激射处，铁索变绕指。", 
            "洪来不及避，性命真已矣。", 
            "颇闻诵南皮，避水亭可纪。", 
            "秋毫苟及物，世论久犹韪。", 
            "寿阳扼山脊，距地突高起。", 
            "日光易向背，冷暖降尺咫。", 
            "古云晋藏富，矿冶可互市。", 
            "如何弃不采，失此通道旨。", 
            "邦人赋蟋蟀，旧说袭表里。", 
            "莫狃闭关言，险阻不足恃。"
        ], 
        "title": "车发太原", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "野竹密成村，无云已如雾。", 
            "一从云里看，纛立见风度。", 
            "乃知君子人，朋党不乱附。", 
            "因依失所亲，观生当自悟。"
        ], 
        "title": "野竹", 
        "type": "古风", 
        "yun": "遇"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "平生木石肠，临老恋儿女。", 
            "尔姊有远行，一力欲借汝。", 
            "汝性得吾偏，褊衷非所许。", 
            "秉身虽云懦，好学莫能禦。", 
            "如何遘短折，病久卒难愈。", 
            "徙痈事无及，内热空白煮。", 
            "床棱摸欲穿，鼻息断犹数。", 
            "伤哉不出户，一出即死所。", 
            "廿年椟中珠，掩此和泪土。", 
            "雨锸会当晴，风柯向谁语。", 
            "汝病人岂知，吾愁翻见疑。", 
            "相牵游西山，犹不谓汝危。", 
            "归视计已迫，镵砭遂杂施。", 
            "以死将谁怼，活我亦此医。", 
            "香花舁一棺，瞑目甘息机。", 
            "毫发不受垢，无烦盥以匜。", 
            "但恨顾未了，何妨待吾衰。", 
            "恩爱若是妄，悲忧宁自欺。", 
            "达理不可喻，魂气终安之。", 
            "咫尺果从我，虹桥非路歧。"
        ], 
        "title": "哀次女昭质", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "万松千百枫，独醒杂众醉。", 
            "吟眸一回绕，酒面反遮避。", 
            "兹游虽未深，所收固已邃。", 
            "方知林壑美，天巧觑位置。", 
            "有石皆能峰，无云不藏寺。", 
            "交阴苍玉佩，倒影赤霞帔。", 
            "贪看秋色好，宁恐雨势至。", 
            "亭商爱晚坐，阁闭兼山闷。", 
            "孤抱傥徘徊，物缘非放弃。", 
            "斜照不吾欺，繁霜眷同志。"
        ], 
        "title": "同谷之毅夫寿丞登天平山看红叶", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "溪山岂不好，筑楼俨如城。", 
            "荷戈归洞房，妆台夺僧营。", 
            "夜深辟佩环，那有钟磬声。", 
            "乃叹善战者，于此非无情。", 
            "闭山念初祖，塔前翠纵横。", 
            "一壑不能专，翻遭竖子轻。", 
            "强聒厌得失，未抵风松清。", 
            "狎主木乘兴，弗用坚齐盟。"
        ], 
        "title": "妙高台通云禅师塔用无畏韵", 
        "type": "古风", 
        "yun": "庚"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "燕矶侧坐东南岸，钟山横掩城之半。", 
            "雪迹难平野烧骄，江天直与风帆乱。", 
            "古洞楠榴世不名，荒洲芦荻为谁生。", 
            "袖中看尽量江手。", 
            "独试人间却曲行。"
        ], 
        "title": "登燕子矶", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "吷庵工言愁，歌曲似白石。", 
            "西江导宗派，岂但诗无敌。", 
            "当年吾厚君，馆子冶城宅。", 
            "钟山对隐几，吟声劲四壁。", 
            "惜哉无画手，一扫渺无迹。", 
            "今看君此图，身世已屡易。", 
            "自题尤有致，掩抑见胸臆。", 
            "閒编南渡录，耻附北朝客。", 
            "翻疑月如新，不使照吹笛。", 
            "为山限一篑，花竹有奇色。", 
            "借畦供俯仰，亦以慰岑寂。", 
            "人书俱老矣，所贵在自适。", 
            "莫复学寒虫，垂绦过千尺。"
        ], 
        "title": "题吷庵同年填词图", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": "七言绝句", 
        "text": [
            "郑家楼外晚经过，万窍风呜一枕波。", 
            "曾是昔年行水地，起看画壁认黄河。"
        ], 
        "title": "夜宿郑家楼", 
        "type": "绝句", 
        "yun": "歌"
    }, 
    {
        "author": "李宣龚", 
        "era": "近现代", 
        "subtype": "七言绝句", 
        "text": [
            "一船楚语杂巴谈，艳说欧公手种楠。", 
            "我自不为枯树赋，却哀蒲柳望江南。"
        ], 
        "title": "彝陵以上两岸无种柳者", 
        "type": "绝句", 
        "yun": "覃"
    }, 
    {
        "author": "李宣龚", 
        "era": "近现代", 
        "subtype": "七言绝句", 
        "text": [
            "抱城绿野与江平，路入嘉州水更清。", 
            "松气日光三百里，峨眉天半片云横。"
        ], 
        "title": "嘉州道中", 
        "type": "绝句", 
        "yun": "庚"
    }, 
    {
        "author": "李宣龚", 
        "era": "近现代", 
        "subtype": "七言绝句", 
        "text": [
            "万里岷江洗眼来，水田无处起尘埃。", 
            "古榕几树栖归鹭，错认辛夷五月开。"
        ], 
        "title": "夹江即目", 
        "type": "绝句", 
        "yun": "灰"
    }, 
    {
        "author": "李宣龚", 
        "era": "近现代", 
        "subtype": "七言绝句", 
        "text": [
            "复成桥上看钟山，得意青溪自往还。", 
            "今日江南非我有，草堂容汝佔萧闲。"
        ], 
        "title": "为太疏题桥西草堂图范漪所画也", 
        "type": "绝句", 
        "yun": "删"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "满地残阳傍翠微，凤雏亭上思依依。", 
            "国家多难空头白，湖海相忘独雁飞。", 
            "遇合风云时竟失，君臣鱼水世多讥。", 
            "王师闻道湘西捷，喜极翻教泪暗挥。"
        ], 
        "title": "来阳访庞士元故宅时日闻湘西大捷", 
        "type": "律诗", 
        "yun": "微"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "管毂西南百战中，衡阳来去即匆匆。", 
            "好凭斑竹呼虞舜，直采江蓠荐鬻熊。", 
            "三峡啼猿终出海，九霄翔隼欲摩空。", 
            "缁衣尘土无繇说，可有音书付塞鸿。"
        ], 
        "title": "重至衡阳", 
        "type": "律诗", 
        "yun": "东"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "目营四海我能来，一径松楸翠作堆。", 
            "匝地野花穿冢密，嘶风石兽向人哀。", 
            "微言绝学综名实，俶世深心辟草莱。", 
            "朱陆异同谁管得，百年文运若为开。"
        ], 
        "title": "陪李任潮白健生谒陈文恭公墓", 
        "type": "律诗", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "爱此江皋坐一晨，临流惯看碧粼粼。", 
            "春桑不作高原梦，野马能分万劫尘。", 
            "世外读书真有地，眼中见子可无人。", 
            "把茅盖顶真吾事，剩欲相从寂寞滨。"
        ], 
        "title": "过陈此生山居", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "却曲迷阳托苦吟，坐看岁月去骎骎。", 
            "漫劳涯涘窥秋水，谁遣鹓雏息恶阴。", 
            "三斧未遑将母志，万牛难挽此归心。", 
            "故乡祗在横琴侧，弦外昭文有变音。"
        ], 
        "title": "将归榄山留别桂林诸友好", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "小窗风竹作龙吟，一卧沧江鬓影侵。", 
            "巷涌莲花三界净，天悬梵刹六榕阴。", 
            "端知易外讥评尽，终觉门前寇盗深。", 
            "稍喜故交容赁庑，孟光药裹独关心。"
        ], 
        "title": "甲申初夏就医广州寄寓莲花巷小楼偶起浓笔示慈伽", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "笔墨缘疏药鼎亲，蒲衣过我气轮囷。", 
            "新诗指月天葩艳，午夜闻钟火宅春。", 
            "解祟河东风尚在，送穷韩子意难伸。", 
            "眼前轰隐真何物，拄杖消摇迹易陈。"
        ], 
        "title": "詶黄咏雩屡过视病兼感近事", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "云林数抹蒋山青，先友风流接渺冥。", 
            "穷守赐书仍世业，旁蒐名画似晨星。", 
            "遗图梓舍胠残箧，断楮坟宫瘗古铭。", 
            "今日焚香严封越，减价宛在看扬灵。"
        ], 
        "title": "五羊购得山阴王季重为先文介画云林数抹便面敬一题", 
        "type": "律诗", 
        "yun": "青"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "万柄圆荷夏木阴，直须城市得山林。", 
            "层轩纳群朝暾上，野水通潮海鹤寻。", 
            "薮泽纵谈惊世换，江湖一往见情深。", 
            "支筇日就论诗地，欲辨忘言付陆沉。"
        ], 
        "title": "过小黄山馆简马武仲", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "陋巷聊同一据梧，相看形貌各清癯。", 
            "文章玩世才难尽，意气淩云老不殊。", 
            "夜月荒城悲鼓角，晚潮香稻饱鼪鼯。", 
            "无谁更忆颙园客，衡岳归来泪眼枯。"
        ], 
        "title": "答佟少弼见怀", 
        "type": "律诗", 
        "yun": "虞"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "两载栖迟共岛隅，一楼夷市杂屠沽。", 
            "涛声入枕虬仍蛰，日影窥帘海已枯。", 
            "充耳不闻兴废事，长镵真托古今图。", 
            "覆巢此日还相见，应有新诗到病夫。"
        ], 
        "title": "简区季谋索观近诗", 
        "type": "律诗", 
        "yun": "虞"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "遗民血泪迸黄陬，独此精光片纸留。", 
            "黄阁梦遥天地改，白蘋风急鬼神愁。", 
            "直将死节詶君父，漫以诗才压应刘。", 
            "妙墨不随残劫尽，伤心无女对高丘。"
        ], 
        "title": "余旧藏何越巢诗条墨迹散佚庐子枢以重价购得属提其上", 
        "type": "律诗", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "瑜园近事龙孙长，入夏花光更绕棂。", 
            "欲向菰芦寻大隐，好凭杯酒劝长星。", 
            "高楼睡稳琴书静，稚子归暄竹马停。", 
            "此乐何人间尽难，镜中休揽鬓毛青。"
        ], 
        "title": "寄瑜园", 
        "type": "律诗", 
        "yun": "青"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "城西旧事忆传觞，隔代桓荣鬓已苍。", 
            "讲肆嗟君连马队，搴帷坐我集芙裳。", 
            "拂檐脩竹当阶静，堆榻残书引梦长。", 
            "太息冥鸿竟何幕，能完一节岂寻常。"
        ], 
        "title": "访熊鲁柯劝影斋话旧", 
        "type": "律诗", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "清浊难期酒一中，镜台花影两成空。", 
            "虫沙阅世销尘劫，瓦砾存身感道穷。", 
            "百体但馀心不死，九霄谁信月能通。", 
            "病床尚有交亲涕，漫说苔岑各异同。"
        ], 
        "title": "病中喜见曾希颖见过出示新诗依韵奉简", 
        "type": "律诗", 
        "yun": "东"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "满地蓬蒿仲蔚诗，瀼西老屋与编篱。", 
            "追欢小杜浑如梦，病渴文园祗自悲。", 
            "孤鹤尚存天际想，茂松真有岁寒姿。", 
            "难逢所论行终日，未抵闻歌似旧时。"
        ], 
        "title": "张君华出示新词高阳台一阕赋此和之", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "学到无成世又残，风尘真觉负黄冠。", 
            "一声坐受妻孥累，万卷空留鸟鼠攒。", 
            "纵饮盗泉难疗渴，便巢飞幕不遑安。", 
            "海田二顷家阳羡，待尔归休把钓竿。"
        ], 
        "title": "飞幕", 
        "type": "律诗", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "凤翼洲前积潦横，更闻衰病夺阿兄。", 
            "夹缝祖述君能及，王事驰驱我未成。", 
            "少日池塘群季盛，中年丝竹百忧并。", 
            "七旬骨肉今成几，畏向閒厅听雨声。"
        ], 
        "title": "悼七家兄少严", 
        "type": "律诗", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "夜雨瓶笙枕畔听，枯棋袖手各沉冥。", 
            "乍分顾渚苔痕绿，剩对罗浮黛色青。", 
            "世味要从甘里嚼，吟魂惯向梦中经。", 
            "披图独有苍茫感，茗椀空留户半扃。"
        ], 
        "title": "题思旧阁斗茶图为马宾甫", 
        "type": "律诗", 
        "yun": "青"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "秋高一纵倚楼心，红叶青跗正满林。", 
            "抚卷空馀黄绢在，临流端觉绿波深。", 
            "干戈日暮知何世，湖海风微有变音。", 
            "旧事岁寒谁可喻，祗应抱膝作孤吟。"
        ], 
        "title": "题何无怠抱素楼图", 
        "type": "律诗", 
        "yun": "侵"
    }, 
    {
        "author": "李宣龚", 
        "era": "近现代", 
        "subtype": "五言律诗", 
        "text": [
            "风雨江声里，孤灯落楚乡。", 
            "妻孥随棹去，枕簟入秋凉。", 
            "喜乱终轻己，残民亦可伤。", 
            "谁怜孤士感，拭眼对苍茫。"
        ], 
        "title": "夏口感事", 
        "type": "律诗", 
        "yun": "阳"
    }, 
    {
        "author": "李宣龚", 
        "era": "近现代", 
        "subtype": "五言律诗", 
        "text": [
            "入洛浑如梦，还吴未有家。", 
            "过门千骑静，盖顶一茅遮。", 
            "江气来人境，花光夺晚霞。", 
            "劳劳思楚尾，怅望日西斜。"
        ], 
        "title": "高昌庙看桃花过石遣丈旧宅", 
        "type": "律诗", 
        "yun": "麻"
    }, 
    {
        "author": "李宣龚", 
        "era": "近现代", 
        "subtype": "五言律诗", 
        "text": [
            "矢志能摧敌，孤军震一韩。", 
            "江声催勇锐，月色带饥寒。", 
            "量力无天幸，衡情有至难。", 
            "缩头龟殿里，应愧此心安。"
        ], 
        "title": "战夜感作", 
        "type": "律诗", 
        "yun": "寒"
    }, 
    {
        "author": "李宣龚", 
        "era": "近现代", 
        "subtype": "五言律诗", 
        "text": [
            "远意新书尾，真堪读百回。", 
            "千优成岁暮，一醉数花开。", 
            "世改园林在，歌终风雨来。", 
            "王孙有妙手，肯受杜陵哀。"
        ], 
        "title": "除夕得心畬来书却寄", 
        "type": "律诗", 
        "yun": "灰"
    }, 
    {
        "author": "李宣龚", 
        "era": "近现代", 
        "subtype": "五言律诗", 
        "text": [
            "径峭松争直，泉奔石欲流。", 
            "穿山惊到峡，入寺胜登楼。", 
            "云重常分暝，蝉疏早得秋。", 
            "岂无三宿恋，归思澹淹留。"
        ], 
        "title": "峨嵋伏虎寺", 
        "type": "律诗", 
        "yun": "尤"
    }, 
    {
        "author": "李宣龚", 
        "era": "近现代", 
        "subtype": "五言律诗", 
        "text": [
            "人海难为夜，无风不是楼。", 
            "能留三客语，赖有一园秋。", 
            "窅默心犹寄，徘徊意未休。", 
            "举头河漠在，谁见水西流。"
        ], 
        "title": "同梅生疑盦蔼农夜坐", 
        "type": "律诗", 
        "yun": "尤"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "客处荒城岁月增，此身未改旧崚嶒。", 
            "不棼始觉多馀暇，深闭犹能远所憎。", 
            "砚水已乾仍抱璞，瓶花相对亦传灯。", 
            "冥然端坐穷群态，杞柳杯棬各有棱。"
        ], 
        "title": "深闭", 
        "type": "律诗", 
        "yun": "蒸"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "未到西山已足誇，孰知秋序变天涯。", 
            "雨声坐使人留楚，霜意犹悭菊作花。", 
            "眼底江湖添浩荡，酒边肝肺长槎枒。", 
            "登高能赋寻常事，千载居然属孟嘉。"
        ], 
        "title": "九日拟游松风閤因雨不果", 
        "type": "律诗", 
        "yun": "麻"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "端坐真堪拟陆沈，小车聊遣散幽襟。", 
            "月寒水影微妨路，风远歌声细出林。", 
            "物外寡欢成独往，人间可语算知音。", 
            "归来百念仍消歇，祇有霜檠对苦吟。"
        ], 
        "title": "子夜闻歌兴尽而返", 
        "type": "律诗", 
        "yun": "侵"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "持是安归黯可伤，出门负手楚天长。", 
            "寒江向晚波初碧，病槛经旬叶尽黄。", 
            "闲味饱谙忘有我，孤怀潜转入思乡。", 
            "披书却感居人语，为扫松篁待解装。"
        ], 
        "title": "得家书五年留滞今且去楚矣", 
        "type": "律诗", 
        "yun": "阳"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "樽前苟活数同游，坐久才知子未休。", 
            "客里风光殊可念，衰时人物本难留。", 
            "沉冤百日君门静，溅泪青春渭水流。", 
            "痛定若思鼌贾策，也应功罪讼从头。"
        ], 
        "title": "法源寺追忆叔峤暾谷", 
        "type": "律诗", 
        "yun": "尤"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "东风吹雨太无端，俄顷花开旋复残。", 
            "酒倦伤春人易睡，楼高近海昼多寒。", 
            "商艰郁抑知谁拯，国论棼纭已厌看。", 
            "尚恐多忧损怀抱，百年记取一凭阑。"
        ], 
        "title": "岚山雨后樱花狼藉怅然有作", 
        "type": "律诗", 
        "yun": "寒"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "微官无计问田园，野老相从学负暄。", 
            "直道如今更焉往，是邦犹足与图存。", 
            "吴盐百里天同白，卫布千家雪可温。", 
            "小物极知人力在，请看闾党有公言。"
        ], 
        "title": "呈啬翁丙午", 
        "type": "律诗", 
        "yun": "元"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "委辔垂鞭涉数村，村村风物不堪论。", 
            "双沟柳色初相识，八集梨花已断魂。", 
            "东道垣墉劳假馆，北州豪杰竞投门。", 
            "此怀难使黎民喻，始信非常固有原。"
        ], 
        "title": "郊行", 
        "type": "律诗", 
        "yun": "元"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "孤城旷野坐无谋，富岁犹留菜色忧。", 
            "俗敞不妨施督责，地偏何处得吹求。", 
            "北来民气仍堪用，东去河声未解愁。", 
            "徒手欲为根本计，固应度量不相侔。"
        ], 
        "title": "呈徐固卿同年", 
        "type": "律诗", 
        "yun": "尤"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "水宿微嫌夜榜喧，晓行才及寺钟闻。", 
            "湖光收暖将成雨，梅气盘空半作云。", 
            "到眼松杉皆老伴，避人猿鹤可同群。", 
            "道根终浅无缘住，归去犹须理放纷。"
        ], 
        "title": "游邓尉", 
        "type": "律诗", 
        "yun": "文"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "两年救死与扶伤，获退如闻赦一场。", 
            "厌与百僚同唯唯，未能三月便皇皇。", 
            "期颐自古关名德，拳曲何堪律短长。", 
            "妙语解人终恨浅，强将一障系存亡。"
        ], 
        "title": "乞病获谴诗以解秽", 
        "type": "律诗", 
        "yun": "阳"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "居然一雨慰苍生，待看黄云万里平。", 
            "众里步趋关物望，酒边忧乐惬群情。", 
            "鸡豚日午争迎社，蛙黾风低欲满城。", 
            "绝似元丰歌击壤，欹眠乘兴句先成。"
        ], 
        "title": "和陶斋督部喜雨之作", 
        "type": "律诗", 
        "yun": "庚"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "雨过凉蛩欲上廊，槁梧无语夜初长。", 
            "一灯照影看成瘦，百罹乘秋竞作狂。", 
            "坐觉微尘生扰攘，强凭新懦耗閒忙。", 
            "病坊那有安心法，祇爇维摩半炷香。"
        ], 
        "title": "秋夜", 
        "type": "律诗", 
        "yun": "阳"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "庭前病桧自萧疏，门外惊鸥不可呼。", 
            "饱听江声十年事，来寻陈迹一篇无。", 
            "投荒坐惜人将老，望鲁空嗟道巳孤。", 
            "赖有胜天坚念在，稍分肝胆与枝梧。"
        ], 
        "title": "重过盟鸥榭有感寄太夷丈奉天", 
        "type": "律诗", 
        "yun": "虞"
    }, 
    {
        "author": "李大防", 
        "era": "近现代", 
        "subtype": "七言绝句", 
        "text": [
            "邂逅梅郎已十年，宣南旧事渺如烟。", 
            "今宵合咏前贤句，花气薰人欲破禅。"
        ], 
        "title": "观梅伶兰芳演天女散花剧本", 
        "type": "绝句", 
        "yun": "先"
    }, 
    {
        "author": "李大防", 
        "era": "近现代", 
        "subtype": "七言绝句", 
        "text": [
            "三月莺花惨不开，频年兵燹冷楼台。", 
            "不须重读兰成赋，今日江南更可哀。"
        ], 
        "title": "金陵作", 
        "type": "绝句", 
        "yun": "灰"
    }, 
    {
        "author": "李大防", 
        "era": "近现代", 
        "subtype": "七言绝句", 
        "text": [
            "水复山重曲径斜，乡村风景似三巴。", 
            "登高一望黄无际，十里郊原尽菜花。"
        ], 
        "title": "秋浦道中", 
        "type": "绝句", 
        "yun": "麻"
    }, 
    {
        "author": "李大防", 
        "era": "近现代", 
        "subtype": "七言律诗", 
        "text": [
            "明知海水飞无极，故犯风涛挽逆舟。", 
            "四面楚歌烽燧警，十年燕市稻粱谋。", 
            "河山破碎谁青眼，尘土生涯易白头。", 
            "漫诩宣南好觞咏，而今无地可埋忧。"
        ], 
        "title": "将之皖，与都门诸友话别江亭，赋此以赠 其一", 
        "type": "律诗", 
        "yun": "尤"
    }, 
    {
        "author": "李大防", 
        "era": "近现代", 
        "subtype": "七言律诗", 
        "text": [
            "频年屡作黄山梦，今日公然载酒行。", 
            "皖国人才多故旧，江亭风物亦凄清。", 
            "眼中况有沧桑客，栏外愁闻芦苇声。", 
            "如海王城堪大隐，群公莫遽说归耕。"
        ], 
        "title": "将之皖，与都门诸友话别江亭，赋此以赠 其二", 
        "type": "律诗", 
        "yun": "庚"
    }, 
    {
        "author": "李大钊", 
        "era": "近现代", 
        "subtype": "七言绝句", 
        "text": [
            "壮别天涯未许愁，尽将离恨付东流。", 
            "何当痛饮黄龙府，高筑神州风雨楼。"
        ], 
        "title": "丙辰春，再至江户。幼蘅将返国，同人招至神田酒家小饮，风雨一楼，互有酬答。辞间均见风雨楼三字，相约再造神州后，筑高楼以作纪念，应名为神州风雨楼，遂本此意，口占一绝，并送幼蘅云。", 
        "type": "绝句", 
        "yun": "尤"
    }, 
    {
        "author": "李大钊", 
        "era": "近现代", 
        "subtype": "五言律诗", 
        "text": [
            "逢君已恨晚，此别又如何？", 
            "大陆龙蛇起，江南风雨多。", 
            "斯民正憔悴，吾辈尚蹉跎。", 
            "故国一回首，谁堪返太和？"
        ], 
        "title": "幼蘅行未久，相无又去江户，作此送之", 
        "type": "律诗", 
        "yun": "歌"
    }, 
    {
        "author": "李大钊", 
        "era": "近现代", 
        "subtype": "七言律诗", 
        "text": [
            "班生此去意何云，破碎神州日已曛。", 
            "去国徒深屈子恨，靖氛空说岳家军。", 
            "风尘河北音书断，戎马江南羽檄纷。", 
            "无限伤心劫后话，连天烽火独思君。"
        ], 
        "title": "南天动乱，适将去国，忆天问军中", 
        "type": "律诗", 
        "yun": "文"
    }, 
    {
        "author": "李云夔", 
        "era": "近现代", 
        "subtype": "七言律诗", 
        "text": [
            "河山满目此登楼，兵气销沉大地秋。", 
            "三月莺花余绮恨，十年诗酒剩闲愁。", 
            "葬身情海难为继，挥手人天各不谋。", 
            "谁载西施五湖去，烟波深处一扁舟。"
        ], 
        "title": "无题", 
        "type": "律诗", 
        "yun": "尤"
    }, 
    {
        "author": "李云夔", 
        "era": "近现代", 
        "subtype": "七言律诗", 
        "text": [
            "酒痕狼藉满征衣，珍重余生暂掩扉。", 
            "胜会不常原草草，坠欢如梦总非非。", 
            "埋头愿共龙蛇蛰，垂翅甘为燕雀畿。", 
            "别有天涯沦落感，秋风秋雨我安归。"
        ], 
        "title": "社集归来感赋", 
        "type": "律诗", 
        "yun": "微"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "伶俜身世，漂泊风尘，十年江上偷安。", 
            "捷报争飞，起看锦绣川原。", 
            "高歌杜陵佳句，卷诗书、收涕成欢。", 
            "归计稳，有巴童不寐，夜半行船。", 
            "谁道依然留滞，费熏炉重熨，料理春寒。", 
            "楚尾吴头，魂随潮信空还。", 
            "璇机自深闺思，怎知人、去住艰难。", 
            "待剪烛，梦西窗、閒话夜阑。"
        ], 
        "title": "声声慢 读涉江词，和其闻日本败降之作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "逢。", 
            "春酒休辞百榼空。", 
            "花閒醉，能得几回同。"
        ], 
        "title": "十六字令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "脸比杏夭娆，心似梅酸楚。", 
            "倘许植根时，愿化阶前土。", 
            "无分得怜伊，但听流莺语。", 
            "莺语枉丁宁，也会相怜否。"
        ], 
        "title": "生查子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "倚房栊。", 
            "悄然凝伫，从头细数欢悰。", 
            "叹楚岸遗□杂佩，洛川神遇惊鸿。", 
            "尽归赋中。", 
            "歌筵曾此相逢。", 
            "暗掷微波轻倩，旋听密语惺忪。", 
            "怎自逐、长安道旁车马，燕钗分破，凤箫凄哽。", 
            "今来绣户，铜环静掩，尘床瑶瑟都空。", 
            "笑春风、桃花尚余数丛。"
        ], 
        "title": "八六子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "漫游镫市，荡尘香随履。", 
            "别语分明自能记。", 
            "道深恩、莫负后约堪凭，从今愿、四海兵氛不起。", 
            "君行何太遽，挥手厓端，已见冥鸿在天际。", 
            "未了冻桐花，归及湔裙，应尚有、照水轻盈桃李。", 
            "悔不驾、云车共翱翔，但心逐、飘风送君千里。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "细雨斜风春涨暖，鳜肥芦笋新芽。", 
            "一池清水侣鱼虾。", 
            "化萍犹未肯，点点是杨花。", 
            "冠盖升沈无定据，也同浪迹京华。", 
            "底须沧海始为家。", 
            "浮沤身世似，何用逐无涯。"
        ], 
        "title": "临江仙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "高阁敞华筵。", 
            "胜事年年。", 
            "彭郎墨妙最堪传。", 
            "北地甘瓜南土果，共落冰笺。", 
            "刺栗状同坚。", 
            "味欠回鲜。", 
            "佳名颂得转凄然。", 
            "如此江山如此会，争不留连。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "长裙锐履肩微削。鲜卑语好从郎学。", 
            "生女嫁才人。何如倚市门。", 
            "银匙调可可。一笑含情颇。", 
            "舞到月痕斜。同驰吉普车。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "萧瑟西风，吹鬓影、登临万里秋。", 
            "接天波宕，绕城山拥，形势无俦。", 
            "蜀关行极险，记佩萸、同此清游。", 
            "厌人世，似牧之心迹，危涕难收。", 
            "归休。", 
            "偶从佳会，啸歌不忘指神州。", 
            "万方多事，旌旗云卷，熢燧星稠。", 
            "愿逢昌盛际，斗健身、重上高头。", 
            "醉凝眸。", 
            "看璿玑宵运，露湿衣裘。"
        ], 
        "title": "瑶台第一层 九日登紫金山天文台作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "微风摇荡绣帘閒。", 
            "博山细袅水沈烟。", 
            "携纤手，笼香坐，胜百花、气味透芳妍。", 
            "凤钗翻动火常然。", 
            "怪伊轻把故情捐。", 
            "怎才说，相忘了，又挑镫、重和断肠篇。"
        ], 
        "title": "翻香令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "携得玉人，舟上低唱按琼箫。", 
            "晚来穿过藕花里，同倚赤阑桥。"
        ], 
        "title": "荷叶杯", 
        "type": "词", 
        "yun": "萧"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "春畴过雨。", 
            "飙轮驰影，临暮认取官渎。", 
            "金门岸圮长桥在，惆怅市街人静，顿惊心目。", 
            "步屧凄清穷巷断，见历乱、墙头新绿。", 
            "是旧日、閒处经营，傍水数间屋。", 
            "重践庭莎四绕，银藤遥夜，尚挂荒荒篱角。", 
            "小园才赋，破巢难稳，泪满关河南北。", 
            "枉承平愿久，洗甲银河劝耕犊。", 
            "何时谢、簿书期会，自手鸦锄，栽花还莳竹。"
        ], 
        "title": "八归", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "笛步招游侣，醉看茱萸，复此登高宴。", 
            "景光都似旧，还更喜、千里同归巢燕。", 
            "何用接桃根，听吴语、尊前轻软。", 
            "快持螯、盘堆脍玉，未嫌秋晚。", 
            "奇绝望里清淮，鹭起鸥沈，共予情深款。", 
            "冷风吹帽堕，应未减、当日龙山高眄。", 
            "休恨菊开迟，替芳讯、梅花照盏。", 
            "倩注满、料必定，每年身更健。"
        ], 
        "title": "龙山会 丙辰九日大集成酒家会饮，赋呈同坐诸公", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "病里乍相逢，系情旋同幽讨。", 
            "香温玉皎。", 
            "私心谓、是乡堪老。", 
            "春华易逝，回首花溪欢踪杳。", 
            "共倦羽还家，绿满池塘草。", 
            "赋新愁，理吟稿。", 
            "吴苑渐荒，问讯词人，菭阶空自埽。", 
            "绣户荫静樾，弄长笛、知音少。", 
            "待梦入、南柯好。", 
            "向妆楼、褰帷同浅笑。", 
            "恨坠叶敲窗，客睡偏惊觉。", 
            "夜深镫焰小。"
        ], 
        "title": "倒犯", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "花下频来不自嫌。", 
            "西风埽尽叶纤纤。", 
            "临春无复高楼在，暮雨偏从别馆淹。", 
            "魂梦断，泪痕添。", 
            "化为明月傍雕檐。", 
            "清光又被寻常隔，亚字阑干丁字帘。"
        ], 
        "title": "思佳客", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "静处倚楼望远波，落日衰草平烟。", 
            "可真似、兰成遁迹江关。", 
            "迁延。", 
            "任潘鬓老，江才减，赋笔长閒。", 
            "无憀甚，但旧来心事，重到愁边。", 
            "年年。", 
            "高情秀句，书字都在芸笺。", 
            "忽骊歌争唱，兔魄休圆。", 
            "谁怜。", 
            "向红窗畔，罗帏底，镇夕孤眠。", 
            "教人恨去无消息，来是空言。"
        ], 
        "title": "临江仙引", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "松枝缀宇蟠双阙。", 
            "处处簇、霓虹明灭。", 
            "短电绕场乐频传，正此时、万方悦。", 
            "畸人自笑情怀别。", 
            "任漫与、狂欢佳节。", 
            "陌上晚来独行，秋风紧、簌簌乱飞叶。"
        ], 
        "title": "徵招调中腔", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "香篝续火，轻障护风，萧条暮景相逼。", 
            "漫对胶牙饧热，惊心又除夕。", 
            "巴山夜，堪细忆。", 
            "听暗雨、做成檐滴。", 
            "病中话、国恨乡愁，几载偷息。", 
            "谁道竟生还，料理琴书，人事异今昔。", 
            "炫转射帘灯烛，全家共筵席。", 
            "杯行缓，歌韵窄。", 
            "待坐守、漏残窗白。", 
            "便从此、整顿韶华，吟遍春色。"
        ], 
        "title": "应天长 除夕守岁，与家人话歌乐山旧事", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "愁杀风波妒妇津。", 
            "离筵酒薄强沾唇。", 
            "杨枝骆马也思群。", 
            "堪恨繁香吹作雪，枉怜鬒发委如云。", 
            "桥头卖镜有何人。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "雪云侵晓冻颇黎。帽檐低。", 
            "梦向清溪南畔摘繁枝。故园春较迟。", 
            "玉人携手访残碑。草离离。", 
            "待到寒香千树著花时。再来君不知。"
        ], 
        "title": "鬲溪梅令 有约故宫探春，梅未破萼也。逾旬复来，遂成独赏", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "玉笛声里搅絮飞。", 
            "飘零金缕旧宫衣。", 
            "绿云无限好腰支。", 
            "攀折任从行客手，凄凉忍话少年时。", 
            "又随风去落天涯。"
        ], 
        "title": "浣溪沙·咏柳，哀辽左也", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "江村芳事浅。", 
            "乍东风归来，冻云初敛。", 
            "蝶思鹃愁，把好春都付，等閒莺燕。", 
            "空外游丝，引不到、玉骢行缓。", 
            "舞袖弓腰，赢得声声，凤箫悽怨。", 
            "何事湖山游倦。", 
            "奈十日春寒，雨丝风片。", 
            "绣袜双鸳，怕藓阶香径，露痕犹泫。", 
            "似水光阴，人未老、玉容先变。", 
            "问讯王孙，消息天涯近远。"
        ], 
        "title": "三姝媚·丁未人日", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "花柔英气，酒祓深愁，高楼明月清宵。", 
            "燕昵莺痴，剧怜豆蔻香梢。", 
            "十年絮泥心事，又东风、催起春潮。", 
            "争忍俊，是犀心一点，凤咮双翘。", 
            "次第番风过也，怕绿阴结子，春去难招。", 
            "好托微波，殷勤为护双桡。", 
            "天涯自惊老大，且尊前、偎倚纤腰。", 
            "银烛灺，渐曲终人渺，惆怅红桥。"
        ], 
        "title": "声声慢·用草窗体有赠", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "西洲一夜西风紧。玳梁乳燕栖难稳。", 
            "回首郁金堂。可怜双凤凰。", 
            "金铃黄耳护。莫放昆仑度。", 
            "何处最魂销。冶城朝暮潮。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "灵犀一点春心损。玉珰缄札全无准。", 
            "隐隐走雷声。宵深梦未成。", 
            "炉温香篆灭。小胆空房怯。", 
            "两度见花开。待郎郎不来。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "三巴昨夜家书到。相迎直抵长风好。", 
            "望断水悠悠。如何祗去舟。", 
            "相思了无益。懒把金钱掷。", 
            "慎莫学弹棋。不平教诉谁。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "昨宵才把香罗解。今朝蟢子栖麟带。", 
            "多谢石尤风。送郎怀袖中。", 
            "相将红烛背。滴尽思君泪。", 
            "已过绿阴时。落花争上枝。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "侧身江表沧州远，归心乡梦多少。", 
            "阆风緤马，望觚棱、谁念铜驼倒。", 
            "系不住、西颓落照。", 
            "神州如此河山好。", 
            "怅客里、光阴容易，又西风几度，倚楼凭眺。", 
            "何况皖水青燐，稽山碧血，简书愁到。", 
            "猿鸟不堪重对，旧青娥、零泪谈天宝。", 
            "正海气、冥冥未晓。", 
            "何时鞭起痴龙觉。", 
            "待有约，浮家去，故国平居，更谁同调。"
        ], 
        "title": "霜叶飞·书愤", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "皓月仍圆，西风昨夜，一年容易惊秋。", 
            "泻沈沈银汉，无语东流。", 
            "正是羁心撩乱，何堪更、砧杵声遒。", 
            "销魂处、红鹣绮梦，白雁边愁。", 
            "悠悠。", 
            "夜凉如水，恰小扇轻衫，渐昵香篝。", 
            "也知非吾土，强俯登楼。", 
            "一发中原隐隐，凭谁挽、落日神州。", 
            "空惆怅、公无渡河，试奏箜篌。"
        ], 
        "title": "凤凰台上忆吹箫", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "镜里鸾文绕梦思。", 
            "微波无藉肯通词。", 
            "由来酒绿镫红候，尽是回肠荡气时。", 
            "伤往事，感新知。", 
            "钗盟钿约是耶非。", 
            "东风才送春潮长，忍遣鹃声苦唤归。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "罗扇恩疏，桃笙凉逗，雁风又到江城。", 
            "玉笛新愁，文箫悽怨，可堪尽作秋声。", 
            "人閒天上，怅今夜、凄凉四星。", 
            "珧纹窗掩，雁胫镫昏，离思深萦。", 
            "微波著意将迎。", 
            "谁信今生，天遣飘零。", 
            "银汉迢遥，瑶京修阻，素娥应悔孤清。", 
            "镜中鸾影，算草草、新妆照成。", 
            "个侬知否，梦雨疑云，难慰多情。"
        ], 
        "title": "庆春宫·七夕，用清真韵", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "络纬虚堂，哀蝉坠叶，枉抛心力。", 
            "一树无情，悽然怨凝碧。", 
            "新愁黯黯，闻也到、鸥边狂客。", 
            "沈寂。", 
            "斟酌九秋，断姮娥音息。", 
            "鹃声紫陌。", 
            "寥落宫花，玉容泪痕藉。", 
            "霜前白雁恋国。", 
            "斗依北。", 
            "为问故家亭馆，更待几回游历。", 
            "奈误人多矣，江上六朝山色。"
        ], 
        "title": "惜红衣·七月十八日中宵不寐，蛩声到枕，露气满帘，肃然其为秋矣。感身世之沈沦，悲人生之憔悴，悄然有作。用白石韵", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "蓦黄花、都傍战尘开，销魂故园秋。", 
            "怅西风韦杜，衰蒲细柳，一片清愁。", 
            "望里秦山破碎，泾渭自东流。", 
            "饮罢瑶池暮，日晏昆丘。", 
            "问讯胥台倦叟，但无端歌哭，争挽神州。", 
            "念浮家有约，何事苦淹留。", 
            "碧沈沈、江南旧树，怕烟波、无地著閒鸥。", 
            "千秋事，只霜花卷，为写烦忧。"
        ], 
        "title": "八声甘州·简彊村", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "楼上黄昏，绣帘垂地花光乱。", 
            "斜阳犹自罥危阑，天末余红恋。", 
            "人世东风悄换。", 
            "怅玉妃、鸾绡泪浣。", 
            "暮鸦啼后凤瑟，新声谁家歌管。", 
            "璧月弦沈，素娥未肯辉分半。", 
            "釭花今夜冷于秋，冻折瑶簪断。", 
            "陌上钿车缓缓。", 
            "问何时、金迷翠暖。", 
            "远书凭寄辽海，蓝霞北飞南雁。"
        ], 
        "title": "烛影摇红·辛亥十二月廿五日作", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "萍絮天涯，鼓鼙江上，愁对旧柳依依。", 
            "小劫华鬘，故园心眼，无家枉说同归。", 
            "叹我已、星星满鬓，君亦年年中酒，天寒岁晚，谁怜倚竹斜晖。", 
            "回首昔游，影事摇落，飘泊比游丝。", 
            "蜃楼成市，狼熢照水，太息人閒，云散星移。", 
            "休更问、题纨绮思。", 
            "艺菊清盟，听取寒皋唳鹤，旧苑啼鹃，花谢争能返故枝。", 
            "双燕玳梁，东风细雨，刻意伤春，诉尽飘零，莫近危阑，寻常巷陌翻飞。"
        ], 
        "title": "西平乐·除夕简谷飞，用梦窗韵", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "朔风凄，凤管深宵歇。", 
            "草草铜仙临发。", 
            "昨夜绮筵今夜别。", 
            "霜信紧，天街滑。", 
            "新莺暖啭空花，归雁冷，沈边月。", 
            "乍江梅、引三弄凄裂。", 
            "魂断百尺楼，梦里芙蓉阙。", 
            "杜鹃声声啼彻。", 
            "万里苍梧凝望切。", 
            "浑忘了，烧镫节。", 
            "羁栖向上林枝，惆怅对，东阑雪。", 
            "问金尊、何事空设。"
        ], 
        "title": "塞孤·壬子正月十六日用乐章韵，简子培彊村剑丞", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "镜浦过雨，扶小槛，送归帆。", 
            "春潮昨夜愁添。", 
            "正暮烟凝紫，更晴涨拖蓝。", 
            "流光冉冉迅羽，柳摇残梦老江南。", 
            "南雁北归悭。", 
            "信息乡山，万里崤函。", 
            "指夕波明处，但斜照红衔。", 
            "新寒。", 
            "向暝渐紧，上钩休任风帘。"
        ], 
        "title": "临江仙·微雨乍晴，江干晚眺。时正闻陕警，用屯田韵，即依其韵", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "晚寒酽、沈云罥网，细雨微缬。", 
            "帘际酸风乍掣。", 
            "霏花渐酿暮雪。", 
            "记昨夜、星辰前夜月。", 
            "小楼畔、绿酒香冽。", 
            "怅赠佩、传笺俊游侣，今宵惇轻别。", 
            "思结。", 
            "梦中翠管凄咽。", 
            "念雾鬓、烟鬟惊鸿态，楚楚清露怯。", 
            "嗟凤思鸾愁，都付啼鴂。", 
            "怨歌断阕留泪痕，看取斑斑泪血。", 
            "瀛海尘飞红桑折。", 
            "银云浦、暗停画楫。", 
            "旧盟稳、瑶缄回荩箧。", 
            "在天愿、比翼鹣鹣万籁寂。", 
            "灵犀肯向笼鹦泄。"
        ], 
        "title": "浪淘沙慢·彊村赋此调，末阕用汉乐府上邪诗意，爱其奇横悲壮，效颦为此", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "镇看花泪眼，悄立遍、池头凝碧。", 
            "晓钟乍临，芳晖惊过隙。", 
            "一逝难觅。", 
            "望帝魂归夜，旧时台榭，剩断红狼藉。", 
            "零环碎佩添萧瑟。", 
            "絮影空迷，箫声旋寂。", 
            "佳人更无消息。", 
            "但苔痕袜印，犹认香迹。", 
            "留君今夕。", 
            "对清尊易泣。", 
            "万里青芜苑，非故国。", 
            "江关老去词客。", 
            "便重逢镜里，玉颜殊昔。", 
            "阑干外、燕愁莺歰。", 
            "君不见、日暮东风，御柳可怜行色。", 
            "芳华怨、莫问天北。", 
            "纵锦笺、遍写相思字，何由寄得。"
        ], 
        "title": "六丑", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "花外琼箫，春色二分，肠断曲屏山底。", 
            "正远梦醒初，篆烟香腻。", 
            "小槛霏红万点，渐化作、濛濛燕支泪。", 
            "又踏青期误，丝痕絮影，尽随流水。", 
            "憔悴。", 
            "遣无计。", 
            "怅钗约镜盟，浅深芳字。", 
            "问天际、微波玉人归未。", 
            "旧恨东风漫省，更添送、新愁鹃声里。", 
            "还怕剩、一角斜晖，又被乱莺啼坠。"
        ], 
        "title": "无闷", 
        "type": "词", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "铁笔专长刻画真，精奇一核显形身。", 
            "泛舟赤壁分宾主，更羡瀛州十八人。"
        ], 
        "title": "张乔铁笔", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "四箴印谱喜风行，供奉内廷篆刻详。", 
            "宸翰牙章三十体，精研秘阁永珍藏。"
        ], 
        "title": "程铎印谱", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "书临松雪得真传，十载遨游妙悟全。", 
            "一卷西厢书半扇，蝇头笔法迈前贤。"
        ], 
        "title": "汤士伟书法", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "篆籀精研石鼓文，缩临端砚惜毫分。", 
            "银钩铁画神摹古，拓本传薪爱护殷。"
        ], 
        "title": "陈藻林精篆籀学", 
        "type": "绝句", 
        "yun": "文"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "儒官风雅亦和平，寄兴临池俗虑清。", 
            "书善八分珍墨妙，后先沈凤许齐名。"
        ], 
        "title": "汪道平善八分书", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "善藏书画爱清嘉，不愧名流赏鉴家。", 
            "泼墨吮毫山水作，元人意得兴偏赊。"
        ], 
        "title": "陈式金善山水", 
        "type": "绝句", 
        "yun": "麻"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "六法兼长善写真，京师名重冠群伦。", 
            "归帆春水争题咏，韵士相推望若神。"
        ], 
        "title": "吴俊善画称韵士", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "挥洒淋漓翰墨芳，宜书宜画妙兼长。", 
            "眉山派衍辉先后，六代名家待表扬。"
        ], 
        "title": "苏嘏善书画", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "落拓胸襟本性真，挥毫三绝妙通神。", 
            "珍传笔墨多奇品，元气浑然享大椿。"
        ], 
        "title": "张廷寿诗书画称三绝", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "作画吟诗本性真，襟期潇洒出风尘。", 
            "幽兰淡竹如人品，泼墨淋漓世所珍。"
        ], 
        "title": "章煊善兰竹", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "山水清幽善写怀，擅长尺幅画尤佳。", 
            "澄江八景珍奇品，淡远风高出众侪。"
        ], 
        "title": "王洲山水", 
        "type": "绝句", 
        "yun": "佳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "龟山习画爱侨居，嗜酒风流号醉渔。", 
            "芦雁传神臻妙品，林良门下问谁如。"
        ], 
        "title": "瞿杲芦雁", 
        "type": "绝句", 
        "yun": "鱼"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "性奇嗜酒本英雄，游览山川翰墨工。", 
            "醉后传神尤隽妙，骑驴入栈宛临风。"
        ], 
        "title": "黄勷栈驴", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "梅访孤山爱写真，尤精雪月妙传神。", 
            "莫嫌冷淡无颜色，铁骨冰姿悟我身。"
        ], 
        "title": "阙疑画梅", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "喜从空谷写幽兰，泼墨淋漓秀色餐。", 
            "一叶一花多逸致，清超品格现毫端。"
        ], 
        "title": "吴宗润画兰", 
        "type": "绝句", 
        "yun": "寒"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "挥毫写竹聚云烟，凤尾猫头一幅全。", 
            "潇洒襟期原脱俗，此君常伴爱淇泉。"
        ], 
        "title": "王廷选画竹", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "棋操胜算等行军，落子争先黑白分。", 
            "人品还宜觇弈品，瀛寰第一早推君。"
        ], 
        "title": "相礼善奕", 
        "type": "绝句", 
        "yun": "文"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "仓扁遗书考旧编，研精医理迈前贤。", 
            "阴阳气化凭推阐，名满吴中号吕仙。"
        ], 
        "title": "吕夔善医", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "白石山人善鼓琴，超然高旷涤尘襟。", 
            "知音谁是钟期子，指法亲承印素心。"
        ], 
        "title": "蒋鹤龄善琴", 
        "type": "绝句", 
        "yun": "侵"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "谐同声气喜和鸣，截竹为吹律吕精。", 
            "古乐沦亡今复作，何庸遗制访苌宏。"
        ], 
        "title": "袁舜臣作律吕书", 
        "type": "绝句", 
        "yun": "庚"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "王城与瓯脱，聚散同一尘。", 
            "市人与朝士，隐现同一身。", 
            "持兹平等观，于君宁足论。", 
            "国事昔糜沸，纷纷经几秦。", 
            "衣冠狗脚朕，玉貌谁能臣。", 
            "拂袖耻世网，甘心侪流人。", 
            "知交杂华管，妙分莸与薰。", 
            "辟地栖一廛，俗物恼比邻。", 
            "懒卧不肯起，闻欢一欠伸。", 
            "口吃作吴语，居然颊生津。", 
            "时亦相可否，龙性终难驯。", 
            "今年岁在酉，寒鸡宜专晨。", 
            "斗酒急自劳，慰君安在辰。", 
            "雪色入户牖，青毡坐成春。", 
            "好客到妇子，清谈逾饮醇。", 
            "得此足忘老，岂但忘其贫。"
        ], 
        "title": "赠王莪孙丈", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "有清入关以骑射，一箭聊城真可霸。", 
            "铺扬竞作行看子，翰墨策勋宁论价。", 
            "是图出自曙光堂，中有茅庵似精舍。", 
            "读书仿佛蕴藉人，底事旌旗蔽空下。", 
            "世称潜邸好养士，佽飞材官供扈驾。", 
            "夜行不避灞陵呵，熟视肯俯淮阴胯。", 
            "威宣弧矢成中兴，谏猎赋未长杨罢。", 
            "后来风力靡角弓，穆满瑶姬幻脂夜。", 
            "台臣久失郅都鹰，首鼠东朝足悲咤。", 
            "阿谀不惜捐珠崖，城社凭陵师不祃。", 
            "馀皇水犀隳前功，博侈游观到台榭。", 
            "大盈库随鳌足倾，玉石俱炎荃枳化。", 
            "即今鸟尽北山罗，空使牛羊践禾稼。", 
            "还君此昼叹中原，举目新陈争氏谢。"
        ], 
        "title": "为吴敬臣题刘凋所画手卷", 
        "type": "古风", 
        "yun": "祃"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "诗声关盛衰，中晚判王迹。", 
            "尚文虽大雅，未免带雕饰。", 
            "阮亭少工诗，爱好到头白。", 
            "官资堆山高，定稿付门客。", 
            "数行出残楮，点𪑮不容隙。", 
            "心痒宜自抓，肯使一靴隔。", 
            "画眉误深浅，举世入半额。", 
            "遂令异趣人，蜂起生指摘。", 
            "同时誉其书，无异贬诗格。", 
            "华严本弹指，楼阁岂寸积。", 
            "千金诗寻医，此语真有力。", 
            "大师郑柴翁，变法比安石。", 
            "话言即训诂，初不待拣择。", 
            "起衰踵程祁，风气绾南北。", 
            "有兹菜园肚，底用贵通籍。", 
            "一代能几人，后起当夺席。"
        ], 
        "title": "为无畏题王渔洋诗稿卷子", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "伏敔翔能书，野老未知爱。", 
            "戏言千载后，价不兼金贷。", 
            "叔通忽得之，艺苑共称快。", 
            "苍苔破乌迹，米蔡辨流派。", 
            "一空寒乞相，薄有狂奴态。", 
            "此君落人间，实与世相背。", 
            "祇馀文字巧，弗受天所械。", 
            "江书不如诗，评剖本非隘。", 
            "谁知临池手，画乃亦三昧。", 
            "龙湫入吾眼，风雨气犹在。", 
            "若论到圣处，直与彦冲配。", 
            "多能期不朽，岂厌一而再。", 
            "表微后死事，勿病太琐碎。"
        ], 
        "title": "为叔通题江韬叔行书卷子", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "半空文殊台，夜冷如有雪。", 
            "开轩纳雾露，那得见明月。", 
            "披衣待晨曦，光彩生一瞥。", 
            "天都与莲华，挟长各傲兀。", 
            "剧嫌寺门小，未足恣排闼。", 
            "下山趋云巢，插脚更奇绝。", 
            "槎材挂岩罅，石破肝肺裂。", 
            "云峰争一洞，倒出太古穴。", 
            "懦筇有难支，岂待屐齿折。", 
            "何尝无恐怖，苦语吾不说。"
        ], 
        "title": "文殊院", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "龙门从天开，一洞破两石。", 
            "惟闻地中响，不见行水迹。", 
            "藤虬挂人首，皤腹斗松枥。", 
            "绳桥千丈强，叠涧趋一白。", 
            "同游去如驶，独我贪暂息。", 
            "危阑风欲动，脚底走霹雳。", 
            "分明玉盘盂，阴黑有不测。", 
            "须臾漏日影，摆出鱼尾赤。"
        ], 
        "title": "峨眉龙门峡", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "雨中望江郎，但得影亦好。", 
            "归程才半面，未免太草草。", 
            "积高入云湍，一气白浩浩。", 
            "虽窥三阙峙，难使千峰扫。", 
            "肩随似弟畜，少长各从老。", 
            "与天相枝梧，意恐东南倒。", 
            "谁题紫水精，悬想出日杲。", 
            "果能反覆看，岂减山阴道。"
        ], 
        "title": "冒雨游江郎山", 
        "type": "古风", 
        "yun": "皓"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "闭关不出未一纪，蹙地何堪日百里。", 
            "似知立马有完颜，先取西湖藏袖里。", 
            "工愁善病老维摩，笔端能挽旧山河。", 
            "倘留一发中原在，陌上来听缓缓歌。"
        ], 
        "title": "为杨旡恙题湖山旡恙卷子", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "经师例上寿，胡为不慭遗。", 
            "举世不读书，失君真可悲。", 
            "车载老矍铄，骤然成暌离。", 
            "何事甘首邱，九原无鼓鼙。"
        ], 
        "title": "挽石遗年丈十首选四 其一", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "八闽论诗派，七琴而三琶。", 
            "松寥不足尊，秋江非所誇。", 
            "旷代梅都官，正声不停挝。", 
            "下视徐庾尘，岿然成一家。"
        ], 
        "title": "挽石遗年丈十首选四 其二", 
        "type": "古风", 
        "yun": "麻"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "海滨治仆学，星凤灿可数。", 
            "苟能振其绪，一变即邹鲁。", 
            "说诗引儒行，此义盖已古。", 
            "莫诋郑巢经，声病出训诂。"
        ], 
        "title": "挽石遗年丈十首选四 其三", 
        "type": "古风", 
        "yun": "麌"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "元诗有纪事，岂能无辽金。", 
            "一笑颔吾语，老夫力能任。", 
            "惜哉近代诗，绝弦谁赏音。", 
            "历乱一屋鞋，纸堆终难寻。"
        ], 
        "title": "挽石遗年丈十首选四 其四", 
        "type": "古风", 
        "yun": "侵"
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "我昔蜀游兵未动，扁舟犹得夔巫送。", 
            "忽然戎马乱中原，益部遂闻天下重。", 
            "一噫风雪百战新，无端忧患铸诗人。", 
            "达夫早识从军乐，谁谓儒冠误此身。"
        ], 
        "title": "高二适渝州来书奉答", 
        "type": "古风", 
        "yun": null
    }, 
    {
        "author": "李宣龚", 
        "era": "近现代", 
        "subtype": null, 
        "text": [
            "举世纷纷游与惰，始信工商国之宝。", 
            "吾所凭依吾自为，富以其邻终不保。", 
            "雨里胼胝有几人，当时肝胆两输囷。", 
            "至今指点龙华塔，手障横流要此身。"
        ], 
        "title": "赠刘鸿生", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "乱滩斜照一舟轻，走遍天涯尚苦兵。", 
            "契阔死生无可说，山川城郭况多更。", 
            "杜陵去国诗萹在，杨子投荒篆刻成。", 
            "北阮近知憔悴甚，何当得酒二难倾。"
        ], 
        "title": "喜李鼎颐和园归自曲江兼訉令弟用晦", 
        "type": "律诗", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "入林真喜共谈玄，不废倾囊肘后编。", 
            "矮竹幽花留药气，异香名画过云烟。", 
            "年跻周甲欣孺慕，运际艰屯烛乱先。", 
            "独有腰间古斑驳，时时摩玩见孤骞。"
        ], 
        "title": "赠送冕听族侄", 
        "type": "律诗", 
        "yun": "先"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "琼楼玉宇不胜寒，我愧黄州带雨看。", 
            "万里云霾无碍月，弥天兵祸独凭栏。", 
            "略陈瓜果酬佳节，愿掬心肝对古欢。", 
            "儿女阶前喧笑语，病夫随分话团圞。"
        ], 
        "title": "中秋夕家园玩月遇雨", 
        "type": "律诗", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "削迹荒村久闭门，翩然过我入黄昏。", 
            "铁衣暂涴征尘色，茧纸重留妙墨痕。", 
            "战地风霜秋正厉，病夫忧愤意难宣。", 
            "凭君缓带收豪士，把酒他时仔细论。"
        ], 
        "title": "伍少裴见过", 
        "type": "律诗", 
        "yun": null
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "坦腹休论世义熙，达人名德两兼之。", 
            "大儿文举真吾䣊，群季惠连皆可师。", 
            "愿酌一觥酬月满，更添三纪足期颐。", 
            "孙曾绕膝东篱畔，笑指南山献寿诗。"
        ], 
        "title": "韶琴姊丈生日", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言律诗", 
        "text": [
            "琨玉秋霜已绝伦，阶前珠树更缤纷。", 
            "布裙最是亲操臼，尊酒何当细论文。", 
            "两世交情逾骨肉，明年事业极风云。", 
            "知君学易从今始，日丽中天迥不群。"
        ], 
        "title": "书何立民五十", 
        "type": "律诗", 
        "yun": "文"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "离阑玉砌落人间，梦里春江去不还。", 
            "已戒金舆辞北苑，尚愁石椁锢南山。", 
            "君臣到死恩犹市，妇孺凭高事本艰。", 
            "十日铄金方代出，漫随虎豹上天关。"
        ], 
        "title": "感事", 
        "type": "律诗", 
        "yun": "删"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "眼中时事益纷纷，默坐相看我与君。", 
            "秋老叶声时作雨，夜寒海气易成云。", 
            "穷愁强饮终难遣，异地狂歌不可闻。", 
            "千里映庵明月在，故应分照白鸥群。"
        ], 
        "title": "夜坐示贞壮并寄吷庵江南", 
        "type": "律诗", 
        "yun": "文"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "十里秋原到眼明，不因荦确废山行。", 
            "愁看蜃气连兵气，爱听松声杂海声。", 
            "黩武求仙俱妄念，鬓丝禅榻两忘情。", 
            "吾侪未与人间事，醉尉何劳问姓名。"
        ], 
        "title": "登小蓬莱戍未退不得入", 
        "type": "律诗", 
        "yun": "庚"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "远火依微鼓角哀，独携夜色与徘徊。", 
            "风从北岛排山入，月傍东篱出海来。", 
            "浅醉不辞寒作伴，孤行自喜意难回。", 
            "明朝更踏波涛去，侧望蓬莱未可陪。"
        ], 
        "title": "东山夜归示同舍诸子", 
        "type": "律诗", 
        "yun": "灰"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "风江终日意难平，不掩秋虫入夜声。", 
            "地尽偶容山突兀，林深微露月峥嵘。", 
            "陆沈自古将谁罪，息壤如今尚可盟。", 
            "汲水采薪吾亦惯，甘从寂寞送馀生。"
        ], 
        "title": "焦山枕江閤同洹尹丈夜坐", 
        "type": "律诗", 
        "yun": "庚"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "世事年来觚不觚，犹留风雨守菰蒲。", 
            "光黄有客能招隐，吴越相望比具区。", 
            "梦里溪流绕肠胃，尊前湖影浸眉须。", 
            "徘徊一壑将安老，欲效临川舍宅无。"
        ], 
        "title": "寄觚斋湖上别业兼怀仁先侍御觚斋青溪有楼避地以来不归著两年矣", 
        "type": "律诗", 
        "yun": "虞"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "漫道春归无处寻，园林暗长价千金。", 
            "不经风雨连番去，那得池塘尽日阴。", 
            "牖下劳生成玩世，车中物役即安心。", 
            "诗家刻意终何补，未抵行歌一往深。"
        ], 
        "title": "春尽遣怀", 
        "type": "律诗", 
        "yun": "侵"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "龙沙亦自有林塘，乍动秋声气已苍。", 
            "共倚高台看广漠，不知落日向何乡。", 
            "胡鹿捲土来千骑，江水淘愁注一觞。", 
            "正是筹边须好手，漫教儿女笑沾裳。"
        ], 
        "title": "龙沙公园赠饯别诸群", 
        "type": "律诗", 
        "yun": "阳"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "东野高寒未是穷，斜川况有老坡风。", 
            "卅年负谤关人望，万口言诗掩此翁。", 
            "入夜星辰应绕座，平居节义自称雄。", 
            "多情谁及青溪水，长照樽前菊与枫。"
        ], 
        "title": "赠散原丈", 
        "type": "律诗", 
        "yun": "东"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "山中夜色有谁看，对语空斋意未阑。", 
            "孤嶂云收刚出月，一亭松近欲生寒。", 
            "人依菊影甘同瘦，诗入虫声易不欢。", 
            "扰攘自关城郭事，暂从散策任盘桓。"
        ], 
        "title": "秋夜同释戡宿香山冯氏别业", 
        "type": "律诗", 
        "yun": "寒"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "衰病能来独倚阑，寺门一步一盘桓。", 
            "松声自养山中静，石气难消雪后寒。", 
            "断塔仰空犹射日，古泉入定不生湍。", 
            "翠微佳处知多少，留与回车取次看。"
        ], 
        "title": "西山碧云寺", 
        "type": "律诗", 
        "yun": "寒"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "依山小筑各崚嶒，便觉山楼尽可登。", 
            "密树暗收泉万窍，流云时拥磴千层。", 
            "细看岚翠犹疑雨，欲辨樱痕已下灯。", 
            "村醉取欢真绝倒，不须更杖一枝藤。"
        ], 
        "title": "松尾翁招饮西京左阿弥家即席赋谢", 
        "type": "律诗", 
        "yun": "蒸"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "匹夫怀宝久旁皇，一纸边愁鬓已苍。", 
            "掩耳虏乘秋并至，吞声诗与国偕亡。", 
            "谁言巨壑藏舟固，莫制中宵饮药狂。", 
            "沈陆自关夷甫事，可容千顷独汪汪。"
        ], 
        "title": "答黄松客沈阳见寄之作", 
        "type": "律诗", 
        "yun": "阳"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "辛夷已吐玉千盘，细草如茵渐耐看。", 
            "无限赏心当日暮，最难携手是春寒。", 
            "销魂南浦才终尽，对泣新亭泪易乾。", 
            "祇有眼前真实意，不随物我作悲欢。"
        ], 
        "title": "兆丰公园晚坐", 
        "type": "律诗", 
        "yun": "寒"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "万学归根本一墟，烧城烈火太狂且。", 
            "上砖永志浮图矢，裂壁难潜鲁宅书。", 
            "敢避当关撄虎豹，谁容执简注虫鱼。", 
            "家居撞坏无人问，肯惜区区到五车。"
        ], 
        "title": "过东方图书馆有感", 
        "type": "律诗", 
        "yun": "鱼"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "匡庐五老与天高，深眇能收一世豪。", 
            "孤抱定应亲木石，微吟时足荡风涛。", 
            "养生自蓄三年艾，斗健才题九日糕。", 
            "留饮料多钱尹辈，莫因忧国损霜毛。"
        ], 
        "title": "寿散原文", 
        "type": "律诗", 
        "yun": "豪"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "无数山光破竹开，顿敦秋气满楼台。", 
            "对床不觉皆衰鬓，策杖犹思试霸材。", 
            "终夜瀑喧非有雨，半空月在却闻雷。", 
            "世间凉燠真难料，初地还应到几回。"
        ], 
        "title": "莫干山夜坐同释堪", 
        "type": "律诗", 
        "yun": "灰"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "閒情向老入无乡，褉饮烦君特地忙。", 
            "一寺石能分竹气，半城山欲障江光。", 
            "醵钱诅虏真何益，结队嬉春信太狂。", 
            "曲罢不愁波浪起，画船归载晚风凉。"
        ], 
        "title": "丙子上巳良士旡恙招为虞山之游即席赋谢", 
        "type": "律诗", 
        "yun": "阳"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "水部梅花不改香，枝头寒暖两相忘。", 
            "每从闻道兴三教，难得深言偶一狂。", 
            "去眼蛟龙憎海气，称心橘柚恋江乡。", 
            "妻孥能共庞公隐，脱屣人间岁月长。"
        ], 
        "title": "赠何梅生", 
        "type": "律诗", 
        "yun": "阳"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "风雨崤陵战骨春，挟辀真欲断行人。", 
            "养胡早信心终叛，卖塞犹誇国不贫。", 
            "几上已看龙作醢，镜中错认虱成轮。", 
            "剧怜典午天同醉，谁恕柴桑漉酒巾。"
        ], 
        "title": "再和哲维", 
        "type": "律诗", 
        "yun": "真"
    }, 
    {
        "author": "宋词", 
        "era": "近现代", 
        "subtype": null, 
        "text": [
            "绣帘挑起，蓦然裹，现出人间秀色。", 
            "意气飞扬，真个是，三国周郎赤壁。", 
            "威武英姿，儒将气度，玉树临风立。", 
            "雉尾直竖，群雄惊破魂魄。", 
            "金铃串串笑声，高歌如鹤唳，玉碎帛裂。", 
            "叶氏佳儿，独占了，红毯凤箫锦瑟。", 
            "《叫关》悲壮处，杜鹃啼血。", 
            "梨园家世，风流一代称绝。"
        ], 
        "title": "念奴娇 赞叶盛兰", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "往事伤心透。", 
            "道那时，华灯泪眼，轻抒舞袖。", 
            "雨横风狂经几度，花落乌衣巷口。", 
            "休提起风尘相救。", 
            "原是自由天上鸟，况故乡春色召歌手。", 
            "从此去，不回首。", 
            "秦淮风景今非旧。", 
            "正相迎，皖江丽妹，黄梅娇柳。", 
            "载誉浦江归来日，升起艺坛星斗。", 
            "好一片前程锦绣。", 
            "祝愿名花开盛世，感春恩饮尽杯中酒。", 
            "花不谢，人长久。"
        ], 
        "title": "金缕曲 赠严凤英", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "花容玉貌娇无限，燕语莺声。", 
            "舞步轻盈，恰似嫦娥离月宫。", 
            "衔杯半卧风流态，醉眼微惺。", 
            "百媚俱生，极尽杨妃寂寞情。"
        ], 
        "title": "采桑子 赞梅小吟 八首选三 其一 贵妃醉酒", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "管弦声里，齐争看，一代江南伶杰。", 
            "月下雄姿，真像是，兴汉萧何相国。", 
            "健步生风，激情奔放，须白飘如雪。", 
            "高歌慷慨，顿教云破石裂。", 
            "歌舞四十年来，只余留几个，寻常人物。", 
            "小吏衰翁，苦难中，洒尽满腔热血。", 
            "总带苍凉，诙谐谈笑里，令人赞绝。", 
            "十年一剑，千磨方显真色。"
        ], 
        "title": "念奴娇 江南伶杰", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "金山脚下惊涛起，滚滚长江。", 
            "旌旆飘扬，桴鼓舟头看女娘。", 
            "英姿不减当年勇，马上红妆。", 
            "飞舞银枪，虎跃龙腾击电光。"
        ], 
        "title": "采桑子 赞梅小吟 八首选三 其二 抗金兵", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "两个姑娘十七八，提篮下地拾棉花。", 
            "田翁插科逗娇娃。", 
            "一曲俚歌倾满座，宝琴妙唱齐争夸，花开淮北艺人家。"
        ], 
        "title": "浣溪沙 李宝琴 二首选一", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "绿云蓬乱殿前立，是假如真。", 
            "欲笑还颦，春意艳词带血痕。", 
            "疯痴怒骂皆成美，情表于音。", 
            "恨发于心，玉洁冰清一化身。"
        ], 
        "title": "采桑子 赞梅小吟 八首选三 其三 宇宙锋", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "云淡西风冽。", 
            "望明陵，疏林古道，苍山残雪。", 
            "灵谷深松藏寺院，几树红梅翠柏。", 
            "登宝塔重重叠叠。", 
            "塔里暗中携素手，似寻常笑对同游客。", 
            "风流惯，不羞怯。", 
            "停歌罢舞深深夜。", 
            "作伴归，三更共语，小楼沉寂。", 
            "倦坐灯前还不去，脉脉柔情难说。", 
            "看粉颊娇红欲滴，我无窃玉偷香胆，却开门推出西厢月。", 
            "空想念，真痴绝。"
        ], 
        "title": "金缕曲 携手", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "千里寻芳迹。", 
            "记当时，梅花寒透，江南飞雪。", 
            "更喜重逢弦歌里，漫步梁溪巷陌。", 
            "全不管风吹雨急。", 
            "执手登楼呼美酒，共倾杯顿觉肠中热。", 
            "心先醉，话难说。", 
            "蔷薇花谢遗香泽。", 
            "偏多情，长条牵惹，残英沾帻。", 
            "谁有万金珠千斛，换取楚宫倾国。", 
            "叹书生分文不值。", 
            "偎翠倚红衾榻畔，到明朝风雪送行客。", 
            "再相见，不言别。"
        ], 
        "title": "金缕曲 重逢", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "试看歌台舞榭，几人才是真能手。", 
            "仙霓社散，昆伶沦落，江湖奔走。", 
            "古柳夕阳，渔歌野唱，那堪回首。", 
            "叹浔阳江畔，琵琶弹断无人听，凄凉透。", 
            "风景江南非旧，正相逢落花时候。", 
            "书生意气，知音自许，登楼唤酒。", 
            "十载飘零，千秋绝艺，一时生丑。", 
            "待明朝，长空照亮，艺坛星斗。"
        ], 
        "title": "水龙吟 宴周传瑛、王传淞", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "朱雀桥，桃叶渡，王谢门前路。", 
            "石滑泥润，昨夜轻轻雨。", 
            "双双燕子飞来，谁家庭院，又露出杏花满树。", 
            "携素手，漫步柳岸水边，飞花若香雾。", 
            "可惜落红，流水难留住。", 
            "负她一片深情，缠绵数语。", 
            "永相忆，同游白鹭。"
        ], 
        "title": "祝英台近 游白鹭洲", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "经狂风，一番吹打，激起少年壮志。", 
            "水乡冰封，茅窗人静，寒夜披衣起。", 
            "挥冻笔，写佳剧，神思敏捷豪情溢。", 
            "鸡啼，看文章满纸，雪霜满地。", 
            "幽会佳期，记那宵，袭人花气。", 
            "向耳边，多少山盟海誓。", 
            "顷刻便成虚。", 
            "自别后，常相忆，江南江北人千里。", 
            "换取，不需千金，只需万字。"
        ], 
        "title": "定风波 水乡", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "江南俞五，逢盛世，开镜重涂粉墨。", 
            "香岛归来，花甲过，依旧英姿秀绝。", 
            "一曲高歌，长空鹤唳，顿觉笛声裂。", 
            "自然潇洒，书生名士本色。", 
            "且看马嵬坡前，帝王肠断处，几番悲哭。", 
            "梦里春情，一时间，神护花眠柳宿。", 
            "最是风流，谪仙李学士，淋漓醉笔。", 
            "声名又振，弦歌重起吴越。"
        ], 
        "title": "念奴娇 江南俞五", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "名列班头，又曾是尚门高足。", 
            "歌台上，一声长啸，身躯八尺。", 
            "英武雄威惊虎胆，景阳岗上巍然立。", 
            "听男儿慷慨发悲歌，动魂魄。", 
            "稳健处，真似铁。", 
            "飞腾起，如电击。", 
            "叹风尘沦落，竟无人识。", 
            "不让李伶夸绝艺，还同盖五争声色。", 
            "正昆曲重新兴盛时，东山出。"
        ], 
        "title": "满江红  看侯永奎演《打虎》", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "南北昆伶，风流人物，姑苏盛会。", 
            "时值三秋，蟹肥鲈鲜，处处飘香桂。", 
            "名园生色，游人争看，卅六鸳鸯惊起。", 
            "听那边，娇声笑语，来了红妆队队。", 
            "山亭水榭，月窗曲径，盛会今朝当记。", 
            "琵琶声中，笙歌喧处，花里人如醉。", 
            "还陪诸传，倾杯赌酒，席畔谈歌论艺。", 
            "正年少，流连醉赏，一时豪气。"
        ], 
        "title": "永遇乐 拙政园盛会", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "纤纤娇软，记漫拨朱弦，心事倾诉。", 
            "翠叶深藏，不胜春寒，暗将香蕊半吐。", 
            "杨妃新剥荔枝蜜，待看取红酥滴露。", 
            "想那时月榭轻携，最是销魂无数。", 
            "落日胡沙万里，正琵琶马上，几番回顾。", 
            "去国哀愁，儿女离情，泪洒重台归路。", 
            "齿盟切切留痕血，似点点梅花开处。", 
            "舞袖扬，千种风流，都在柔柔玉素。"
        ], 
        "title": "疏影  素手", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "山城天府名花，顿教艺苑添春意。", 
            "这番又见，明珠国宝，人间绝技。", 
            "慷慨悲歌，低吟浅唱，绮词妙句。", 
            "梨园子弟，把浩瀚史册，风流人物，重现在传奇里。", 
            "更喜高腔伴唱，一声声敲金击玉。", 
            "情真意远，古风豪舞，雄伟气势。", 
            "辈出名伶，群芳争艳，千红万紫。", 
            "使江南花柳一时减色，争夸川剧。"
        ], 
        "title": "水龙吟 山城名花", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "斜风细雨，芳草天涯春已去。", 
            "一色水天，潇洒江湖泊戏船。", 
            "蛙鸣两岸，田里莳秧人一片。", 
            "绿树渔村，几缕炊烟暮色昏。"
        ], 
        "title": "减字木兰花 溧阳舟中", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "世事真难测。", 
            "记当时，名花盛会，满园春色。", 
            "耿耿忠心歌盛世，遵命才挥词笔。", 
            "谁料到风狂雨急。", 
            "一曲《打更》波骤起，更文章成罪难分说。", 
            "悬如发，身名裂。", 
            "暗中还为故人惜。", 
            "虽曾经，当场反目，交情断绝。", 
            "求取功名心太切，得意一时狂热。", 
            "竟落得妻离子别。", 
            "公案一椿今了结，负耕锄且作田园客。", 
            "路漫漫，心犹怯。"
        ], 
        "title": "金缕曲  风雨后有感", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "窗外风和雪。", 
            "向炉边，轻携素手，暗寻罗帕。", 
            "剪指灯前心欲裂，泪染青衫尽湿。", 
            "最苦是人生离别。", 
            "帐底今宵衾被暖，料明朝孤枕共残月。", 
            "秦淮水，亦呜咽。", 
            "后湖初系同心结。", 
            "这些年，几番风雨，几多磨折。", 
            "只望终身常厮守，苦恨离情重叠。", 
            "此一去归期难说。", 
            "岁月艰难忧患里，愿两情永好如金石。", 
            "多保重，莫悲切。"
        ], 
        "title": "金缕曲  离家", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "藕丝抽绪软于绵。", 
            "调朱朱更妍。", 
            "汝窑分贮到郎边。", 
            "丹心和粉颜。", 
            "斑竹管，浣花笺。", 
            "玉台新咏传。", 
            "小红名记手亲钤。", 
            "已教郎意怜。"
        ], 
        "title": "阮郎归 印泥", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "赏音人去后，寂寞情怀不堪表。", 
            "青溪载月，桑泊看花，长记岸帻行吟，挥杯谈笑。", 
            "乱离先有兆。", 
            "哲人萎矣，看举世、波翻云扰。", 
            "向此日、归来万里，只供凭吊。", 
            "心悄悄。", 
            "重过蓝家庄畔，一抹轻烟带残照。", 
            "旧时门巷，何处亭轩，剩见菜种，篱根蔓萦枝杪。", 
            "黄垆今古道。", 
            "支鸡斗酒，问谁识、平生游好。", 
            "指钟阜、盈颠白雪，也如人老。"
        ], 
        "title": "黄垆曲", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "风裂残蕉，露含新菊，画出秋心僝僽。", 
            "戍角哀吟，断蛩凄咽，黄昏共谁厮守。", 
            "问路阻、千山外，能知此情否。", 
            "倚阑久。", 
            "听商声、去来高树，禁乍冷、唯仗数杯淡酒。", 
            "懒起索寒衣，想裁缝、经遍纤手。", 
            "转叶飞蓬，似飘零、身在江右。", 
            "待殷勤说与，怕惹玉台人瘦。"
        ], 
        "title": "法曲献仙音", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "西池宴，西池宴，云驾列仙卿。", 
            "碧藕如船行玉爵，青鸾交羽和瑶笙。", 
            "催唤董双成。"
        ], 
        "title": "法驾导引 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "宣玉敕，宣玉敕，天地复清华。", 
            "却被东方施狡狯，閒来偷转阿香车。", 
            "雷电掣金蛇。"
        ], 
        "title": "法驾导引 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "蓬山远，蓬山远，归路隔重云。", 
            "去傍咸池朝饮马，回看东海暮生尘。", 
            "人世又千春。"
        ], 
        "title": "法驾导引 其三", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "地坼天崩竟见之。", 
            "步兵休恨不逢时。", 
            "枉教环佩寄微辞。", 
            "逃谤从来须止酒，咏怀此日并无诗。", 
            "途穷相忆泪连丝。"
        ], 
        "title": "浣溪沙 览祖棻咏怀诗注，题寄", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "世味都从冷宦收。", 
            "松风一为振清讴。", 
            "恍疑弘景三层阁，未数元龙百尺楼。", 
            "兴废事，古今愁。", 
            "卢龙山色也成秋。", 
            "塔铃自语斜阳里，曾见降幡出石头。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "仙子来时。", 
            "不用霓旌绛节随。", 
            "百花深处佩环微。", 
            "引铢衣。", 
            "缓闻兰麝从风度，并酌琼浆映月宜。", 
            "玉笙吹罢凤齐飞。", 
            "许同携。"
        ], 
        "title": "彩鸾归令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "年年苦压黄金线。十指缝裳贫女贱。", 
            "罗绮骄春。金屋由来贮美人。", 
            "芸签历乱妆台侧。粉盝脂箱同弃掷。", 
            "教整残编。脉望从知已得仙。"
        ], 
        "title": "偷声木兰花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "藓碣题封。", 
            "侠气如虹。", 
            "少年时、声满江东。", 
            "白门邂逅，握手悤悤。", 
            "记舞回旋，歌宛转，月朦胧。", 
            "谪仙堪偶，二豪侍侧，赌挥毫、一饮千钟。", 
            "重吟好句，欲访遗踪。", 
            "只青山在，黄叶落，小楼空。"
        ], 
        "title": "行香子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "异乡多景色。", 
            "杨柳摇轻碧。", 
            "此时君远行。", 
            "意难平。", 
            "几度回车不忍别，按新声。", 
            "按新声。", 
            "一曲将终，泪珠双脸盈。"
        ], 
        "title": "感恩多 有歌余新词，以为别后相念之资者，作此追送", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "倚帏慵困不成眠，中酒情怀常恶。", 
            "连夜催花风作。", 
            "还向高楼觉。", 
            "断云点破苍茫，雪羽回翔寥廓。", 
            "不共燕莺篱落。", 
            "惟见南飞鹤。"
        ], 
        "title": "望仙楼 晚眺，见白鹤孤飞，感而咏之", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "草色未全苏，不似巴山冬绿。", 
            "昨夜条风吹后，渐暖回幽谷。", 
            "偶然扶路傍溪行，溪尽见茅屋。", 
            "恐是高人隐处，爱临窗修竹。"
        ], 
        "title": "好事近", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "近寒食雨，料泥湿香融，画堂栖稳。", 
            "春阴忽断，便欲故巢重认。", 
            "曾访南山小隐。", 
            "记宛转、穿花曲径。", 
            "镫边镜匣圆时，试与描成双影。", 
            "休问。", 
            "棠梨吐润。", 
            "是若个尊前，共夸箫韵。", 
            "当时红友，化作蝶飞莺困。", 
            "唯念零脂坠粉。", 
            "尚留伴、琴书安顿。", 
            "知否堰外东风，盼杀隔年芳信。"
        ], 
        "title": "双双燕", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "胡蝶儿。", 
            "满园飞。", 
            "碧阑深曲画帘垂。", 
            "午窗慵绣时。", 
            "花下频来往，曾栖带露枝。", 
            "春归无处说相思。", 
            "浼春留住伊。"
        ], 
        "title": "胡蝶儿", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "秦淮自绕孤城住，绿净涵空。", 
            "桃李花重。", 
            "髣髴簪花镜影中。", 
            "如何万里登楼日，独望遥峰。", 
            "匝地回风。", 
            "不送南屏月下钟。"
        ], 
        "title": "采桑子 静霞自杭州寄讯，和其月夜六和塔下韵一首", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "和风春半展春时。", 
            "官栅柳垂丝。", 
            "千秋吴会风流盛，想楼殿、高与云齐。", 
            "烽火屡经，苏台鹿走，斜月照荒陂。", 
            "无端幽恨聚双眉。", 
            "地僻到人稀。", 
            "黄庭倦写青鸾瘦，露华渐小径苔滋。", 
            "佳约又乖，柔肠易断，空撚碧桃枝。"
        ], 
        "title": "一丛花 闰二月有寄", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "再拜嗟臣甫。", 
            "最愁听、西蜀猿啼，东川鹃诉。", 
            "当日麻鞋趋行在，破屋随风掀舞。", 
            "日夜祷、收京心苦。", 
            "待得收京诗咏就，甚饥肠、一饱肠先腐。", 
            "今古事，柰何许。", 
            "箜篌解唱公无渡。", 
            "悔提壶、被发匆匆，乱流狂謼。", 
            "自笑修蛾何曾画，一例遭人谗妒。", 
            "空见说、相如能赋。", 
            "才出修门三五里，望长安、已在云深处。", 
            "还踯躅，去时路。"
        ], 
        "title": "贺新郎 效刘辰翁", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "梅梢月冻。", 
            "看一行、帘波窣影。", 
            "罗浮梦初醒。", 
            "喜朱箔半开，画阑同凭。", 
            "栖禽惊起乱枝底，鸣声交应。", 
            "幽情领略春宵，此时无言暗倾听。", 
            "谁信。", 
            "羁单万感，纵绮思能消，珠泪犹凝。", 
            "江近高楼，寒潮助凄哽。", 
            "潮回有据人难定。", 
            "留岁华相等。", 
            "只无柰、花到开繁，东风又劲。"
        ], 
        "title": "清夜游", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "花下芳樽同醉。", 
            "柳外轻桡同系。", 
            "百啭莺声，双飞燕羽，处处春光明媚。", 
            "东流江水，忽催送、去帆天际。", 
            "别后相寻何计。", 
            "万事不如人意。", 
            "缺月窥窗，酸风透幕，长是冷清清地。", 
            "知他那里，也为我、挑镫无寐。"
        ], 
        "title": "剔银灯", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "偶值道人游戏，笔势酣余怒。", 
            "千竿拔地龙蛇舞。", 
            "更树老菭攒，匠心几许。", 
            "静有悟。", 
            "费经营、自成新谱。", 
            "亲缣楮。", 
            "如闻提语。", 
            "尽得湖州趣。", 
            "萧郎纵好应难数。", 
            "认一枝一叶，渭川移取。", 
            "展看处。", 
            "潇潇半庭风雨。"
        ], 
        "title": "隔帘听", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "万愁纡结。", 
            "渐黄昏荡暝，暮寒无极。", 
            "正倚楼、凉月窥人，对衰翠怨红，雁边秋色。", 
            "梦里婵娟，早魂断、玉京天北。", 
            "尽哀蝉韵咽，数尽坠欢，总成相忆。", 
            "年芳自怜浪掷。", 
            "又霜前细菊，潘鬓添白。", 
            "凭画阑、西望关情，试回首长安，乱云凝碧。", 
            "欲托微波，趁双桨、沧江烟汐。", 
            "指吴皋、夜长露冷，甚时寄得。"
        ], 
        "title": "解连环·用梦窗韵", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "正凉霞绀海，漏瑟转、西风微掣。", 
            "小山丛桂，留人馨半灭。", 
            "却值佳节。", 
            "曼衍鱼龙戏，万枝幡影，傍五云高揭。", 
            "骄嘶宝马香鞯热。", 
            "路幕传签，淞波剪缬。", 
            "苕苕蜃楼仙阙。", 
            "听严城箫管，一霎吹彻。", 
            "欢悰未歇。", 
            "奈霜痕苎发。", 
            "俊侣嬉游处，怀抱别。", 
            "年芳又过啼鴂。", 
            "渐街尘倦步，露寒侵袜。", 
            "银花烬、钿车声绝。", 
            "不堪问、玉殿秋期，换了故宫新月。", 
            "清商怨、休唱回雪。", 
            "向夜阑、更续传柑梦，釭花恨结。"
        ], 
        "title": "六丑·壬子九月朔日沪上纪所见，用梦窗韵，和季刚", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "乱云孤绪。", 
            "西风外、吴天无恙烟树。", 
            "去年佳节罢传杯，鼓角声中雨。", 
            "怅一霎、华年过羽。", 
            "沧桑容易悲今古。", 
            "看遍插茱萸，老至怯登临，载酒且寻蛮素。", 
            "休念雉尾云寒，鲸鳞月冷，杜陵秋兴愁赋。", 
            "雁啼偏爱近歌前，泪掩铜仙语。", 
            "尽手折、衰杨怨缕。", 
            "荒江寂寞玉龙去。", 
            "问几时成归计，细菊香醪，故山高处。"
        ], 
        "title": "霜叶飞·九日，依梦窗韵", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "楼上晚寒，倚孤枕、怆闻邻笛。", 
            "正鄂渚帆回，那便夜台路隔。", 
            "暝云雁断，但望里、枫林月黑。", 
            "盼故人、入梦为说，文昌消息。", 
            "直北风尘，天西鼙鼓，战血犹碧。", 
            "问憎命文章，谁访茂陵遗集。", 
            "江关词赋，自怜萧瑟。", 
            "歌大招，何处锦鲸游迹。"
        ], 
        "title": "蕙兰芳引·梧生农部病殁金陵，悼赋", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "江城路。", 
            "曾见绀蕊霏花，翠阴笼树。", 
            "虹桥三尺柔波，画船载酒，东风飏处。", 
            "漫吟伫。", 
            "何意梦游重到，旧时庭户。", 
            "愔愔小阁黄昏，恨烟怨柳，栖鸦对语。", 
            "前度玉人天远，锦筵箫管，谁家歌舞。", 
            "还恐望中青山，眉黛非故。", 
            "红楼绣箔，慵赋閒情句。", 
            "凭谁问、惊鸿倩影，轻鸾纤步。", 
            "镜里朱颜去。", 
            "酽寒倦理，鸳机断绪。", 
            "愁把衰杨缕。", 
            "芳事晚、沈沈瑶华今雨。", 
            "夜凉雁寂，一襟秋絮。"
        ], 
        "title": "瑞龙吟·用清真韵", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "𢆯都路。", 
            "最销魂、入眼桃千树。", 
            "红桥几曲阑干，犹识昔游凭处。", 
            "沧波梦醒春色远，梧云暗湘浦。", 
            "对西风、鬓影衫痕，坠欢随水东去。", 
            "殷勤算有何戡，莺花地、当时尊酒频聚。", 
            "一掬蓬莱余香剩，曾见惯、丁歌甲舞。", 
            "斜阳外、寻常巷陌，听秋燕、多情劫后语。", 
            "只江潭、倦柳丝丝，寄语应念吟侣。"
        ], 
        "title": "尉迟杯·闻任父归国，感赋。用清真韵", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "过江倦客抚鬓丝，浮名误我儒冠。", 
            "经醉湖山，漂波萍絮，天涯去住都难。", 
            "故园梦宽。", 
            "正雁飞、黄菊霜前。", 
            "向长安、更觅巢痕，暮云高处不胜寒。", 
            "京洛俊游星散，换无情一碧，树树新蝉。", 
            "丹阙尘昏，金台秋悄，兰成赋笔慵笺。", 
            "月明系船。", 
            "听四弦、愁对娟娟。", 
            "寄相思、付与吴鸿，远书和泪看。"
        ], 
        "title": "霜花腴·北行戒期，留别南中旧雨。用君特韵", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "神京路、秋色苍然催起。", 
            "沧波残画霸台空，浑河寒水。", 
            "十三陵树夕阳多，觚棱翁仲斜倚。", 
            "御沟畔，摇万苇。", 
            "隐赈天街坊里。", 
            "昭阳日暮玉颜愁，乱鸦能记。", 
            "凤城楼阁五云飞，西山无恙浓翠。", 
            "对往迹、何限幽思，况鲸潮、东溟如沸。", 
            "且引浊醪沈醉。", 
            "洒新亭泪。", 
            "尽雄图谁是，俯仰千秋兴亡事。"
        ], 
        "title": "西河·金台怀古", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "梦雨荆台问有无。", 
            "目成容易定情虚。", 
            "凭将对影闻声句，换取真灵位业图。", 
            "仙路迥，好音疏。", 
            "白榆荫断七香车。", 
            "神方驻景昏閒事，悔撷蘼芜跽故夫。"
        ], 
        "title": "鹧鸪天·临桂王幼遐四印斋词，率以此调赋小游仙，或寓时事。读而爱之，夏夜不寐，倚声效颦。时光不居，坠欢难拾，秋士多悲，自抒危抱", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "银汉苕苕访玉清。", 
            "步虚消息断倾城。", 
            "才闻缟袂裁寒竹，忽漫琼筵理素筝。", 
            "云护惜，月将迎。", 
            "一池水皱底干卿。", 
            "锦茵谁搅乌龙睡，愁听花阴吠日声。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "隔座河源尚雨声。", 
            "赤鳞狂舞露盘倾。", 
            "双星钗钿寻前约，一卷宫闺认小名。", 
            "情脉脉，水盈盈。", 
            "微波无藉肯通诚。", 
            "王昌已在墙东望，谁把银潢界紫清。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "唤起南云怨杜鹃。", 
            "当时肯信掌中欢。", 
            "明妆宝髻三姝艳，方胜同心两字难。", 
            "春晼晚，意阑珊。", 
            "琼楼才信不禁寒。", 
            "悤悤仍作抛家髻，多事求凰一曲弹。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "槃角珠凉，镜心红悴，湘波传恨宫沟。", 
            "晕脸潮新，当年曾侍宸游。", 
            "洞房环佩悭消息，启晶帘、犹照妆楼。", 
            "黯销凝、一水漂花，日暮东流。", 
            "田田争识侬情苦，问江南缓调，为舣莲舟。", 
            "太液溪边，深乡隔断温柔。", 
            "前溪舞罢繁华冷，算寻芳、但有閒鸥。", 
            "更何人、小殿霓裳，藉祓清愁。"
        ], 
        "title": "高阳台·神武门外荷花，和鬯威", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "娇绿颦波，新粉媚雨，嫣然数点花小。", 
            "翠叶凉鸥，柔茎惊鹭，香溢虹梁缥缈。", 
            "云表蟾钩，露气浸、寒光分照。", 
            "钿阁新欢，霓裳旧曲，并催人老。", 
            "素鲤江南芳讯少。", 
            "更何意、回肠千绕。", 
            "镜槛春痕，琼华影事，甚苦萦襟抱。", 
            "问瑶姬，天样远，空凝睇、愁鬘一笑。", 
            "玉殿秋来，梦醒时、余霞映晓。"
        ], 
        "title": "氐州第一·玉蝀桥晓看新荷，用清真韵", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "禁钟定、一带青芜，翠陌知谁主。", 
            "对绮波红霁，镜奁碧展，閒鸥来去。", 
            "殢怨蛾愁髻，珠帘桁隔西山雨。", 
            "凝望里、宫柳倦舞，低鬟凄楚。", 
            "渐灵坛暮。", 
            "傍红墙、松桧参天，黛色年年，应省恨绪。", 
            "龙池旧月多情，最销魂、画船箫鼓。", 
            "抚朱阑，看砌蝶，双飞城乌万羽。", 
            "紫鳦秋来客，依依还睇归路。"
        ], 
        "title": "还京乐·宫桥夕眺，和次公", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "倦调凤柱，回梦鸳机，难驻归燕。", 
            "黛笔双蛾，曾记镜中回面。", 
            "啼鴂生憎芳讯渺，惊鸿却悔神光见。", 
            "怅重来，但苔痕印屧，蜡珠萦剪。", 
            "甚昨夕、星辰凄怨。", 
            "门外香骢，陌上踏遍。", 
            "秀靥秋眸，无恙旧时行看。", 
            "风意不应迷路迥，云罗翻界微波远。", 
            "黯凭阑，听箫声、晕蟾吹散。"
        ], 
        "title": "倦寻芳·有寄，用梦窗赠老妓李怜韵", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "锦瑟春心托杜鹃。", 
            "双栖无分女床鸾。", 
            "当时怊怅况今年。", 
            "西月照人莹似镜，东风摇梦软于烟。", 
            "祗成幽忆不成欢。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "钩月林梢，绳河殿侧，坐销吟力。", 
            "缥瓦烟光，檀栾荡金碧。", 
            "宫鸦梦醒，应解识、沧桑迁客。", 
            "凄寂。", 
            "清漏往时，隔重帘消息。", 
            "华镫绮陌。", 
            "鬓影衣香，苔痕绣鸳藉。", 
            "高寒玉宇恋国。", 
            "斗瞻北。", 
            "一霎水天閒话，都是廿年曾历。", 
            "愿故园无恙，同挹岳莲秋色。"
        ], 
        "title": "惜红衣·夏夜不寐，偕岩徵游社稷坛。招凉水榭，波光露气，荡魂悽魄。用白石韵索和", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "佻巧雄鸠当鸩媒。", 
            "枉将明月照君怀。", 
            "乌龙肯信因郎吠，赤凤原知为姊来。", 
            "惊割席，且衔杯。", 
            "蓉塘隐隐起轻雷。", 
            "分明咫尺蓬山路，谁遣神风却引回。"
        ], 
        "title": "鹧鸪天·后游仙", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "寸寸莲丝拗不开。", 
            "天涯原有望夫台。", 
            "太真密誓坚金钿，小玉重圆兆锦鞋。", 
            "琼珶和，素书裁。", 
            "西南真待好风来。", 
            "密香早驾青鸾去，莫遣佳期后约乖。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "宋一鸿", 
        "era": "近现代", 
        "subtype": null, 
        "text": [
            "无端又是团圞月，倚遍高楼，数尽闲愁，容易秋风到白头。", 
            "相思屈指都难说，岁序如流，梦影还留，便上心来争罢休。"
        ], 
        "title": "采桑子", 
        "type": "词", 
        "yun": null
    }, 
    {
        "author": "宋一鸿", 
        "era": "近现代", 
        "subtype": null, 
        "text": [
            "良夜迢迢低玉绳，望双星。", 
            "罗衣偷卸若为情，细叮咛。", 
            "拗住银钩红烛背，悄无声。", 
            "是何意态意怦怦。", 
            "问卿卿。"
        ], 
        "title": "摘芳词Author:莺声寂太平时", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "烟水波深桃叶渡，又送君南浦。", 
            "终古夕阳痕，六代江山，合让词人住。", 
            "垂杨旧巷经行处，道是台城路。", 
            "燕去入谁家，荠麦颓垣，莫顾雕梁误。"
        ], 
        "title": "醉花阴", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "旧时驿路，荒烟断水无人渡。", 
            "角声悲苦，吹落谯门戍。", 
            "寒雨荒鸡、人在山深处。", 
            "秋镫语，营魂知路，傍绕台城树。"
        ], 
        "title": "点绛唇（庚子避乱西山作） 其一", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "荒村独树，伤心残骑经行路。", 
            "殿鸱铃语，似说无生误。", 
            "残梵鱼山、更听清钟苦。", 
            "深山雨，漏声何处，春辇当年驻。"
        ], 
        "title": "点绛唇（庚子避乱西山作） 其二", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "燕飞传语，纸鸢风断秋来路。", 
            "青烽魂诉，似唱公无渡。", 
            "月黑乌啼、斗挂城南树。", 
            "休回顾，夜潮津鼓，易水萧萧去。"
        ], 
        "title": "点绛唇（庚子避乱西山作） 其三", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "草间蛩语，离宫吊月伤心处。", 
            "乱山无数，不见高城暮。", 
            "极目桑乾、肠断回潮去。", 
            "咸阳炬，可怜焦土，泪洒燕山路。"
        ], 
        "title": "点绛唇（庚子避乱西山作） 其四", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "月没帘衣。", 
            "风紧一声南雁。", 
            "五更头，孤枕畔。", 
            "听思归。", 
            "背灯薇帐垂烟重。", 
            "天远别，长无梦。", 
            "病新来，愁旧种。", 
            "信今稀。"
        ], 
        "title": "酒泉子", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "黯然南浦销魂别，画屏梦见关山月。", 
            "背镜不须啼，隔帘鹦鹉窥。", 
            "漏声花下露，泪尽天明去。", 
            "心字麝成尘，炉薰断续闻。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "马蹄不见车尘路，双鸳径滑苍苔雨。", 
            "罗幕故低垂，班骓闻远嘶。", 
            "夜凉偷卜镜。", 
            "小语防人听。", 
            "无月照流黄，风开虚幔凉。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "层楼风雨凭栏望，断虹西角堪惆怅。", 
            "传语怨青禽，天长海水深。", 
            "隔河星几点，花露盘中见。", 
            "银烛自心知，照蚕休络丝。"
        ], 
        "title": "菩萨蛮 其三", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "罗襟密掩丁香结，春寒病转回潮热。", 
            "单梦悔愁痴，灵犀不自持。", 
            "霜娥同耐冷，惊照婵娟影。", 
            "细胆怯天明，五更扶枕听。"
        ], 
        "title": "菩萨蛮 其四", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "玲珑窗槛方纱白，明灯醒对心如月。", 
            "闲坐忆来时，画眉妆起迟。", 
            "虫声惊入幕，翠袖天寒薄。", 
            "破镜误刀环，蘼芜山上山。"
        ], 
        "title": "菩萨蛮 其五", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "口生石阙如何语，生前只有伤春苦。", 
            "莫唱华山畿，秦王未卷衣。", 
            "燕梁尘自落，密语惺惺觉，残月梦醒时，乱蝉如马嘶。"
        ], 
        "title": "菩萨蛮 其六", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "雨润桐阴昼掩门，碧天苔色近黄昏，隔帘见月最销魂。", 
            "薇帐烟垂风自飏，兰当灰陷夜初温。", 
            "此时心上画愁痕。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "枣实离离谥洞箫，黄钟春转柳条条，长干来路是江皋。", 
            "手冷玉靴诗合谱，心凉绿绮缦初调，对镫人影补离骚。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "吹水落秋阴，乱叶响林声湿。", 
            "笳吹雁惊寒雨，忆燕帘风入。", 
            "玉关横柳怕飞霜，笛暗倚楼月。", 
            "何处木兰烽火，记冷烽人立。"
        ], 
        "title": "好事近 其一", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "蛩雨落灯昏，帘湿月黄风急。", 
            "梦入苍烟人语，动梅根消息。", 
            "平芜立处是天涯，愁剩一江碧。", 
            "鸦外青青数点，似楼兰山色。"
        ], 
        "title": "好事近 其二", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "凉月上初更，又到愁时候。", 
            "掩镜生防见泪痕，却见灯前瘦。", 
            "门外散歌尘，深院苍苔旧。", 
            "不怪罗衣舞后单，只怪春寒久。"
        ], 
        "title": "卜算子 其一", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "汉转夜无人，心事微云卷。", 
            "欲约凉蟾说到明，愁被残钟限。", 
            "帘动有微波，梦瘦江湖远。", 
            "南去霜天一雁无，字更风吹断。"
        ], 
        "title": "卜算子 其二", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "展瑶编、诗人循吏，披吟如挹风度。", 
            "苍梧几辈留陈迹，空忆当年烟树。", 
            "寻坠绪。", 
            "仗丹荔，黄蕉渲染新题句。", 
            "泉清亭古。", 
            "算石甃银床，漫郎去后，剩有藓痕补。", 
            "江乡好，偶为莼鲈小住。", 
            "前游历历堪据。", 
            "费他多少才人笔，绘出南荒风土。", 
            "微哦处。", 
            "怎一样，词坛此便金汤固。", 
            "墨花试舞。", 
            "看珠玉前头，筝琶细响，也耍杂宫羽。"
        ], 
        "title": "买陂塘 奉题粟香世丈先生冰泉倡和集，即依酬谷盦元韵", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "静夜帘栊，薄寒庭院，罗衣不耐更深。", 
            "乍断还连，料应洒遍花阴。", 
            "孰教清漏添如许，一声声冷透诗心。", 
            "到天明，无限廉纤，无限萧森。", 
            "偶然试写巴山句，奈频番剪烛，苦未成吟。", 
            "却忆横塘，荷衣零落难禁。", 
            "小楼曾祝春无恙，润苍苔旧径堪寻。", 
            "恨残更，尽力将愁，压上罗衾。"
        ], 
        "title": "高阳台 伯兄听雨不寐元韵，与仲兄和之", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "雨滴漏声残。", 
            "梦冷阑干。", 
            "酿花天气意阑珊。", 
            "敲碎愁心浑不管，兀是潺潺。", 
            "寂寞小屏山。", 
            "烟水瀰漫。", 
            "杏花风里捲帘看。", 
            "底事重棉犹料峭，乍暖还寒。"
        ], 
        "title": "浪淘沙 春夜听雨", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "南浦歌残，河桥烟冷，绿波时荡寒云。", 
            "远山如黛，翠影落芳樽。", 
            "最是长亭倦柳，一丝丝、识就离痕。", 
            "凝眸处，漫天烟絮，似我惜馀春。", 
            "销魂。", 
            "芳草路、梦随帆远，愁共诗新。", 
            "任拣花开遍，摇落江滨。", 
            "此后潮回湘水，秋风起、可忆鲈莼。", 
            "人去也，几声柔橹，寂寞倚黄昏。"
        ], 
        "title": "满庭芳 春暮送玉泉妹赴湘潭", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "文星惊堕，问前身是否，玉楼仙吏。", 
            "慧业几生脩得到，红杏日边曾倚。", 
            "江夏方黄，东吴拟陆，只觉输英气。", 
            "峥嵘如此，聪明何竟遭忌。", 
            "堪痛剑气沈埋，珠光黯澹，寂寂杉斋闭。", 
            "墨沈淋漓云变化，谁道神龙见尾。", 
            "嬴博城遥，望思台古，一掬西河泪。", 
            "楼高休上，秋魂一片无际。"
        ], 
        "title": "百子令 题望杏楼志痛编", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "幽谷分香，晴皋俨色，亭亭顾影无俦。", 
            "笼烟泣露，双穗灿枝头。", 
            "秀绝清芳共抱，问凡艳、慢斗风流。", 
            "长相伴，同心连理，应不替花愁。", 
            "凝眸。", 
            "低亚处、苞齐碧晕，跗并红柔。", 
            "愿此花常好，芳醑浓浮。", 
            "乞得轻绡珍护，帘波静、莫上银钩。", 
            "南陔畔，好随萱草，尽日咏忘忧。"
        ], 
        "title": "满庭芳 咏并头兰与外子分韵", 
        "type": "词", 
        "yun": "尤"
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "听者番、重门寂寂，凉蟾一片任护。", 
            "厌闻莲漏声声急，况又语铃如诉。", 
            "萦别绪。", 
            "便写尽，鹅笺难尽相思句。", 
            "愁怀似煮。", 
            "正旅馆镫昏，深闺梦远，几阵黄昏雨。", 
            "迢迢路，屈指归期恐误。", 
            "金钱遥卜无据。", 
            "病魂已觉东风恶，忍见乱红飞絮。", 
            "閒凝伫。", 
            "怎才下心头，又上侬眉妩。", 
            "短长亭树。", 
            "想攀遍柔条，歌残金缕，渐觉风尘苦。"
        ], 
        "title": "摸鱼儿 初夏病中寄外", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "记当年、舻声帆影，骊歌凄恻南浦。", 
            "霜天月落空江冷，最忆长淮烟树。", 
            "萦别绪。", 
            "把尺幅琼笺，题遍怀人句。", 
            "离情几许。", 
            "正病怯馀寒，风喧败叶，寂寞掩朱户。", 
            "疏栏外，一片凉蟾任护。", 
            "数声归雁斜度。", 
            "梦魂欲趁江潮去，无奈晓钟催曙。", 
            "凝望处。", 
            "料一样冰奁，照尽愁眉妩。", 
            "何事重晤。", 
            "待刻烛窗西，评诗砚北，同话联床雨。"
        ], 
        "title": "买陂塘 冬夜寄怀泰州凝秋表妹", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "朋旧微佳会。", 
            "羡豪游、轻狂俊赏，上林春醉。", 
            "莽莽燕云风雪地，饮似长鲸吸海。", 
            "只雷岸，离怀未坠。", 
            "寒雨薶愁愁刬月，抚镜鸾瘦损青蛾改。", 
            "飞绿蚁，烹银脍。", 
            "故园梅萼依然在。", 
            "问何时、夜窗刻烛，清吟还再。", 
            "悟彻浮生如梦雾，著我艰辛卅载。", 
            "况春日，莺花无赖。", 
            "回首关山应怅望，隔云泥遥洒西风泪。", 
            "千里外，乡心碎。"
        ], 
        "title": "貂裘换酒 和伯兄都门消寒之作即依原韵", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "缥缃一卷，似骊珠、颗颗夜光飞吐。", 
            "鲍谢家风传诵久，颁到鸾笺快睹。", 
            "镂月缝云，搓香团雪，绝唱兰亭句。", 
            "玉台人物，瑶清月姊应妒。", 
            "曾记画舫笙歌，衣香鬓影，半面微波注。", 
            "畴昔湖山供点笔，雅称词坛高据。", 
            "结社评花，褰裾斗草，疏竹芳梅侣。", 
            "霓裳同咏，棣花集又重谱。"
        ], 
        "title": "百子令 题同音集", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "梦冷银屏悄。", 
            "倩谁描、琴心眉语，锁窗深窈。", 
            "红雨一帘春曣晼，猛被翠莺惊觉。", 
            "但镇日，黛蛾慵扫。", 
            "花气微凉人浅醉，赚东风弹指情天晓。", 
            "芳意歇，坠欢渺。", 
            "红绡泪湿青樽老。", 
            "更文园、诗魔酒病，拚将懊恼。", 
            "只有画图聊解事，省识鬓云松袅。", 
            "怅婪尾，馀香空绕。", 
            "钿约钗盟今已误，剩吴绫半幅相思稿。", 
            "刬不尽，卷葹草。"
        ], 
        "title": "贺新凉 题醉瞑芍药图", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "怅秋光、年年易老，霜花又飘绣幄。", 
            "平芜草没斜阳道，隐约青山一角。", 
            "凝愁目。", 
            "看瘦菊，如人也怕西风恶。", 
            "愁随栏曲。", 
            "正叶响空阶，虫吟暗壁，冷蝶抱香宿。", 
            "登临处，最是晚烟漠漠。", 
            "归鸦几点相续。", 
            "芦花吹尽砧声急，忍令岁华轻逐。", 
            "怜摇落。", 
            "把一抹、秋容收入云笺幅。", 
            "何时愿足。", 
            "待觅遍奇峰，携来樽酒，翠袖倚寒竹。"
        ], 
        "title": "买陂塘 暮秋晚眺", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "绮窗斜透萧疏影，东风暗吹情绪。", 
            "眉月窥人，鬟云压梦，剩有春魂如絮。", 
            "凄迷云树。", 
            "叹草草华年，流光难驻。", 
            "无地埋忧，愁心还逐逝波去。", 
            "空庭几番延伫。", 
            "雁行天际远，寒峭如许。", 
            "薄雾欺烟，栖鸦啼月，点点离痕凝聚。", 
            "恼人风雨。", 
            "看憔悴青蛾，镜鸾慵舞。", 
            "小立回阑，夜深翠袖护。"
        ], 
        "title": "台城路 岁暮有感兼怀大兄", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "蟾影晴波侧。", 
            "照分明、千秋青史，一池碧血。", 
            "夹水长虹明镜在，极目迷离遗迹。", 
            "看踠地，垂杨如织。", 
            "词卷长留忠愤气，吊荒邱拥翠亭边月。", 
            "风飒飒，声呜咽。", 
            "重兴赖有闺中杰。", 
            "历艰辛、肩扶画栋，手搀残碣。", 
            "苍翠山光输粉本，罨尽游丝千尺。", 
            "正花妥，蝶慵时节。", 
            "我愿携锄供汲扫，结芳邻待伴幽人窟。", 
            "春雨细，晓烟湿。"
        ], 
        "title": "貂裘换酒 庚子暮春，薄游约园，归后感赋", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "文纱静掩屏山曲。芦帘纸阁人如玉。", 
            "牙管一双镌。秋灯注画筌。", 
            "百城同坐拥。福慧前生种。", 
            "此地即琅环。联吟且闭关。"
        ], 
        "title": "菩萨蛮 题费屺怀夫人秋窗论画两阕 其一", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "金题玉躞搜罗遍。明窗对勘霜毫靓。", 
            "旧馆署盟鸥。重登秋水楼。", 
            "才名赵馆亚。我欲低头拜。", 
            "私淑在钱塘。重添一瓣香。"
        ], 
        "title": "菩萨蛮 题费屺怀夫人秋窗论画两阕 其二", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "隐约红窗银押护。", 
            "啼破帘栊，恨煞黄莺语。", 
            "燕子衔将新恨去。", 
            "万千心事凭谁诉。", 
            "旧约榴花芳讯误。", 
            "待卜归期，试把金钱数。", 
            "记得银蟾双照处。", 
            "团圞两字心头铸。"
        ], 
        "title": "蝶恋花 寄外", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "微雨帘波清梦湿。", 
            "断续虫声，枕畔和愁说。", 
            "一片浓霜寒杵急。", 
            "黄昏人怨秋闺别。", 
            "红豆慢拈心似结。", 
            "寸寸相思，并入眉峰窄。", 
            "缄得瑶函和泪摺。", 
            "不情最是团圞月。"
        ], 
        "title": "蝶恋花 秋夜寄外", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "窣地帘波春昼午。", 
            "杨柳无情，绿遍长亭树。", 
            "已觉离怀如乱絮。", 
            "那堪鶗鴂催人去。", 
            "莫向金尊倾绿醑。", 
            "痴立花前，襟袖沾红雨。", 
            "欲话愁心还又住。", 
            "明朝便是天涯路。"
        ], 
        "title": "蝶恋花 送外", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "甚萧条、西风容易，吟魂一片无据。", 
            "井梧摇落枫江冷，几点归鸦斜度。", 
            "閒凝伫。", 
            "记刻烛宵深，题遍池塘句。", 
            "商声几许。", 
            "正黄叶敲愁，疏帘织梦，寂寞渭城树。", 
            "关心处，最是砌蛩絮语。", 
            "和将清漏如诉。", 
            "莼香鲈美江乡味，忆否故园鸥鹭。", 
            "牵别绪。", 
            "剩一抹，秋容认取山眉妩。", 
            "听琴海屿。", 
            "待商略扁舟，淞波烟月，同话茜窗语。"
        ], 
        "title": "买陂塘 秋夜寄怀伯兄沪上", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "帘押深深护。", 
            "认宵来、玉蟾影亚，金猊香炷。", 
            "瞥眼韶华如过客，赢得病魔几许。", 
            "只一点，离痕难诉。", 
            "回首春申江上月，最关心花萼楼深处。", 
            "联咏地，应重遇。", 
            "迷离蝶梦浑无主。", 
            "怎禁他、风憔月悴，莺欺燕妒。", 
            "别有情怀愁未了，付与落花飞絮。", 
            "剩宛转，柔肠千缕。", 
            "倚遍屏山凝望久，大雷书喜报兰芽吐。", 
            "欣入手，双鱼素。"
        ], 
        "title": "貂裘换酒 病中即事寄呈伯兄", 
        "type": "词", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "诗画兼长术擅嘉，挥毫竞美璨云霞。", 
            "人工能夺天工巧，始信才媛胜谢家。"
        ], 
        "title": "周淑祜淑禧女士", 
        "type": "绝句", 
        "yun": "麻"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "女子蓉湖不署名，外君未许咏陶情。", 
            "无才是德迂何解，误尽贤媛太不平。"
        ], 
        "title": "蓉湖女子", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "手授诗词二阕传，音高和寡孰钻研。", 
            "八叉三影才争捷，疑喜疑嗔妙语编。"
        ], 
        "title": "黄蓼鸿女士", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "颍川陈氏本名门，有女才高礼素敦。", 
            "不特诗词工奥妙，熟精史传溯渊源。"
        ], 
        "title": "陈静英女士", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "呼名不应熟筹先，掩面直趋太守前。", 
            "抽刃血流喉欲断，风号日晦感苍天。"
        ], 
        "title": "周烈妇抽刃刺喉", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "未婚誓死立心坚，节励松筠四十年。", 
            "刲股从容姑病疗，一生贞孝克兼全。"
        ], 
        "title": "钱贞女守节事", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "姑病拘挛十六年，承欢苦志费周旋。", 
            "丧明跪舐诚能格，孝事终身孰媲贤。"
        ], 
        "title": "胡六氏事姑尽孝", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "纯孝思亲无间时，伪传贼害更含悲。", 
            "露香叩祷凭天佑，女死父存憾不遗。"
        ], 
        "title": "缪铢孝女", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "大节由来志不更，踉跄蹋雪竟前行。", 
            "中途遇贼言能践，河水清涟迹可明。"
        ], 
        "title": "梅氏遇贼践言", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "夫婿相违十数年，绣馀教养道兼全。", 
            "千钧一发终难恃，两世艰贞节并传。"
        ], 
        "title": "缪氏两世贞烈", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "黄家贤妇永流芳，先后名垂节义彰。", 
            "夫死愿为泉下伴，一村双烈传称扬。"
        ], 
        "title": "坝头村双烈妇", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "未报夫仇誓不忘，购求贼首尽私囊。", 
            "覆盆冤诉终能雪，巾帼须眉姓氏扬。"
        ], 
        "title": "赵郁氏克报夫仇", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "姑病仓皇敢吁天，精诚感格代延年。", 
            "寿增妇孝徵神语，至行章章信史编。"
        ], 
        "title": "许曹氏孝增姑寿", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "红豆珍藏品最优，鲜妍采撷愿君酬。", 
            "唐人诗咏生南国，未识相思此物不。"
        ], 
        "title": "红豆", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "老梅风味喜犹存，子硕能蕃忆伞墩。", 
            "远望流酸凭止渴，苏申采取美评论。"
        ], 
        "title": "伞墩梅", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "植李成阴绿映庭，名园佳种美长泾。", 
            "栽培适性能蕃实，硕大而甘特异形。"
        ], 
        "title": "长泾李", 
        "type": "绝句", 
        "yun": "青"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "雷沟大布久驰名，细密精坚丈尺盈。", 
            "远郡淮阳争购置，洋纱属杂顿销声。"
        ], 
        "title": "大布", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "华澄厂织布堪嘉，一邑闻风百十家。", 
            "双线丝光花样巧，推销各省播名遐。"
        ], 
        "title": "厂布", 
        "type": "绝句", 
        "yun": "麻"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "蚕桑利益惠江乡，剥茧抽丝妙有方。", 
            "巧织为绸资实用，不输杭纺美名扬。"
        ], 
        "title": "江阴绸", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "伞墩湖畔喜吟诗，老柏森森作势奇。", 
            "鸣凤朝阳惊意态，珍同玉树美交枝。"
        ], 
        "title": "凤凰柏", 
        "type": "绝句", 
        "yun": "支"
    }, 
    {
        "author": "吕美荪", 
        "era": "近现代", 
        "subtype": null, 
        "text": [
            "楼船远送冯夷风，飘飘泛我瀛洲东，来时正值枫欲红。", 
            "波明岚靓惊无穷，况复彼美如霓虹。", 
            "明眸巧笑复温恭，朝亲暮接愉融融。", 
            "语而未解情胡通，山木之悦徒盈衷。", 
            "踪随意逐如转蓬，中怀永蕴明净容。", 
            "山重水远难再逢，思君无极心粤忡。"
        ], 
        "title": "有赠", 
        "type": "古风", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "日暮东风吹柳花，博山浥浥香烟斜。", 
            "吴姬解佩缓留客，双屏掩春疏幕遮。", 
            "九梁插花步摇古，帐前微笑生春霞。", 
            "燕钗腻落珊瑚枕，罗襦香泽闻欢寝。", 
            "乍见宜羞敛绣缠，暂许凝娇脱斜领。", 
            "私中眉萼笑将迎，昵处鬓钿欹不整。", 
            "离离梦短惜春宵，金鸡唱晓铜蠡静。", 
            "靥星浅卸红胭脂，就桁牵衫临镜迟。", 
            "流波脉脉看心意，留取身中别后思。"
        ], 
        "title": "东风曲", 
        "type": "古风", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "山中有一士，被服缝掖衣。", 
            "闭户弹鸣琴，唐虞藐与期。", 
            "尧舜去我久，思思当告谁。", 
            "自非公信清，遽言举世非。", 
            "蓬蔂出门行，曰与世推移。", 
            "推移得何有，颜仪日增厚。", 
            "孤桐无附枝，蓼心多苦时。", 
            "自言谐俗久，安知未相宜。", 
            "泥涂既中路，谁能脱尘羁。"
        ], 
        "title": "山中有一士", 
        "type": "古风", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "清响疏疏滴檐雨，忽忆美人隔江渚。", 
            "临风送躯不可越，欲往视之梦劳苦。", 
            "春灯泛酒登君堂，良辰为欢乐未央。", 
            "论交一语赠心意，此情相忆云天长。", 
            "今我离忧减怀抱，坐对停云怨芳草。", 
            "横襟太息霜中思，朔风吹人别离道。", 
            "门前十丈京华尘，骊驹一系怀苦辛。", 
            "无可相欢独成笑，悠悠行路依何人。", 
            "市井纷纷盛豪者，门第人才尽相下。", 
            "此曹妄大恃藏金，笑向长安索车马。", 
            "奏书射策寻常事，请献春卿何位置。", 
            "自复高歌望古人，应少素心诵言誓。", 
            "平生芬恻托心知，珍重河梁宜有词。", 
            "寄语从今望明月，关河千里有相思。"
        ], 
        "title": "寄陈子元崇哲言别", 
        "type": "古风", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "朔风泠泠动江树，阴云暧曛岁迟暮。", 
            "离筵此地一为别，明朝相忆在何处。", 
            "丈夫生世当远游，临别亦作儿女愁。", 
            "居人掩闺客子发，平明已在泸江头。", 
            "多君厚意良不薄，临水送将远为客。", 
            "敷衽陈词握手言，再三珍重殷勤诺。", 
            "送行苍苍自崖返，从此行人日应远。", 
            "心中万绪若有忘，重重为语加餐饭。", 
            "人生聚散波上萍，明年旅食京华春。", 
            "车毂水流尽倾盖，此中安得同心人。", 
            "世路低昂逐尘轨，亮节何为身反累。", 
            "流离已作出山泉，不敢盟心指江水。"
        ], 
        "title": "赴都祖道，亲友还家，谢德舆姊夫（裕昆）相送至舟中，赋诗为", 
        "type": "古风", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "淩晨孟津发，日夕在河干。", 
            "憭憭望波路，万里风吹澜。", 
            "壮哉信兹游，抚膺独微叹。", 
            "征程众苦热，我心常苦寒。", 
            "横流浩方圯，忧中见人喜。", 
            "如何方寸间，相去几千里。"
        ], 
        "title": "宿黄河干", 
        "type": "古风", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "项王帐下鼓声死，项王帐中美人起。", 
            "君王进酒妾请歌，起听乌江咽残水。", 
            "濛濛昏月坠江波，舣船请公毋渡河，不逢田父奈公何。", 
            "龙且马童亦尘土，从来骏骨青山多。"
        ], 
        "title": "过灵璧废县，是古垓下，作歌吊项王", 
        "type": "古风", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "赤日在天东，白云在天西。", 
            "薰风自南来，朔尘惊北飞。", 
            "饿鸮前头叫，慈乌后面啼。", 
            "我心正怀忧，我仆告苦饥。", 
            "我行亦未央，我马汗且嘶。", 
            "日出见鸟翔，日入见鸟栖。", 
            "众族有閒暇，微生独吾累。", 
            "去去不知往，行行且未归。", 
            "仰视还四顾，情怀当语谁。"
        ], 
        "title": "苦征行", 
        "type": "古风", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "昔年逢君宣南陌，裘马追从上京客。", 
            "便拟承明坐奏书，直上金门前射策。", 
            "春坊失路空归来，芳皋绿草华已衰。", 
            "遥望湘水日千里，风波莫致平生怀。", 
            "长卿倦游称不仕，颇念邹枚旧游止。", 
            "琴歌断歇江海辽，卑车远走成都市。", 
            "春鸿苍苍渡远云，此时凝望正思君。", 
            "东风含薰飒然至，婉婉兰芳似可亲。", 
            "离日骎骎见时晚，朝暮如流心不断。", 
            "相思桂树自千年，千年历尽终须见。", 
            "萍花齐绿芳气深，登萍骋望伤追寻。", 
            "南觅浮家不得去，俯仰怀抱成古今。", 
            "抱膝高歌倦尘事，缘情哀乐无终始。", 
            "幽篁窈窕声正哀，日夕望君抱琴至。"
        ], 
        "title": "闻易实甫比部入蜀题诗却寄", 
        "type": "古风", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "嶰谷幽篁啸风雨，孤生童童音独苦。", 
            "伶伦截管象龙吟，吹满阳柯散阴羽。", 
            "流传世上知音稀，今夜月明吹者谁。", 
            "沈吟压抑断还续，悠扬满野幽且悲。", 
            "春莺百啭清如水，孤鹤移巢中夜起。", 
            "幽闺思妇忆关河，下国迁臣去乡里。", 
            "众山籁静寒乌栖，此时呜咽遂成啼。", 
            "凝心寂听起吟望，怆然怀古沾裳衣。", 
            "在昔公孙裁律管，𢇦统黄钟众清满。", 
            "音清易苦感人情，缠绵发爱方思返。", 
            "堪嗟古乐尽销沈，谁知声理感人深。", 
            "琴谱广陵成绝响，笙吹鸣鹿断和音。", 
            "惟留一笛调馀龠，无复中和尚苦吟。", 
            "婵媛伤抱思轩梦，雅骚幽怨无人重。", 
            "省识劳思万古情，何时吹万群方动。"
        ], 
        "title": "月夜闻笛", 
        "type": "古风", 
        "yun": null
    }, 
    {
        "author": "宋育仁", 
        "era": "近现代", 
        "subtype": null, 
        "text": [
            "梦似旋螺宛转生，琴操声变感残形。", 
            "从今述酒须无语，自读离骚且自听。"
        ], 
        "title": "感旧诗 其一", 
        "type": "古风", 
        "yun": "青"
    }, 
    {
        "author": "吕思勉", 
        "era": "近现代", 
        "subtype": null, 
        "text": [
            "几时清梦到潇湘。", 
            "风前瘦影双。", 
            "寒晖时复拥蓬窗。", 
            "传来王者香。", 
            "佩璲解，素心长。", 
            "予情自信芳。", 
            "美人不效世时妆。", 
            "临风举十觞。"
        ], 
        "title": "阮郎归·大姊惠兰花，赋此谢之（庚子春）", 
        "type": "词", 
        "yun": null
    }, 
    {
        "author": "吕思勉", 
        "era": "近现代", 
        "subtype": null, 
        "text": [
            "莺啼燕语，又匆匆一月，好春过矣。", 
            "冷到熏篝无梦在，种种恼人滋味。", 
            "草绿如茵，花开似锦，庭院清于水。", 
            "呼童扫径，更看旧雨来未。", 
            "惆怅几日登临，危楼小坐，看苍烟莫起。", 
            "十二栏干闲倚遍，消受风斜雨细。", 
            "浊酒添愁，新词带恨，判取瞢腾醉。", 
            "维摩善病，伤时长洒清泪。"
        ], 
        "title": "壶中天慢（庚子二月初四日）", 
        "type": "词", 
        "yun": null
    }, 
    {
        "author": "吕思勉", 
        "era": "近现代", 
        "subtype": null, 
        "text": [
            "雾净烟沉波似练，兰桡遥指空江。", 
            "晚凉吟尽听寒螀。", 
            "归鸦零落处，云树乱千行。", 
            "闲倚孤篷思往事，月明照我衣裳。", 
            "江天独立影苍茫。", 
            "临波还弄影，微觉野花香。"
        ], 
        "title": "临江仙·壬寅舟泊丹阳，次诗舲韵", 
        "type": "词", 
        "yun": null
    }, 
    {
        "author": "吕思勉", 
        "era": "近现代", 
        "subtype": null, 
        "text": [
            "清明过了，看亭亭架畔，素娥青女。", 
            "为爱春寒偏耐冷，栽向檐前几树。", 
            "娇额曾涂，檀心未谢，香雪闲飞舞。", 
            "归来燕子，锦棚却爱低护。", 
            "容我十日清狂，慎家庭院，记年时豪素。", 
            "日暖风和三月尽，开也便伤迟暮。", 
            "梅蕊分香，蔷薇作伴，却惹封姨妒。", 
            "金钱千万，玉英买向何处。"
        ], 
        "title": "念奴娇·和达和木香词（壬寅三月二十二日）", 
        "type": "词", 
        "yun": null
    }, 
    {
        "author": "吕思勉", 
        "era": "近现代", 
        "subtype": null, 
        "text": [
            "梦回金鼎篆烟微。", 
            "春深半掩扉。", 
            "一年花事是耶非。", 
            "斜阳燕子飞。", 
            "芳草遍，落红稀。", 
            "湘帘一桁垂。", 
            "帘前坐待燕归来。", 
            "燕归春不归。"
        ], 
        "title": "阮郎归·壬寅三月二十五日", 
        "type": "词", 
        "yun": null
    }, 
    {
        "author": "吕思勉", 
        "era": "近现代", 
        "subtype": null, 
        "text": [
            "日暮园林花似霰。", 
            "皓齿明眸，何处闲相见。", 
            "枝上流莺千百啭。", 
            "新声似怨韶光换。", 
            "楼上有人双泪眼。", 
            "望断天涯，人比天犹远。", 
            "蝶乱蜂狂浑不管。", 
            "飞飞还向深深院。"
        ], 
        "title": "蝶恋花·壬寅三月二十五日", 
        "type": "词", 
        "yun": null
    }, 
    {
        "author": "吕思勉", 
        "era": "近现代", 
        "subtype": null, 
        "text": [
            "一双蝴蝶花间去。花迷蝴蝶疑无路。", 
            "蝴蝶逐花飞。花迷蝶不迷。", 
            "愁来心似茧。眉黛浑难展。", 
            "门外雨如丝。忆君君未知。"
        ], 
        "title": "菩萨蛮·壬寅三月二十九日", 
        "type": "词", 
        "yun": null
    }, 
    {
        "author": "吕思勉", 
        "era": "近现代", 
        "subtype": null, 
        "text": [
            "接叶暗营巢，耐尽风和雨。", 
            "十日园林不见莺，忽听新声度。", 
            "生怕落花知，还向花深处。", 
            "惊起辽西梦不成，一枕无情绪。"
        ], 
        "title": "卜算子·莺 壬寅六月", 
        "type": "词", 
        "yun": null
    }, 
    {
        "author": "吕思勉", 
        "era": "近现代", 
        "subtype": null, 
        "text": [
            "栏干闲倚，春光欲暮，看花开花落。", 
            "何处是春归，寻遍水边竹外，望遍池台楼阁。", 
            "待得归来，春光已去，春去更无迹。", 
            "只侬也难禁，蝶乱蜂狂，还抱花宿。", 
            "翠帏帘幕。", 
            "夜寒罗袖应嫌薄。", 
            "算只有、殷勤蛛网，还留飞絮，尽日添丝屋角。", 
            "并蒂花前，裴回月影，自浅斟细酌。", 
            "蓦酒上心来，记起年时，赢得萧索。"
        ], 
        "title": "慢卷袖·壬寅六月十四日", 
        "type": "词", 
        "yun": null
    }, 
    {
        "author": "吕思勉", 
        "era": "近现代", 
        "subtype": null, 
        "text": [
            "载酒闲过旧草堂。", 
            "冷烟丝雨别愁长。", 
            "乍归又复整行装。", 
            "长记名园游赏日，斑骓曾共系垂杨。", 
            "只今回首恼人肠。"
        ], 
        "title": "浣溪纱 乍归复出，过诗舲，话曩者徐园共游之乐，不胜怅然。诗舲以小词相送，率然和之", 
        "type": "词", 
        "yun": null
    }, 
    {
        "author": "宋育仁", 
        "era": "近现代", 
        "subtype": "五言排律", 
        "text": [
            "烽火望平芜，流亡满路衢。", 
            "万山双鬓白，四海一身孤。", 
            "闾左兴群盗，宫邻谶五胡。", 
            "殿前鸣野雉，屋上起城乌。", 
            "北海何时接，东门忽已芜。", 
            "鸡声啼越石，鹃泪感尧夫。", 
            "岂料新亭泣，俄惊督亢图。", 
            "陆沉飞海水，参伐动星墟。", 
            "鬼竟谋曹社，人谁入郢都。", 
            "全燕三日举，空莒一人无。", 
            "此水伤鸣犊，何庭哭勃苏。", 
            "风尘方澒洞，阶地尚泥涂。"
        ], 
        "title": "在西山望京华", 
        "type": "排律", 
        "yun": null
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "天狗频闻坠地声，却疑瓯脱是围城。", 
            "园中犹可留宾客，菊外谁知有死生。", 
            "一雨暂教兵气洗，九秋难遣壮心平。", 
            "世间身手真何罪，请赋无衣为我鸣。"
        ], 
        "title": "丁丑九日作", 
        "type": "律诗", 
        "yun": "庚"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "举国甘心败是求，更无馀地可分忧。", 
            "澶渊敢再轻孤注，曹社谁知尽鬼谋。", 
            "独有文章尊滏水，任从槌毁到黄楼。", 
            "琼华未刬西山在，北望犹容两眼收。"
        ], 
        "title": "呈雪桥师", 
        "type": "律诗", 
        "yun": "尤"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "百虫虚警正愁吾，破梦犹惊啄屋乌。", 
            "十里秋声非草木，一天凉思似江湖。", 
            "储胥列骑情终黜，斥堠连鸡计已疏。", 
            "自断决无山可入，只馀坐待海同枯。"
        ], 
        "title": "早起", 
        "type": "律诗", 
        "yun": null
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "老至能为漆室吟，山川指掌去来今。", 
            "忧时早信天将坠，料事悬知寇已深。", 
            "直把九州供铸错，犹从两国望收金。", 
            "君诗莫作寻常看，尚论应归得失林。"
        ], 
        "title": "答叔通", 
        "type": "律诗", 
        "yun": "侵"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "兵尘依旧黯秋光，多难登临感万方。", 
            "高閤当山聊俯仰，黄花待雨自阴阳。", 
            "共誇病客犹能健，却笑閒身浪着忙。", 
            "歌舞任他鹅鸭乱，弥天未减次公狂。"
        ], 
        "title": "和梅泉摩天閤登高之作即次其韵", 
        "type": "律诗", 
        "yun": "阳"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "早知骑虎患非轻，谁识连鸡势已成。", 
            "免虏入山真失着，老谋壮事两难平。", 
            "秦关欲辨东西险，洛水犹闻日夜声。", 
            "太息草间求活辈，几回横涕望归京。"
        ], 
        "title": "答行岩并示二适", 
        "type": "律诗", 
        "yun": "庚"
    }, 
    {
        "author": "李宣龚", 
        "era": "近现代", 
        "subtype": "七言律诗", 
        "text": [
            "述德真能溯本原，断无失节晦翁孙。", 
            "贼中齧齿胸终决，劫后归元发仅存。", 
            "剩有遗书慰亲舍，长留正气壮师门。", 
            "四方会葬衣如缟，牛首新阡尽泪痕。"
        ], 
        "title": "日本陷婆罗洲我国驻山打根领事卓还来抗敌不屈卒死于难作此哀之还来者吾师八园先生之第四孙也", 
        "type": "律诗", 
        "yun": "元"
    }, 
    {
        "author": "吕志伊", 
        "era": "近现代", 
        "subtype": "五言律诗", 
        "text": [
            "赤日忽西匿，秋风动水亭。", 
            "鸟啼烟树湿，鱼跃浪花腥。", 
            "云气西山黑，岚光北郭青。", 
            "新凉生白纻，酒意欲全醒。"
        ], 
        "title": "澄清亭赏雨", 
        "type": "律诗", 
        "yun": "青"
    }, 
    {
        "author": "吕志伊", 
        "era": "近现代", 
        "subtype": "五言律诗", 
        "text": [
            "鸡鸣关竞渡，风雨满江洲。", 
            "山态随云变，河声挟石流。", 
            "浪花欺雀舫，露草逼羊裘。", 
            "饮尽杯中月，乾坤一水鸥。"
        ], 
        "title": "清溪道中", 
        "type": "律诗", 
        "yun": "尤"
    }, 
    {
        "author": "吕志伊", 
        "era": "近现代", 
        "subtype": "七言律诗", 
        "text": [
            "乾坤俯仰感经年，万里岩疆一洞天。", 
            "冬岭白飞千树雪，春江青绕五溪烟。", 
            "疏灯照水渔舟泊，峭壁穿云鸟道旋。", 
            "忧乐此身天下寄，岳阳风月渺无边。"
        ], 
        "title": "青龙洞", 
        "type": "律诗", 
        "yun": "先"
    }, 
    {
        "author": "吕贞白", 
        "era": "近现代", 
        "subtype": null, 
        "text": [
            "潇洒仙翁意可师，铜琶铁板按新词。", 
            "千年法曲留余响，此夜天风欲下时。", 
            "瞻画像，撚吟髭，安排其一酒盈卮。", 
            "元龙豪气层楼上，正欲高歌解客颐。"
        ], 
        "title": "鹧鸪天 宛春蒙庵，邀客作东坡生日词会，蒙庵拈调醉翁操，索同作，愧未能也，戏占小令，赋示蒙庵", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "贴水碧初圆，露角尘无染。", 
            "最怕掠波燕子来，来也无人管。", 
            "风动舞枝轻，月照影痕淡。", 
            "待到绿云深护时，定许清香满。"
        ], 
        "title": "卜算子 新荷", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "清，面壁何人见性情。", 
            "浮云去，霜色月华明。"
        ], 
        "title": "十六字令 秋夜默坐", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "昼暖日长人渐静，玉纤团扇轻轻。", 
            "蕉心未展似侬心，摇愁愁不去，庭院碧阴阴。", 
            "好梦分明醒后忆，梦醒方悟情深。", 
            "炉烟飞散又重凝，两般都寂寞，一样杳难寻。"
        ], 
        "title": "临江仙 题画", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "故人情似拦江石，欲拦江水如留客。", 
            "莫道水无情，请听呜咽声。", 
            "为君浮大白，邀共中天月。", 
            "一样洁秋空，明宵同不同？", 
            "劝君莫问今何夕，潮痕早没沙滩血。", 
            "残垒在西边，哀鸿绕暮烟。", 
            "霓虹灯似雾，歌媚毛毛雨。", 
            "谁唱大刀环，长城山外山。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "昨夜山灵语。", 
            "道姑苏、天平幽胜，待小薇去。", 
            "晓起驰轮三百里，惊破空山烟雾。", 
            "便谢却、人间尘土。", 
            "怪石嶒崚森万戟，甚朝天玉版奴媚主。", 
            "看列阵，刑天舞。", 
            "吴宫废址今何许。", 
            "上荒台、渺然四顾，凉生袂举。", 
            "目极沧浪悬一棹，记取盟心尔汝。", 
            "肯闲誓、明朝牛女。", 
            "夭矫龙蛇影外路，共斯人忧乐迈千古。", 
            "同下拜，松间墓。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "聚有情，别有情，梦里吴山点点青。", 
            "如何梦易醒。", 
            "风满庭，月满庭，花影人愁看不清。", 
            "阶前寒渐生。"
        ], 
        "title": "长相思", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "高下桑林行客路，车过湾儿，便似天涯阻。", 
            "只有离情遮不住，山山水水和他去。", 
            "回首碧云斜日暮，独自归来，此恨知何数。", 
            "融雪檐头声似雨，断肠都在无人处。"
        ], 
        "title": "蝶恋花 南桥送别衡九", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "芦滩风过，系定舟犹簸。", 
            "水上寒星摇几个，露下长天似涴。", 
            "隔汀明灭渔灯，依稀笑语收罾。", 
            "禁得淩波悄坐，明朝还是征程。"
        ], 
        "title": "清平乐 去泰和水程，又是一番播迁", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "白蘋香送西江水，乌篷梦断离鸾泪。", 
            "红豆早抛残，霜风变酒颜。", 
            "迢迢千里路，惯了天涯住。", 
            "莫漫忆江南，吴山眉黛寒。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "记得年时，低拥绿云，净植清涟。", 
            "正垂鬟娇小，照妆娴雅，只曾自许，肯为人妍。", 
            "明镜窥来，暗香浮去，消受碧湖风月烟。", 
            "多情误，忽相逢倾盖，不尽缠绵。", 
            "玲珑七窍心田。", 
            "便折断情根丝也牵。", 
            "奈韶光似水，乍胎黄子，西风如拂，渐落红颜。", 
            "欲问栖鸥，旧盟何似，别有蘋花正可怜。", 
            "黯然处、满银塘悄悄，玉露涓涓。"
        ], 
        "title": "沁园春 残荷寄示鸥客", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "苍莽西风里。", 
            "却谁知、眼前景物，关山万里。", 
            "犹是江南行吟客，暗数天涯知己。", 
            "叹凋零、而今馀几。", 
            "一纸殷勤凭慰藉，两三行。", 
            "抵得盈千字。", 
            "愁与恨，都勾起。", 
            "病中情绪原难理。", 
            "又怎禁、经春历夏，肌销神萎。", 
            "亲椁未埋丙舍冷，哀彻流亡心肺。", 
            "想魂魄、望儿归祭。", 
            "有弟已分生死绝，任迷途不返惭人姊。", 
            "书至此，肝肠碎。"
        ], 
        "title": "贺新凉 避寇泰和，病中两得晴梅馆（孙伯亮）自沪来书，谱此寄答三首 其一", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "历历当年事。", 
            "凭一腔、女儿情性，多惭名士。", 
            "肯与浮生随俯仰，自有文章相慰。", 
            "更默许、两心相倚。", 
            "薄海同仇烽火急，向中厨、琐屑米盐计。", 
            "强欢笑，承菽水。", 
            "西江地湿多魑魅。", 
            "更那堪、故乡沦落，旅人憔悴。", 
            "稚子绕床呼阿母，未解娘心悲喜。", 
            "但小手、为娘拭泪。", 
            "窗外萧萧黄叶坠，想晚来风紧秋深矣。", 
            "拥衾枕、难成睡。"
        ], 
        "title": "贺新凉 避寇泰和，病中两得晴梅馆（孙伯亮）自沪来书，谱此寄答三首 其二", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "昨又音书至。", 
            "喜居然、逋仙今日，梅妻鹤子。", 
            "孤馆春寒浑似梦，为问当年处士。", 
            "应不再、清愁满纸。", 
            "好把麟儿娱白发，算人间福庇无逾此。", 
            "遥羡汝，泪盈眦。", 
            "原知海上居非易。", 
            "幸吾兄、中年渐定，滑稽酬世。", 
            "肠热未妨双眼冷，笑看海楼蜃市。", 
            "要坚信、河清能俟。", 
            "十里梁溪偕隐地，倘归来有约君须记。", 
            "常置酒，邀相醉。"
        ], 
        "title": "贺新凉 避寇泰和，病中两得晴梅馆（孙伯亮）自沪来书，谱此寄答三首 其三", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "掠水初来也，正飞花乱絮，春去如翼。", 
            "渡陌穿帘，遍天涯、那更芳菲时节。", 
            "待与从头说，应怊怅、江南消息。", 
            "怎新巢挈侣将雏，忘了旧家风物。", 
            "曾忆，海尘扬劫。", 
            "有盈野哀鸿，深树啼鴂。", 
            "卷地罡风，但楼空泥落，矶荒江咽。", 
            "千古恨难雪。", 
            "羞再绕、垂杨竞腰折。", 
            "剩呢喃、对诉兴亡，还惊羁客。"
        ], 
        "title": "曲游春 咏燕", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "碧云流水，相值浑无意。", 
            "惭愧高庐人倒屣，别后还扶残醉。", 
            "还扶残醉归来，鸟鱼莫漫相猜。", 
            "独立小桥垂手，白莲只向风开。"
        ], 
        "title": "清平乐 偶经吴品今家，吴夫妇相邀小饮而归", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "妙手写霜翎，纸上萧萧风叶声。", 
            "莫道寒条栖不得，经营，要与严冬作斗争。", 
            "合力共扶倾，多少盘空子弟兵。", 
            "落日枝头鸣哑哑，巢成，想见林梢春意生。"
        ], 
        "title": "南乡子 为人题寒鸦营巢图", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "赤脚溪头谁氏女。", 
            "折了垂杨，乱打双凫侣。", 
            "陌上少年招唤处，嗔眉又作盈盈顾。", 
            "眼下韶光浑若许，风物江南，人是西江旅。", 
            "拂耳溪风吹碧树，可能吹得相思去。"
        ], 
        "title": "蝶恋花 永新书所见，寄衡九", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "秋风秋雨在天涯，响寒笳，乱飞鸦。", 
            "便下重帘，秋思也难遮。", 
            "绕宅黄芦与苦竹，谁伴我、醉流霞。", 
            "南山闻道有人家，短篱叉、满黄花。", 
            "为问陶公、可许乞仙葩。", 
            "待折一枝相看取，清瘦影、共窗纱。"
        ], 
        "title": "江城子 从朱有骞先生乞菊", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "阶虫绕砌，井梧飘瓦，园林非昨。", 
            "人去秋空，剩有馀英篱角。", 
            "纵成萧索，也不似春华零落。", 
            "西风里、尽自欹残，肯移金屋。", 
            "归梦长天寥廓，问折腰何事，思量便恶。", 
            "寂寞柴桑，忍吊家山猿鹤。", 
            "征怀难托，只吩咐与伊记著。", 
            "罗袖薄，好伴此花幽独。"
        ], 
        "title": "雪狮儿 残菊寄逸人", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "湖阑离宴夕阳时，风高蝉掩嘶。", 
            "座中狂客是蛾眉，歌残杨柳枝。", 
            "山历历、水依依，都来供梦思。", 
            "新亭涕泪更谁挥，相逢愁鬓丝。"
        ], 
        "title": "阮郎归 逢李步青学长泰和话旧志感", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "轻帆一去添惆怅，不忍凝情望。", 
            "春风何事绿垂杨，牵惹江边离绪一般长。", 
            "分明记得前宵醉，说尽心中事。", 
            "可怜寂寞少年场，乌鬓青衫能共几斜阳。"
        ], 
        "title": "虞美人 送别衡九去赣州", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "脱手黄金三百万，冰炭人肠，都逐秋蓬转。", 
            "作茧情丝还怕短，螺杯都为斟愁满。", 
            "回首江南芳草岸，一水盈盈，曾照风花乱。", 
            "人去香销春不管，鞠痕又向天涯浣。"
        ], 
        "title": "蝶恋花 戏赠鸥客", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "冷红吟遍，梦绕芙蓉苑。", 
            "银汉恹恹清更浅，风动云华微卷。", 
            "水边处处珠帘，月明时按歌弦。", 
            "不是一声秋雁，秋声那到人间。"
        ], 
        "title": "清平乐", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "排云深处，写婵娟一幅。", 
            "翚衣耀羽。", 
            "禁得兴亡千古恨，剑样英英眉妩。", 
            "遮罩边疆，京垓金币，纤手轻输去。", 
            "游魂地下，羞逢汉雉唐鹉。", 
            "为问此地湖山，珠庭启处，犹是尘寰否。", 
            "玉树歌残萤火黯，天子无愁有女。", 
            "避暑庄荒，采香径冷，芳艳空尘土。", 
            "西风残照，游人还赋禾黍。"
        ], 
        "title": "百字令　排云殿清慈禧后画像", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "搴霞扶梦下苍穹。", 
            "怨东风，问东风。", 
            "底事朱唇，催点费天工。", 
            "已是春痕嫌太艳，还织就，花一枝，波一重。", 
            "一重一重摇远空。", 
            "波影红，花影融。", 
            "数也数也，数不尽、密朵繁丛。", 
            "恼煞吟魂，颠倒粉围中。", 
            "谁放蜂儿逃色界，花历乱，水凄迷，无路通。"
        ], 
        "title": "江城梅花引　日内瓦Geneve湖畔樱花如海，赋此以状其盛", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "海潮多。", 
            "彤云乱拥逶迤。", 
            "打孤舷、雪花如掌，漫空飞卷婆娑。", 
            "落瑶簪、妆残龙女，挥银剑、舞困天魔。", 
            "怒飓鸣骹，急帆驰箭，骞槎无恙渡银河。", 
            "叹些许、夏腰瀛尾，咫翠有惊波。", 
            "更休间，稽天大浸，夷险如何？", 
            "念伊谁、探梅孤岭，灞桥驴背清哦。", 
            "越溪游、琼枝俊倚，谢庭咏、粉絮轻罗。", 
            "迢递三山，间关万里，浪游归计苦蹉跎。", 
            "待看取、晦霾消尽，晞发向阳阿。", 
            "将舣岸，蜃楼灯火，射缬穿梭。"
        ], 
        "title": "多丽 大风雪中渡英海峡", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "谁斗寒姿，正青素、乍试轻盈。", 
            "飞云溜屧，朔风回舞流霙。", 
            "羞拟临波步弱，任长空奔电，恣汝纵横。", 
            "峥嵘。", 
            "诧瑶峰、时自送迎。", 
            "望及山河羃缟，警梅魂初返，鹤梦频惊。", 
            "俏碾银沙，只飞琼、惯屧坚冰。", 
            "休愁人间险途，有仙掌、为调玉髓，逶迤填平。", 
            "怅晚归，又谯楼、红灿冻檠。"
        ], 
        "title": "玲珑玉  阿尔伯士雪山游者多乘雪橇飞越高山，其疾如风，雅戏也", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "望娟娟之水锁妆楼，千秋想容光。", 
            "怅翚衣褪彩，螭奁滞粉，犹认柔乡。", 
            "未稳栖香双燕，戎马正仓皇。", 
            "剪烛传军牒，常伴君王。", 
            "见说蘼芜遗恨，逐东风上苑，也到椒房。", 
            "道名花无子，何祚继天潢。", 
            "谱离鸾、马嵬终付，算薄情、不数李三郎。", 
            "游人去，女墙扃翠，娥月渲黄。"
        ], 
        "title": "八声甘州 游马勒梅桑Malmaison吊拿破伦之后后约瑟芬", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "乱鸦集，写入芜城秋色。", 
            "隋堤畔，无限夕阳，红到枝头黯成碧。", 
            "宵来猛郁抑，愁压眉痕更窄。", 
            "怜憔悴，零落旧妆，付于西风弄梳掠。", 
            "春华去谁惜。", 
            "忆帘卷朱楼，处处烟羃。", 
            "朦胧尽是相思缬。", 
            "更茜雪相映，小桃争发，曾遮骢马踏艳屑，祗今两陈迹。", 
            "凄恻，诉漂泊。", 
            "又唱彻阳关，魂断桥侧。", 
            "霜条待共梅枝折。", 
            "望故国千里，暮云愁隔。", 
            "归心何许，托笛语，问旧驿。"
        ], 
        "title": "兰陵王 秋柳", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "铃响牛羊下翠峰。", 
            "悬崖山果熟，坠霜红。", 
            "霞蒸秋蔼入西浓。", 
            "天垂处，罨画夕阳中。", 
            "回首暮云封。", 
            "故乡萧寺晚，荡疏钟。", 
            "不劳身到梵王宫。", 
            "心期在，一念万缘空。"
        ], 
        "title": "小重山", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "问绀海、弄珠游女。", 
            "几度桑尘，悄迷星睫。", 
            "侬约巢痕，倦云来去两凄绝。", 
            "汉家陵阙，恨绕树鸟啼歇。", 
            "咫翠涩宫沟，荡不返、年时零叶。", 
            "愁切。", 
            "忆娇雷四起，人在芙蓉塘角。", 
            "霞烽流艳。", 
            "尽明日、阴晴难说。", 
            "掩袂忍回车，花落江南时节。"
        ], 
        "title": "长亭怨慢   欧战启后，遵海而南，谋归故土，止于国门之外", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "十年迁客沧波外，孤云心事谁省。", 
            "兰成词赋已无多，觉首丘期近。", 
            "望故国，兵尘正警。", 
            "幽栖忍说山林隐。", 
            "听夜语胡沙，似暗和，长安乱叶，远处霜讯。", 
            "不分红海归来，朱颜转逝，驻景孤负明镜。", 
            "但赢岩雪溅秋寒，上茂陵丝鬓。", 
            "算一样、邯郸梦醒。", 
            "生憎多事游仙枕。", 
            "指驿亭，无归路。", 
            "马首云横，锁蓝关瞑。"
        ], 
        "title": "霜叶飞", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "禅天妙谛，证大道涅槃，薪传谁继。", 
            "世外避秦，那有惊心咸阳燧。", 
            "飙轮怒碾丹砂地，弄千丈红尘春翳。", 
            "倦飞孤鹜，几番错认，赤城霞起。", 
            "凝睇，镌冰斲雪，指隔浦、迤逦瑶峰曾寄。", 
            "火浣五铢，姑射仙人翔游袂，流金铄石都无忌。", 
            "算世态，炎凉游戏。", 
            "任教烧蜡成灰，早乾艳泪。"
        ], 
        "title": "绛都春", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "夜久蜡堆红泪，渐觉新寒侵被。", 
            "冷雨更凄风，又是去年滋味。", 
            "无寐，无寐，画角南楼吹未。"
        ], 
        "title": "如梦令", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "一桁帘漪荡晚烟，青琴弹冷碧云天。", 
            "井栏梧叶传凉讯，指下秋风起素弦。", 
            "怜皓魄，未归眠。", 
            "桂花摇影露涓涓。", 
            "销魂最是初三夜，一握幺蟾瘦可怜。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "理鹍弦，移雁柱。", 
            "欲诉琴心，心事成灰炬。", 
            "浥透鲛绡痕万缕。", 
            "泪雨何时，晴到梨花树。", 
            "诵骚词，吟洛赋。", 
            "艳殢香顽，那信婵娟误。", 
            "一点春魂无著处。", 
            "便化蛾蚕，也斗长眉妩。"
        ], 
        "title": "苏幕遮 拟周美成", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "风籁鸣哀起翠条，撩人心绪涨秋潮，仙源回望转无聊。", 
            "去去莫教重顾影，行行何必更停桡，愁山怨水一身遥。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "啼鸟惊魂，飞花溅泪，山河愁锁春深。", 
            "倦旅天涯，依然憔悴行吟。", 
            "几番海燕传书到，道烽烟，故国冥冥。", 
            "忍消他，缘醑金卮，红萼瑶簪。", 
            "牙旗锦帐风光好，奈万家闺梦，凄入荒砧。", 
            "血沃平芜，可堪废垒重寻。", 
            "生怜野火延烧处，遍江南，草尽红心。", 
            "更休谈，虫化沙场，鹤返辽阴。"
        ], 
        "title": "高阳台", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "清明烟雨浓，上巳莺花好。", 
            "游侣渐凋零，追忆成烦恼。", 
            "当年拾翠时，共说春光好。", 
            "六幅画罗裙，拂遍江南草。"
        ], 
        "title": "生查子", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "寒意透云帱，宝篆烟浮。", 
            "夜深听雨小红楼。", 
            "姹紫嫣红零落否，人替花愁。", 
            "临远怕凝眸，草腻波柔。", 
            "隔帘咫尺是西洲。", 
            "来日送春兼送别，花替人愁。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "水绕孤村，树明残照，荒凉古道秋风早。", 
            "今宵何处驻征鞍，一鞭遥指青山小。", 
            "漠漠长空，离离衰草，欲黄重绿情难了。", 
            "韶华有限恨无穷，人生暗向愁中老。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "风露洗，花满华严界里。", 
            "三十六天秋似水，冷香收不起。", 
            "谁见靓妆初倚，常伴玉钗金蕊。", 
            "良夜弈娥寒不寐，一枝和影对。"
        ], 
        "title": "谒金门  桂", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "空欲成烟，净无堪唾，碧愔愔际。", 
            "凄迷一片，隔断故国千里。", 
            "隐江边、谁家小楼，有人背立斜阳里。", 
            "正单衣才换，玉钗风漾，满身凉翠。", 
            "花事。", 
            "久消替。", 
            "又换了梅园，清和天气。", 
            "鸣鸠乳燕，共赏绿天新意。", 
            "想前番、残红褪余，此中犹有春魂寄。", 
            "伴画桥、明月眠琴，夜色笼清绮。"
        ], 
        "title": "琐窗寒·绿阴", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "一番雨过，早梨云卸了，新烟乍起。", 
            "晓霞晴腻。", 
            "濛笼门翠柳，万家春意。", 
            "粥冷饧香，人隔秋千巷尾。", 
            "数花事。", 
            "正开到杜鹃，恰染红泪。", 
            "埋玉芳草地。", 
            "有多少春魂，墓门长闭。", 
            "绿罗裙碎。", 
            "想化成蝴蝶，飞来尘世。", 
            "如梦光阴，只有斜阳不死。", 
            "黯红紫。", 
            "镇年年、画愁无际。"
        ], 
        "title": "扫花游·清明", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "东风一样閒庭宇。", 
            "又一样，斜阳树。", 
            "只是朱颜难得驻。", 
            "镜中人老，尘中梦醒，怀抱难分付。", 
            "沈沈往事休回顾。", 
            "却慰藉，当时苦。", 
            "唤起少年情绪否。", 
            "吟秋风调，爱花心性，此意还珍护。"
        ], 
        "title": "青玉案", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "庭院深深深几许，倚风帘幕低垂。", 
            "海棠红冷雁来时。", 
            "徘徊团扇曲，蕴藉惜秋词。", 
            "暮雨萸房人悄悄，无聊独理琴丝。", 
            "寂寥心事有谁知。", 
            "断无人可忆，何处说相思。"
        ], 
        "title": "临江仙·拟易安", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "金碧楼台咽暮蝉。", 
            "燥晴秋见夕阳殷。", 
            "梦思疏雨滴帘前。", 
            "八月凉波桃叶渡，一城秋病木樨天。", 
            "恼人风物寄吴笺。"
        ], 
        "title": "浣溪沙 天末风起，秦淮歌舫渐稀。木樨香时，秋阳骄亢，人多病齿头眩，江南呼为桂花燥，赋此词", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "暝入高楼，西风又送砧声暮。", 
            "断鸿来去。", 
            "云暗江天路。", 
            "象管鸾笺，不赋销魂句。", 
            "秋怀苦。", 
            "愁风愁雨。", 
            "人是芭蕉树。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "杨柳萧疏秋欲笑。", 
            "细雨斜风，凉入渔人棹。", 
            "八月湖山供笑傲。", 
            "全家都作烟波钓。", 
            "醉向青天歌古调。", 
            "短笛无腔，不怨知音少。", 
            "我自夷犹天地好。", 
            "古今一任愁难了。"
        ], 
        "title": "蝶恋花·秋日泛舟", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "兔魄初残桂萼凋。", 
            "弯弯月子倩谁招。", 
            "空庭虫语闹如潮。", 
            "花暖镫深浑似梦，酒阑人散转无聊。", 
            "强将笑语忆前宵。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "连呼酒上荒台去，诗心欲飞岩岫。", 
            "一抹斜阳，满城烟霭，万柳垂垂低首。", 
            "鞠花开否。", 
            "正剪出金英，雁风吹透。", 
            "十亩霜腴，看来花不似人瘦。", 
            "世间多少荣辱，任西风马耳，于我何有。", 
            "此日秋清，去年人健，难得好怀依旧。", 
            "一杯在手。", 
            "看转烛光阴，俊游休负。", 
            "几个重阳，几回开笑口。"
        ], 
        "title": "齐天乐·重九游雨花台", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "钟声远寺，鸡声近陌，曙色渐分林罅。", 
            "秋云何处陇头飞，正木叶、亭皋初下。", 
            "瑶阶凉露，瑶窗明月，一片融成澹雅。", 
            "晓来无处觅吟魂，想神与、西风俱化。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "廊闪晶灯，鹦栖珊架。", 
            "半庭竹影流云泻。", 
            "紫箫吹澈洞天空，浩然风露飞蟾下。", 
            "碧海烟澄，霓裳曲罢。", 
            "夜阑谁共琼楼话。", 
            "冰壶休涴九秋心，天寒珍重姮娥寡。"
        ], 
        "title": "踏莎行·末句隐括杜工部诗意", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "丛金碎玉，看几枝疏瘦。", 
            "昨夜新霜又重九。", 
            "正古帘月悄，罗荐香寒，是词客、薄醉微吟时候。", 
            "南山真意在，孤绝幽芳，千载襟期继陶叟。", 
            "端不负初心，寂寞东篱，总未向、春风低首。", 
            "愿岁岁、秋光似花浓，这夕照、閒门有人同守。"
        ], 
        "title": "洞仙歌·菊", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "步苍厓，扶藓磴，一径入幽窈。", 
            "绝壑云深，翠色带风筱。", 
            "可能呼起冬心，倩他古笔，写出这寺门残照。", 
            "世缘少，待将结伴诛茅，乾坤一亭小。", 
            "人哭人歌，甘向此中老。", 
            "似闻鹤语空山，忍寒餐雪，总不向、红尘飞到。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "峭风弄冷。", 
            "正搓酥剪水，飞雪初逞。", 
            "雁影冥茫，树色迷离，长空一片清迥。", 
            "沧江日暮云阴合，早又是、千山送暝。", 
            "想翠楼、初卷重帏，寒入玉人跻领。", 
            "寂寞梅边韵事，冷红犹未放，谁助清兴。", 
            "巷陌沈沈，枯柳萧萧，那有故人车听。", 
            "还思极浦扬舲去，怕冻合、鲛宫明镜。", 
            "盼中庭皓月，能来共赏，玉台仙境。"
        ], 
        "title": "疏影", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "云懒无心斗玉龙。", 
            "噀成珠雨涩寒空。", 
            "不知天意恁惺忪。", 
            "风竹吟成双管玉，小梅开破半椒红。", 
            "残年凭赏莫匆匆。"
        ], 
        "title": "浣溪纱 朔风骚屑，云水凄其，酿雪不成，雨霰时集，九九光阴，已过强半，正迟六花之际也", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "记襟分辽月，鬓染吴云，十载犹赊。", 
            "老向江南住，把莫愁故里，当作侬家。", 
            "青山待人情重，留与共烟霞。", 
            "看转烛人情，抟沙世事，且伴梅花。", 
            "独立水云侧，似信天翁乌，饥守苍葭。", 
            "没个消凝处，倚东风一笛，自遣生涯。", 
            "平生不愿枯寂，冷处亦清华。", 
            "正怕作愁吟，郊寒岛瘦谁效他。"
        ], 
        "title": "忆旧游", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "玉屑千家，珠尘万斛，晴日几曾烘尽。", 
            "暗水无声，悬冰未泫，冷烟犹冱兰径。", 
            "正岁晚空山里，为谁赋招隐。", 
            "黯消凝。", 
            "甚灵妃、不归沧海，痴唤月，冻煞珠衣空等。", 
            "薄暮又轻阴，荡同云、一片凄冷。", 
            "几朵飘霙，又重装、园林齐整。", 
            "待琼姨月姊，一笑相逢清靓。"
        ], 
        "title": "法曲献仙音·雪等伴", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "夕照山川，惊涛世界，何堪更感流年。", 
            "雪霁荒郊，匆匆换了桑田。", 
            "人间那有欢娱地，问销魂、春在谁边。", 
            "但苍茫，一棹寒潮，万柳风烟。", 
            "浮名早付行云去，笑谁将腐鼠，犹忌雏鹓。", 
            "料理琴书，襟怀且自悠然。", 
            "梅花懒续东风梦，抱幽香、自老青天。", 
            "只难忘，万里春愁，托与啼鹃。"
        ], 
        "title": "高阳台", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "绛烛笼纱照夜阑。", 
            "琼签愁报曙光寒。", 
            "一年陈迹付飘烟。", 
            "尽使江流驰短梦，待招春色入吟笺。", 
            "好怀休自减中年。"
        ], 
        "title": "浣溪纱·庚申除夕", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "翠樽红炬。", 
            "送了年华去。", 
            "听尽邻娃欢笑语。", 
            "好在不知愁处。", 
            "春风又到人间。", 
            "凭楼何事相关。", 
            "多少夕阳烟柳，可怜如此江山。"
        ], 
        "title": "清平乐·又", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "飞雹摧红，凝霜凋绿，胜游乐事难常。", 
            "梦依韦曲，身淹蜀道，十年杜老凄凉。", 
            "预愁归到日，怕惟见、累累北邙。", 
            "市朝虽换，山河未改，聊借酒为狂。", 
            "应自惜、茱萸重细检，甚纵横文雅，已失曹王。", 
            "星回岁转，梅花初破，又闻健者云亡。", 
            "窈然魂上下，想临睨、终哀旧乡、帝阍高远，孤吟楚些情暗伤。"
        ], 
        "title": "扁舟寻旧约 前年调甫客死，去年重九之会，纕蘅病革，今年初春经宇又相继下世，顷临其丧，悲不可任。既伤逝者，行自念也", 
        "type": "词", 
        "yun": "阳"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "推衾朝起叠绣文。", 
            "懒妆梳、鸳镜雾昏。", 
            "洛神好、临初罢，凭书床、檀麝细熏。", 
            "寸心常似金炉暖，展词笺、犹印指痕。", 
            "忆家近、横塘路，望长空、飞过片云。"
        ], 
        "title": "恋绣衾", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "映帘疏月。", 
            "弄几枝瘦影，梅梢清绝。", 
            "正苦忆君，入手光明眼花缬。", 
            "如见逃禅醉里，巡檐索、幽香潜发。", 
            "怅极盛、能几何时，青子暗藏叶。", 
            "应为才丰遇蹇，酒醒恨未了，都付吟笔。", 
            "百转流莺，一曲哀笳，可许调羹功业。", 
            "高情不共繁华谢。", 
            "又恰倩、鹿床相接。", 
            "忍剡溪、蓑笠回舟，洒作满篷飞雪。"
        ], 
        "title": "暗香疏影", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "几两平生，自爱登山屐。", 
            "任桃李、吹空春意寂。", 
            "苍桧交横修竹密。", 
            "滴翠名轩，至今犹识。", 
            "吊诗魂，怅望千秋谁劲敌。", 
            "故特与、回车寻采石。", 
            "酹酒长庚呼太白。", 
            "骑鹤同游，谪仙非谪。"
        ], 
        "title": "侍香金童 芜湖赭山访滴翠轩遗址，山谷读书处也。回过采石，登谪仙楼，题壁", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "渐消磨、往日恩情，新愁欲忘怎可。", 
            "雨长菭痕，枝残杏蒂，无力蔷薇卧。", 
            "绮裙宽，玉钗亸。", 
            "一寸芳心乱丝裹。", 
            "休那。", 
            "恁天涯地角，抛人一个。", 
            "问伊信么。", 
            "自别来、镇把兰闺锁。", 
            "但炉香爇了，楞严一卷，朝夕闲功课。", 
            "燕莺俦，尽相躲。", 
            "无赖春风又侵坐。", 
            "如我。", 
            "指看窗外，杨花飞过。"
        ], 
        "title": "定风波 碧彝拈柳词使和，盖以险韵相难也。既成，为之拊掌", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "买栽无地，寻幽古院。", 
            "可胜却、珠帘蕊馆。", 
            "洛花绝异，露黄娇婉。", 
            "恐别与、徐熙画卷。", 
            "得似唐宫，沈香亭畔。", 
            "许带笑、倾城比看。", 
            "玉容惜醉，翠云偷展。", 
            "也莫道、东君不管。"
        ], 
        "title": "鞓红 灵谷寺看牡丹，未及谷雨而开已过半，花色仅红紫粉白三种。洛花以黄者为贵，北京崇效寺有之，闻兵燹后已不存矣", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "钿毂正芳茵藉地，驰驱相属。", 
            "苑郊四围秀木。", 
            "衬几点、残红如慵膏沐。", 
            "停车坐对，笼罩乾坤张翠幄。", 
            "频笑语。", 
            "迤逦行迟，讶看萧寺榜灵谷。", 
            "庭外牡丹开数簇。", 
            "薙蔓草、兰蕙香馥。", 
            "转眼黄昏近也，又共指归程，清欢难续。", 
            "生平仅百，长恨流光何太速。", 
            "快追寻、胜游良夜，更秉千枝烛。"
        ], 
        "title": "看花回 植之约游陵园，因过灵谷寺。赏花归，赋鞓红一阕，意有未尽，复成此解", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "谁道温柔即是乡。", 
            "春归人去两茫茫。", 
            "此时欲断已无肠。", 
            "桃树身僵休误李，蚕蛾丝尽只留桑。", 
            "可能沈醉换悲凉。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "圆仍缺。", 
            "无情最是楼头月。", 
            "楼头月。", 
            "照人欢聚，照人离别。", 
            "关山不禁魂飞越。", 
            "梦中倘有归时节。", 
            "归时节。", 
            "一年花事，数声鶗鴂。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "半生樗散。", 
            "唯结丹青伴。", 
            "老铁风流兼气岸。", 
            "岳麓湘江同观。", 
            "可怜一炬咸阳。", 
            "人琴此日偕亡。", 
            "惭负故人期许，不曾紫绶金章。"
        ], 
        "title": "清平乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "柔肌映雪，鬒发拖云，飞电明光射。", 
            "艳歌瓢瓦。", 
            "还疑是、神女梦中采下。", 
            "端严秀雅。", 
            "动舞影、细腰堪把。", 
            "清宴回、微解罗襟，体气喷兰麝。", 
            "虚费春游夜夜。", 
            "渐游春情倦，初遇姚冶。", 
            "丽都分帕。", 
            "琴心逗、未许便随司马。", 
            "双栖定也。", 
            "燕子认、旧时王谢。", 
            "拚自今、千遍相思，刚酒阑镫罢。"
        ], 
        "title": "解语花 宴集丽都，芷町索为个人制词，用清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "杨柳随风舞，荷蕖盖水平。", 
            "閒时自棹小舟行。", 
            "一曲采莲歌罢晚凉生。", 
            "苦菂难成藕，浮根易化萍。", 
            "不如却待采红菱。", 
            "菱刺纵然伤手莫伤情。"
        ], 
        "title": "南歌子 泊船菱洲，客有唱莲歌者，乞为新声，作此付之", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "抛玉笛，掩香闺。", 
            "髻影髼忪，象床纱衾朝倦欹。", 
            "一双新燕绕帘飞。", 
            "错教惊梦醒，远人归。"
        ], 
        "title": "遐方怨", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "玉楼无数云遮隔。", 
            "缥缈蹑仙扃，鸿都客。", 
            "旧誓钗合同坚，试量衣带较宽窄。", 
            "泪面洗凝脂，梨花色。", 
            "重与拂了梅妆，依傍蕙质。", 
            "鉴影压双鸾，看难得。", 
            "未料人似朝云，怨随秋霰散更积。", 
            "夜梦落前溪，溪水碧。"
        ], 
        "title": "番枪子（用韩玉韵）", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "天然莹质，称琁闺佳制。", 
            "暗擘桃穰想形似。", 
            "羡中周四角，结体绸缪，还更有、翥凤蟠螭余势。", 
            "远书初写就，欲表中诚，轻借丹砂与钤记。", 
            "暂遣落人间，收贮蓬山，应长伴、九华帐里。", 
            "认押尾、亲临十三行，待添作双文，当伊名字。"
        ], 
        "title": "洞仙歌 玉印高寸许，状如半核，篆文仅一真字，充和得之肆中。为赋", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "河影星涵，园枝风定，几重高阁帘卷。", 
            "回溯欢娱，渐觉鬓霜销半。", 
            "甚此际、淮水洗头，空久伫、画桥南畔。", 
            "愁眄。", 
            "被嫠蟾深锁，广寒宫殿。", 
            "茜袖笼香未暖。", 
            "负桂蕊浓熏，菊英初绽。", 
            "恐是前情，已逐蛛丝飘断。", 
            "漫投箸、篆鼎残煤，待写恨、素秋团扇。", 
            "留玩。", 
            "任分驰游侣，毂声雷转。"
        ], 
        "title": "309月华清 秋夜独游，用洪叔玙韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "白首如新，少年倾盖还如故。", 
            "敢夸知遇。", 
            "剑气双龙聚。", 
            "滴泪开缄，长忆临终语。", 
            "君无顾。", 
            "九重泉路。", 
            "自有相逢处。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "饮岚光，消酒病。", 
            "迤逦来穿花径。", 
            "行处蝶飞蜂又竞。", 
            "残麝沾衣领。", 
            "曲槛小池相掩映。", 
            "恰似晓鸾妆镜。", 
            "妆罢有谁堪比并。", 
            "风弄梅花影。"
        ], 
        "title": "镜中人", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "枫老吴江侧。", 
            "秋渐深、凉气夜来侵席。", 
            "珠舫暗移，画屏重展，山压寒碧。", 
            "听歌曲将阑，凤箫如为诉怨抑。", 
            "少年随过客。", 
            "纵宋玉才华，陆机声价，但有素衣尘染，梦云偏隔。", 
            "愁极。", 
            "昏镫照壁。", 
            "动万千、感念如织。", 
            "袖沾香泽。", 
            "前盟犹在，坠欢欲拾。", 
            "柰极目、遥空去程，无计留片翼。", 
            "滞旧国。", 
            "心向北。", 
            "谢系足传书，归鸿犹自认得。", 
            "泪滴红笺变色。"
        ], 
        "title": "秋思耗", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "灯市了，九街沈。", 
            "凉风喷酒面，微雪酿春心。", 
            "归来难遣迢迢业，聊展香奁和泪吟。"
        ], 
        "title": "江南春", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "宿酲未醒，已五更尽，鸳枕犹湿。", 
            "起来携手相送，霜风冷，庭园沉寂。", 
            "回顾朱窗绣户，更依依难舍。", 
            "待顷刻，独自归来，破镜孤衾泪空滴。", 
            "江边几度送行客。", 
            "涛声咽，谱写离人曲。", 
            "销魂最是此际，肠已断，无言可说。", 
            "莫问归期，两处相思，江南江北。", 
            "再回首，晨雾濛濛，天晓东方白。"
        ], 
        "title": "雨霖铃 生离", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "黄沙漠漠朔风冷，满目荒凉。", 
            "更觉荒凉，百里海滩十里庄。", 
            "停车日暮乡村寂，检点行装。", 
            "挑起行装，寻问农场在哪方。"
        ], 
        "title": "采桑子 四首 其一 六垛车站", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "此身随处任安置，坐上牛车。", 
            "慢赶牛车，萧瑟西风古道斜。", 
            "红尘看破归村野，不恋繁华。", 
            "厌倦繁华，茅舍篷窗便是家。"
        ], 
        "title": "采桑子 四首 其二 牛车上", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "儿童农妇拥来看，抱草进门。", 
            "端粥进门，乡土人情分外新。", 
            "今宵淮海初眠夜，夜静更深。", 
            "已到更深，犹念楼中粉泪人。"
        ], 
        "title": "采桑子 四首 其三 初夜", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "海隅正怨飘泊，况腥风冷雨。", 
            "荷锄晚，乱发萧萧，模糊汗血尘土。", 
            "茅檐静，三更过后，梦魂渺渺无归处。", 
            "向昏窗暗泣，离合悲欢几度。", 
            "十里后湖，芳堤携手，趁柳烟花雾。", 
            "背人初系同心结，话儿低低倾诉。", 
            "记潜来，花深径窄，又招惹蝶忌蜂妒。", 
            "忍牵衣，蜜约叮咛，休将人误。", 
            "当时年少，壮志凌云，把功名换取。", 
            "方赢得，六月佳期，凤烛绮筵，翠袖红妆，双双起舞。", 
            "帘下梳头，杯底浅唱，罗帐交颈鸳鸯宿。", 
            "留恋时，浪打风流去。", 
            "秦淮明月，夜深越过女墙，偏照不眠思妇。", 
            "繁华事散，江水东流，愁云锁两浦。", 
            "至此际，恩爱轻抛，擘钗分镜，泪眼相看，哽咽无语。", 
            "山盟犹在，锦书偷寄，茫茫来日无归计。", 
            "漫相思，望断天涯路。", 
            "卿卿今夕灯前，从头细想，伤情何许。"
        ], 
        "title": "莺啼序", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "农田久别知筋懒，痛了双肩。", 
            "再练双肩，百战风霜鬓未残。", 
            "今生应是田园客，梦断管弦。", 
            "曾醉管弦，情系歌台十五年。"
        ], 
        "title": "采桑子 四首 其四 下地", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "莫道归来人未老，曾经淮海风尘。", 
            "年时老尽少年心。", 
            "不为贫贱弃，薄命应怜君。", 
            "今日相逢如梦里，秦淮旧梦重温。", 
            "多情翻作薄情人。", 
            "无言良久立，两眼泪纷纷。"
        ], 
        "title": "临江仙  密会", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "问兄忘怀否。", 
            "昔曾言，千金难抵，两情长久。", 
            "锦瑟年华弹指逝，付与歌衫舞袖，休提起江南花柳。", 
            "萧索一身甘命薄，把诗书万卷置脑后。", 
            "留一双，挥锄手。", 
            "十年旧事空回首。", 
            "到眼前，才名似水，壮怀未就。", 
            "汗血盐车悲骏马，古往今来俱有。", 
            "唯淮海苦寒难受。", 
            "羡君失路抽鞭早，虽清贫妻子常相守。", 
            "应垂念，旧时友。"
        ], 
        "title": "金缕曲 寄清江 二首 其一", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "我已灰心透。", 
            "数平生，江淮三逐，七移星斗。", 
            "落魄文人谁似我，家毁妻离丢丑。", 
            "更羞向人前低首。", 
            "三十知非今恨晚，况伤心百事中年后。", 
            "风和雨，吹打够。", 
            "重重泪湿青衫袖。", 
            "有谁怜，江郎才尽，杜陵消瘦。", 
            "相遇天涯承劝诫，再莫留连杯酒。", 
            "唯此物才消僝僽。", 
            "今发牢骚心胆怯，且吞声忍泪休开口。", 
            "言不尽，恨难剖。"
        ], 
        "title": "金缕曲 寄清江 二首 其二", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "年时旧梦已断，惟相思未绝。", 
            "相思又寸寸成灰，泪亦点点似血。", 
            "曾经过，生离无算，白头共约如金石。", 
            "便雷峰塔下，应存白氏贞烈。", 
            "似水柔情，如梦尘缘，几度阴晴月。", 
            "而今铸就终身错，伤心种种难说。", 
            "从今后，天涯万里，总相逢，人事非昔。", 
            "只时时，犹记后湖，花枝柳色。", 
            "书生贫贱，君已成名，初系同心结。", 
            "自嫁了，侍妆晓镜，待舞深宵，南北随车，弦繁管急。", 
            "年去年来，风风雨雨，怜君薄命真如叶。", 
            "君念我，无用常飘泊。", 
            "不禁春风，淫淫吹起杨花，醇酒妇人罪孽。", 
            "书到眼前，分明非梦，痛肝肠欲裂。", 
            "细思量，平日性情，别时言语，山盟海誓，都成虚设。", 
            "当初误君，今君负我，十年落得两行泪，到黄昏独自枕边滴。", 
            "孤魂归梦江南，人去楼空，难寻旧迹。"
        ], 
        "title": "莺啼序", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "炎夏曾经，不曾有这番酷热。", 
            "抬头望骄阳似火，晴空如碧。", 
            "鱼死涸塘沫已尽，蝉鸣枯树声未歇。", 
            "待清风凉雨几时来，无消息。", 
            "电光闪，迅雷急。", 
            "风扫处，繁华歇。", 
            "看火云万里，烈烟千尺。", 
            "茅屋远天能避暑，高楼近日炎相逼。", 
            "问旧家庭院夜如何、空思切。"
        ], 
        "title": "满江红  夏", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "数月平安否。", 
            "记离时，江儿绕膝，西窗对酒。", 
            "冷落中秋今又到，露白月明人瘦。", 
            "共佳节几人能够。", 
            "罪逐海滨真是福，数平生只剩风两袖。", 
            "尘土事，还依旧。", 
            "谁人才是翻云手。", 
            "算今番，又经一度，风狂雨骤。", 
            "祸及功臣冤再起，唯念文坛师友。", 
            "料老死终难相救。", 
            "已尽穷途浑不管，有微薪六十能糊口。", 
            "安贫贱，且低首。"
        ], 
        "title": "金缕曲 再寄清江", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "家门轻拍，惊看人归风雨夕。", 
            "不敢高声，帐底重温别后情。", 
            "枕边旧誓，两心相守君当记。", 
            "分带牵衣，一宿天明欲去时。"
        ], 
        "title": "减字木兰花   夜归", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "长江滚滚，东流去，都是英雄碧血。", 
            "千百年来，人到此，指看刘王剑石。", 
            "吴苑娇花，戏台金鼓，引出梅伶曲。", 
            "繁华梦里，眼前剩影残迹。", 
            "开国十七年间，弹指过去了。", 
            "望中犹记，百万雄师，风樯动、卷起红浪千叠。", 
            "功表凌烟，五湖归去晚，谁怜忠烈。", 
            "独有书生，穷途清泪暗滴。"
        ], 
        "title": "念奴娇 登甘露寺", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "端阳匆匆过了，正满城风雨。", 
            "佳期近，此时情绪，都在眉头心底。", 
            "真如梦，那堪回首，悲欢十二年间里。", 
            "算而今尝尽，人间辛酸滋味。", 
            "浦口斜辉，石城春晚，家门何处是。", 
            "梧桐旧院依然在，楼上灯窗笑语。", 
            "人去也，莫敲绣户，料空锁房中燕子。", 
            "念此间，几度欢歌，几番悲泪。", 
            "拭乾泪眼，暂抛离愁，后约为君许。", 
            "因不肯，低头忍辱，蜗居淮海，风雷激起，中年意气。", 
            "功过莫测，投阁未成，囚车示众金陵市。", 
            "生和死，已作等闲视。", 
            "偏偏难舍君情，未了枕边虚誓。", 
            "春恩当日，宠柳娇花，记舞筵歌席。", 
            "今相见，洗净铅华，衰颜残鬓，囚窗买粥，蓬头挑水。", 
            "隔楼遥望，咫尺天涯，南农真是伤心地。", 
            "料从此，团聚无期矣。", 
            "茫茫来日方长，人还不老，心犹未死。"
        ], 
        "title": "莺啼序", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "负罪三年久。", 
            "便蒙恩，千羞难洗，声名已臭。", 
            "意懒心灰知骨贱，不向人前开口。", 
            "万种苦此番经受。", 
            "早日安排归村野，战风霜再试挥锄手。", 
            "从此去，不回首。", 
            "眼前人事皆非旧。", 
            "记当初，梁洲游赏，秦淮醉酒。", 
            "少年踪迹细寻遍，怀念平生师友。", 
            "系情处后湖垂柳。", 
            "阿妇长离今生别，惟罗衫泪枕常相守。", 
            "冰雪路，独自走。"
        ], 
        "title": "金缕曲  蒙赦有感", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "梅落残英，柳添新绿，湖上天气初晴。", 
            "芳堤旧路，携手步轻盈。", 
            "指看梁洲那畔，鸟啼处，一片花明。", 
            "休当作梨花万点，满树是春樱。", 
            "匆匆，经不住今朝骤雨，明日狂风。", 
            "更何况，此花容易飘零。", 
            "还对珠娘笑脸，画亭内低诉衷情。", 
            "正良辰，柳阴深处，再订白头盟。"
        ], 
        "title": "满庭芳  樱共游", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "岁月匆匆过。", 
            "近端阳，黄梅时节，满城风雨。", 
            "四十五年如一梦，受尽人间万苦。", 
            "须看破功名尘土。", 
            "当年尚有挥锄力，怕这番流放难经住。", 
            "人渐老，怯风露。", 
            "囚室闲居还若素。", 
            "有三餐，残羹冷饭，眼前且度。", 
            "含泪问天天不语，满腹冤情难诉。", 
            "忧患里故人非故。", 
            "生死安危等闲视，惟痴儿幼女无人顾。", 
            "真到了，伤心处。"
        ], 
        "title": "金缕曲（四十五岁生日）", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "刀锯余生，偏不耐，此身孤独。", 
            "还寻取，白头伴侣，一枝栖息。", 
            "野火春风烧不尽，狂涛恶浪来何急。", 
            "又潇潇暮雨下寒塘，惊呼失。", 
            "含沉冤，居囚室。", 
            "欲加罪，纲太密。", 
            "应高歌慷慨，面无惧色。", 
            "难舍扶床三岁女，可怜幼子怀中泣。", 
            "道男儿有泪不轻弹，泪成血。"
        ], 
        "title": "满江红  小女生日", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "忧患何时已。", 
            "算而今，生生忍受，冤沉海底。", 
            "纵使天公睁慧眼，伸张人间正义。", 
            "怎奈他熏天炎势。", 
            "求助无人伸援手，问天涯何处有知己。", 
            "心欲碎，不流泪。", 
            "杯中有酒难沉醉。", 
            "怎忍看，儿啼索果，妻愁无米。", 
            "鬓老江郎才已尽，一点名心未死。", 
            "欲争得扬眉吐气。", 
            "哀乐流年犹应转，喜花开恰在今宵里。", 
            "风雨歇，月满地。"
        ], 
        "title": "金缕曲 四十八岁生日", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "舞榭歌台，今犹唱，碧云黄叶。", 
            "想当时，挥毫蘸泪，悲吟啼血。", 
            "写尽人间情与爱，谱成千古风流曲。", 
            "问姓名，《录鬼薄》中寻，都城客。", 
            "家国恨，肠中热。", 
            "儿女情，情更烈。", 
            "向纲常暴政，夺戈一击。", 
            "风雪寒窑饥待米，芙蓉亭畔琴声咽。", 
            "只余留三五旧残篇，夺魁笔。"
        ], 
        "title": "满江红 赞王实甫", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "雨细风寒。", 
            "霓裳奏、青娥旧恨年年。", 
            "往时清漏，归梦望断刀环。", 
            "玉琯吹残三叠曲，翠华信寂五云閒。", 
            "黯无眠。", 
            "凤城淡月，还照江干。", 
            "销魂秋娘去日，怅靓妆素质，浅黛娟娟。", 
            "弄梅影事，钗钿密誓人天。", 
            "星桥笑看夜度，乍双湿、凉宵香雾鬟。", 
            "琴心悄，问女床、山上何树栖鸾。"
        ], 
        "title": "新雁过妆楼·丁巳六月薄游沪上，梦坡招饮春宵楼，听小鬟歌惨睹一曲，感赋。用君特韵", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "文波不隔鸳鸯棹，盈盈水声银浦。", 
            "淡月眉纤，凉云鬓湿，罗袜姗姗微步。", 
            "添河两度。", 
            "谢灵鹊今年，告劳酬汝。", 
            "未信仙家，艳情还被曙鸡妒。", 
            "人天一例怨别，恨无青鸟使，难寄书素。", 
            "镜里鸾孤，梁閒燕寂，赢得秋心如许。", 
            "归飞倦羽。", 
            "问镌骨鹣愁，汜人知否。", 
            "后夜相望，更怜风浪阻。"
        ], 
        "title": "齐天乐·己未闰七夕", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "过雨荷香初定，袅丝空际烟。", 
            "正小阁、四卷纱笼，蘋飔软、静漾文涟。", 
            "沈沈灵坛暮色，凉蟾皎、映竹微露山。", 
            "似放翁、借得僧房，臞仙侣、待鹤閒舣船。", 
            "静夜月华自娟。", 
            "耽诗杜老，吟怀白羽江莲。", 
            "禁掖钟圆。", 
            "往时漏，五云边。", 
            "月明旧宫无恙，水殿影，照人怜。", 
            "银潢界天。", 
            "秋声万树动，魂黯然。"
        ], 
        "title": "绮寮怨·和天琴丈伏日水榭纳凉", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "亭角明河，帐钩纤月，曙色愔愔庭户。", 
            "唾碧香茸，泪红宫烛，销魂黛蛾双妩。", 
            "问俊侣。", 
            "桃根渡。", 
            "还迷旧时路。", 
            "奈何许。", 
            "怅芙蓉、带霜清艳，春纵老、鸳锦待将恨补。", 
            "检尽箧中词，写玉颜、犹剩纨素。", 
            "愿托微波，谢秋娥、星替慵赋。", 
            "料镌魂鲽誓，未被隔花人妒。"
        ], 
        "title": "法曲献仙音", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "凤城夕，萧萧木叶乱更筹。", 
            "怅孤鸿心事，西风怨入高楼。", 
            "阆苑瑶华迟归鹤，画屏银烛待牵牛。", 
            "暮云碧、汉浦盈盈，何路通舟。", 
            "欢游。", 
            "渺无据，月地清寒，桂殿香留。", 
            "故国平居，庾郎自此长愁。", 
            "桃叶殷勤渡江楫，玉箫迢递隔帘讴。", 
            "回肠候、怕觑凉蟾，凝对秋眸。"
        ], 
        "title": "雪梅香·秋宵不寐，枕上倚声", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "谢堂倦侣，醉墨黯、旧岑苔凝。", 
            "怅市鹤琴孤，哀龙笛渺，谁伴鸥波画艇。", 
            "倚遍危阑西风悄，坐待得、月明钟定。", 
            "应水磨、老仙霜花，词客尚留人境。", 
            "幽兴。", 
            "兰成赋笔，难寻春镜。", 
            "念锦瑟华年，秋衾残泪，慵问沧桑梦影。", 
            "雨外镫檠，酒边箫谱，销尽沈腰衣冷。", 
            "谁唤起、暮雪山阴，一棹雁行催暝。"
        ], 
        "title": "十二郎·题寿石公珏庵填词图，用梦窗韵", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "山城花信早。", 
            "荡缃云濛濛，雁陉芳草。", 
            "消息今年，问玉楼昨夜，雨声多少。", 
            "吹笛天明，怕诗卷、光阴过了。", 
            "定有春人凤咮，红鸳靓穿林窈。", 
            "地近元家台沼。", 
            "想豹尾明妆，绣鞯鸾靿。", 
            "霸迹销沈，剩酒旗村店，艳阳留照。", 
            "画笔南宗，识梦里、江南归好。", 
            "怕说贞元朝士，刘郎渐老。"
        ], 
        "title": "三姝媚·汤贞悯雁门红杏图，为李问渠大令题", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "倩云罗雁影，为一访、秋娘消息。", 
            "在天愿为，鹣鹣双比翼，密证鸳藉。", 
            "最记年时事，令宾初睹，醉锦帷春色。", 
            "凭肩枕臂分芗泽。", 
            "凤觜纤红，螺眉浅碧。", 
            "销魂定情今夕。", 
            "乍鬟松舄褪，娇汗香渍。", 
            "鸾弦易歰，甚欢悰顿隔。", 
            "燕语雕梁，渺伤倦客。", 
            "相思镇悔相识。", 
            "怕西风翠袖，玉颜殊昔。", 
            "章台道、钿车声寂。", 
            "空怊怅、箧里湘钩，慰我断肠幽忆。", 
            "秋檠泪、还替人惜。", 
            "听夜深、细雨纱窗外，檐花正滴。"
        ], 
        "title": "六丑", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "西园霁色。", 
            "正金粟万株，凉露晨裛。", 
            "缕缕幽芬，点缀小山凄碧。", 
            "一枝画烛云屏畔，问谁家、秋思今夕。", 
            "旧留人处，珊珊细佩，月明帘隙。", 
            "何处雕阑胜赏，任压帽斜簪，沈醉瑶席。", 
            "倚树无眠，应念素娥消息。", 
            "婆娑不碍清光照，绕珍丛、莫漫攀摘。", 
            "只愁风雨，飘零满地，嫩香狼藉。"
        ], 
        "title": "桂枝香·咏桂", 
        "type": "词", 
        "yun": null
    }, 
    {
        "author": "李岳瑞", 
        "era": "近现代", 
        "subtype": null, 
        "text": [
            "倚槛邀凉，钩帘贮月，画桥暝色沈沈。", 
            "风外银箫，无端搅起秋心。", 
            "天涯才有新晴意，怕微云、又作轻阴。", 
            "最怜他、瘦蝶悽花，一夜霜深。", 
            "江南万里凭阑思，奈瑶华织就，难觅青禽。", 
            "经醉湖山，可堪倦眼登临。", 
            "星辰历历绳河转，伴清愁、屋角蛩吟。", 
            "镇销凝、香篆徐添，浊酒孤斟。"
        ], 
        "title": "高阳台·空斋宵坐，悄然寡欢，言愁欲愁，赋此寄遣", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "两间有正气，常与木石缘。", 
            "庸流悲物化，哲士悟薪传。", 
            "干莫冶神剑，跃身炉火间。", 
            "巴蜀有贞妇，化石山之巅。", 
            "鄂国精忠柏，遗留讵偶然。", 
            "当时誓报国，袒背忍镂镌。", 
            "今日馀此木，裂迹同斑阑。", 
            "赵祚三百载，驹逝如云烟。", 
            "不见天水碧，犹见苌血殷。", 
            "是知万乘重，不及一木坚。", 
            "近世道义丧，程子悲悁悁。", 
            "拾取且珍袭，咏叹追前贤。", 
            "传诵风国俗，懦立贪夫廉。", 
            "断片不盈尺，用以撑中原。"
        ], 
        "title": "精忠柏断片图为白葭居士题", 
        "type": "古风", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "寒夜悄无声，虚廊走风叶。", 
            "忽忽疑有人，欲窥心转怯。"
        ], 
        "title": "偶成", 
        "type": "古风", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "摩天拔地青巉巉，是何年月来人间。", 
            "浑疑娲后双蛾黛，染作长空两壁山。", 
            "飙车一箭穿岩腹，四大皆黝幽难烛。", 
            "石破天惊信有之，惟凭爆弹迁陵谷。", 
            "万翠朝宗拱一关，山巅雉堞长蜿蜒。"
        ], 
        "title": "出居庸关登万里长城二首 其一", 
        "type": "古风", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "岧峣岂仅人踪绝，猿鸟欲度仍相遝。", 
            "当时艰苦劳民力，荒陬亘古冤魂集。", 
            "得失全凭筹措间，有关不守嗟何益。", 
            "至今重译尽交通，抉尽藩篱一纸中。", 
            "金汤枉说天然险，地下千年哭祖龙。"
        ], 
        "title": "出居庸关登万里长城二首 其二", 
        "type": "古风", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "豆蔻山，在何处。", 
            "阿尔伯脉云中路。", 
            "阴霾寒锁春未来，忽放琪花千万树。", 
            "不辨南枝与北枝，乱射珠光颇银雾。", 
            "有客浑如鹤，无春亦见梅。", 
            "天机寸织悉缟素，仙山片砾皆琼瑰。", 
            "我御飞车印鸿雪，搴裳欲行雪没膝。", 
            "且作炉边煨芋谈，同怜海上飘萍迹。", 
            "清游似此能有几，玄都重到亦可喜。", 
            "知在华严第几天，侧身四顾心茫然。", 
            "光迷银海通三界，须弥浩渺吾微芥。", 
            "散乱天花著我身，霏琼滴粉将同化。", 
            "愿化姑射仙姿莹，遗世辟谷圣之清。", 
            "或化玉井之莲开太华，众芳俱属郐以下。", 
            "或化龙女入道坐跏趺，缟衣素帔庄而姝。", 
            "嗟我凡骨那能修到此，但作冰砂玉屑培护琪花此山里。", 
            "更祝乾坤长此存虚白，倘教染色莫染赤。", 
            "在天只许见珠霞，在地惟应见红萼。", 
            "如为春色到人间，莫教染作苌弘血。", 
            "五千盛会毗耶城，尽咳飞霙落瑶席。", 
            "吁嗟乎！", 
            "东瞻华夏西欧美，劫馀未见天心悔。", 
            "龙蛇起陆遍中原，舻轴横空穷四海。", 
            "瑞雪由来祓不祥，排云我欲呼真宰。"
        ], 
        "title": "蔻山Caux赏雪歌", 
        "type": "古风", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "凤兮凤兮德未衰，九苞耀采垂天来。", 
            "倏然鹏程翔九万，不比孔雀五里一徘徊。", 
            "又如行空腾骥足，无劳风人我马歌虺隤。", 
            "是凤是仙是梦影，但觉云光叆叇青旻开。", 
            "我方神游兼目送，鹢退豹隐胡为哉。", 
            "生当丧乱今何世，丹崦日暮红桐死。", 
            "鹤鹳犹羞鸡鹜争，凤麟岂兆河图瑞。", 
            "文翥和锵一笑逢，付与华胥为游戏。", 
            "色相匆匆转瞬消，飞艎天末遥相继。", 
            "我犹列子曾御风，前尘入梦原非异。", 
            "忆昔扬舲驶太空，朝发罗马夕奥匈。", 
            "俯瞰邦国如结衲，横掠山岳如转蓬。", 
            "上界下界白云海，千朵万朵碧芙蓉。", 
            "丰隆肆威曜灵灼，光使目眯声耳聋。", 
            "机声一叶能遒劲，捭阖浩荡穿鸿濛。", 
            "当时疏懒无诗纪，今摭残梦为补未竟工。", 
            "或云敛翮堕艇非佳谶，我闻斯语瓠犀粲。", 
            "前贤籀理齐彭殇，况属幻梦难凭验。", 
            "纵教铩羽甘为凤，便使摧机甘为舰。", 
            "但期天上驻精魂，岂向人间论修短。"
        ], 
        "title": "梦云中一丹凤渐敛羽翮，经行而逝，惟见天际一飞艇，又忽坠落于邻宅，惊醒，诗以记之 戊辰九月三十日志于日内瓦", 
        "type": "古风", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "昔闻延陵子，挂剑吊荒垒。", 
            "今闻摩登氏，投枪泣寒汀。", 
            "感逝犹常轨，游侠斯奇型。", 
            "至仁参造化，物我无畛町。", 
            "郊原弭狝薙，世界销甲兵。", 
            "爰以风人旨，译此投枪行。", 
            "潋滟鹿湖水，六丈深且莹。", 
            "有枪沉其底，往事感生平。", 
            "投枪缘何事，仁义所驱成。", 
            "流光三十载，回忆心犹怦。", 
            "其时有牝鹿，就湖饮清泠。", 
            "吾枪既燄发，鹿蹶不能行。", 
            "既蹶复奋起，步趾苦伶仃。", 
            "吾心骄且喜，趋前视所赢。", 
            "始知为鹿母，舐雏如抚婴。", 
            "雏鹿骤矢母，弱体尤震惊。", 
            "谁无母子爱，云何施缴矰。", 
            "吾魂如着魇，羞愧相交萦。", 
            "又如人以指，直指吾心坑。", 
            "指我复鄙我，刺痛如棘荆。", 
            "陷吾于不义，此枪实囗惩。", 
            "以枪投湖水，雪浪相翻腾。", 
            "长跪向湖畔，申誓兼涕零。", 
            "我永不食肉，我永不戕生。", 
            "湖滨葬鹿母，搏土筑孤坪。", 
            "回身取雏鹿，偎拥哀且矜。", 
            "抱鹿独归去，日暮凄长征。", 
            "一勺碧湖水，悠悠万古情。"
        ], 
        "title": "投枪行 J.Mc DONOUGH作", 
        "type": "古风", 
        "yun": null
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "荆枝椿树两凋伤，回首家园总断肠。", 
            "剩有幽兰霜雪里，不因清苦减芬芳。"
        ], 
        "title": "感怀", 
        "type": "绝句", 
        "yun": "阳"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "大千苦恼叹红颜，幽锁终身等白鹇。", 
            "安得手提三尺剑，亲为同类斩重关。"
        ], 
        "title": "写怀三首 其一", 
        "type": "绝句", 
        "yun": "删"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "任人嘲笑是清狂，痛惜群生忧患长。", 
            "无量沙河无量劫，阿谁捷足上慈航。"
        ], 
        "title": "写怀三首 其二", 
        "type": "绝句", 
        "yun": "阳"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "苦海超离渐有期，亚东风气已潜移。", 
            "待看廿纪争存日，便是娥眉独立时。"
        ], 
        "title": "写怀三首 其三", 
        "type": "绝句", 
        "yun": "支"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "玉龙喷雪破苍烟，蹑屩人来雨后天。", 
            "不惜风霜劳远道，佩环同礼九嶷仙。"
        ], 
        "title": "邓尉探梅十首 其一", 
        "type": "绝句", 
        "yun": "先"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "湖光如镜山如黛，雪簇花团照眼秾。", 
            "辟作美人汤沐邑，春风十里画图中。"
        ], 
        "title": "邓尉探梅十首 其二", 
        "type": "绝句", 
        "yun": null
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "山河无恙销兵气，霖雨同功泽九垓。", 
            "不是和羹劳素手，哪知香国有奇才。"
        ], 
        "title": "邓尉探梅十首 其三", 
        "type": "绝句", 
        "yun": "灰"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "晓风残雪斗娉婷，萼绿仙姬竟体馨。", 
            "底事灵均浑不省，只将兰芷入骚经。"
        ], 
        "title": "邓尉探梅十首 其四", 
        "type": "绝句", 
        "yun": "青"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "冷眼人间万艳空，前生明月可怜侬。", 
            "人天小劫同沦落，群玉山头又一逢。"
        ], 
        "title": "邓尉探梅十首 其五", 
        "type": "绝句", 
        "yun": "冬"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "十年清梦绕罗浮，物外因缘此胜游。", 
            "欲折琼枝上清去，可堪无女怨高邱。"
        ], 
        "title": "邓尉探梅十首 其六", 
        "type": "绝句", 
        "yun": "尤"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "清标冰雪比聪明，呼鹤青城證旧盟。", 
            "为感芬芳本吾道，山阿含睇不胜情。"
        ], 
        "title": "邓尉探梅十首 其七", 
        "type": "绝句", 
        "yun": "庚"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "仙源不让武陵多，疏雪才抽十万柯。", 
            "色相窥来销未得，心头常贮玉嵯峨。"
        ], 
        "title": "邓尉探梅十首 其八", 
        "type": "绝句", 
        "yun": "歌"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "笔底春风走百灵，安排祷颂作花铭。", 
            "青山埋骨他年愿，好共梅花万祀馨。"
        ], 
        "title": "邓尉探梅十首 其九", 
        "type": "绝句", 
        "yun": "青"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "征衫单薄冷于秋，徙倚疏芳且暂留。", 
            "后夜相思应更远，一襟烟雨梦苏州。"
        ], 
        "title": "邓尉探梅十首 其十", 
        "type": "绝句", 
        "yun": "尤"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "依依常傍画群旁，灯影衣香忆小窗。", 
            "愁绝江南旧词客，一犁花雨葬仙庬。"
        ], 
        "title": "小犬杏儿，燕产也，金发被体，状颇可爱，余去沪时赠诸尺五楼主，昨得来书，谓因病物化，已瘗之荒郊，为怅惘累日，赋此答之", 
        "type": "绝句", 
        "yun": "江"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "雪霁红楼媚晚情，蜃窗历历夕阳明。", 
            "隔窗谁弄悲婀娜，也作西来铁骑声。"
        ], 
        "title": "杂感十首 其一", 
        "type": "绝句", 
        "yun": "庚"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "华严界界现魑魅，城社处处跳狌狸。", 
            "劝君可怒君莫怒，慧眼观来只大悲。"
        ], 
        "title": "杂感十首 其二", 
        "type": "绝句", 
        "yun": "支"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "已无春梦萦罗绮，何必秋怀寄茝兰。", 
            "灰尽灵犀真解脱，不成哀怨不成欢。"
        ], 
        "title": "杂感十首 其三", 
        "type": "绝句", 
        "yun": "寒"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "几辈清芬掩墓门，年时弦诵忆同群。", 
            "也知帝意怜娇弱，多遣巫阳引倩魂。"
        ], 
        "title": "杂感十首 其四", 
        "type": "绝句", 
        "yun": null
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "未到斜阳已断魂，重来愁绝旧朱门。", 
            "杜鹃啼尽斑斑血，洒入桃花不见痕。"
        ], 
        "title": "杂感十首 其五", 
        "type": "绝句", 
        "yun": "元"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "小楼如故绿窗残，寻遍芳踪无迹看。", 
            "回首纤腰人不见，春风愁煞画阑干。"
        ], 
        "title": "杂感十首 其六", 
        "type": "绝句", 
        "yun": "寒"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "八月初三可怜夜，花犹无影只闻香。", 
            "一弯眉月幽光寂，照见侬家山字墙。"
        ], 
        "title": "杂感十首 其七", 
        "type": "绝句", 
        "yun": "阳"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "驿舍初惊景色新，沿途插柳衬芳春。", 
            "他时再过应相识，也算天涯有故人。"
        ], 
        "title": "杂感十首 其八", 
        "type": "绝句", 
        "yun": "真"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "春烟寒翠碧迢迢，行尽疏林见小桥。", 
            "啼鸟一声山寺悄，满崖花语下如潮。"
        ], 
        "title": "杂感十首 其九", 
        "type": "绝句", 
        "yun": "萧"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "荒原重到几经春，烟柳斜陌百感频。", 
            "壁上旧诗痕已落，那堪重忆写诗人。"
        ], 
        "title": "杂感十首 其十", 
        "type": "绝句", 
        "yun": "真"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "夷齐甘作采薇仙，故国仇雠不共天。", 
            "岂比村姑矜小节，露筋祠树渺秋烟。"
        ], 
        "title": "苏宁旅行诗答韦斋再叠前韵", 
        "type": "绝句", 
        "yun": "先"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "又见春城散柳棉，无聊人住奈何天。", 
            "琼台高处愁如海，未必楼居便是仙。"
        ], 
        "title": "无题三首 其一", 
        "type": "绝句", 
        "yun": "先"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "回文织锦苦萦思，想见修书下笔迟。", 
            "累幅何曾畅衷曲，从来宋玉只微词。"
        ], 
        "title": "无题三首 其二", 
        "type": "绝句", 
        "yun": "支"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "宛转愁牵亿万丝，春来惊减旧腰支。", 
            "枉求玉体长生诀，自效红蚕近死时。"
        ], 
        "title": "无题三首 其三", 
        "type": "绝句", 
        "yun": "支"
    }, 
    {
        "author": "吕碧城", 
        "era": "近现代", 
        "subtype": "七言绝句", 
        "text": [
            "不许微云滓太空，万流澎湃拥蟾宫。", 
            "人天精契分明證，碧海青天又一逢。"
        ], 
        "title": "两渡太平洋皆逢中秋", 
        "type": "绝句", 
        "yun": "东"
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "凉飙起矣，渐西风、吹老半庭秋色。", 
            "一片离情无著处，付与寒蝉呜咽。", 
            "霜叶凝愁，秋花织恨，无赖清砧急。", 
            "商声渐警，帘波才上纤月。", 
            "最是雷岸书归，开缄无恙，喜溢眉峰碧。", 
            "料得客中羁旅味，彼此天涯惜别。", 
            "零落荷裳，凄迷云树，此景何堪说。", 
            "几时共醉，玉梅先逗消息。"
        ], 
        "title": "百子令 秋夜寄怀伯兄", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "一览遗珠玉。", 
            "认前身、瑶华宫里，芳名萼绿。", 
            "生本莲胎遭小劫，偶向尘寰托足。", 
            "况自古，清才妨福。", 
            "镂月裁云今已矣，读回环我欲为君哭。", 
            "泡影散，昙花落。", 
            "残编零缣伤心曲。", 
            "仗仙才、辑成兰稿，缠绵盈幅。", 
            "粲出生花微妙笔，心与浮云相逐。", 
            "问声调，大家谁续。", 
            "绿竹疏梅同色相，堕秋魂一夜罡风恶。", 
            "人世事，原棋局。"
        ], 
        "title": "金缕曲 题纬青遗集", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "晚鸦几点捎云湿。朔风阵阵吹残雪。", 
            "清影入窗纱。呼童煮雪花。", 
            "疏林栖暝色。一抹炊烟碧。", 
            "莫倚曲阑干。临风增慕寒。"
        ], 
        "title": "菩萨蛮 楼中晚眺", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "展卷披吟处。", 
            "竞相看、毫端活现，诗人绮绪。", 
            "咏絮清才应有几，谁料而今重睹。", 
            "更写出，大家风度。", 
            "乞得瑶草珍锦箧，涤尘氛胜读兰成赋。", 
            "镫影韵，穗千缕。", 
            "思君试写停云句。", 
            "听归鸦、叫残凉月，红凝枫树。", 
            "曲曲屏山遥徙倚，咫尺萍踪待诉。", 
            "把心事，浓题绢素。", 
            "放眼兰闺谁作者，叹浮生一例皆尘土。", 
            "容拜倒，诗坛主。"
        ], 
        "title": "金缕曲 题钱梦龟诗集", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "暑去晚凉生，酒醒人无寐。", 
            "待向纱橱觅梦还，墙角虫声碎。", 
            "慢怨雨和风，花落人憔悴。", 
            "剪剪轻寒薄袂生，点滴离人泪。"
        ], 
        "title": "卜算子 足疾缠绵，欲归不得，怅然于怀，口占小词一阕呈两兄斧正", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "颊晕潮红，眉消烟翠，盈盈素靥含颦。", 
            "拈花无力，依约困娇云。", 
            "生就韦娘风度，行歌杳、顾曲何人。", 
            "回眸处，双涡微现，一枕印春痕。", 
            "殷勤。", 
            "频记取、红笺泪泻，谁寄温存。", 
            "恨年年柳色，不解伤春。", 
            "最是背镫软倚，相思字、谱入瑶笙。", 
            "琼筵畔，春情一掬，不语总销魂。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "草碧裙腰，花凝人面，绿阴深处春浓。", 
            "香尘十里，软衬踏青骢。", 
            "垂柳千条空袅，盼长堤、目断东风。", 
            "最好是，韶光三月，乳燕话帘栊。", 
            "分明。", 
            "曾记得、声声杜宇，已是春中。", 
            "看依依倦蝶，还比人慵。", 
            "惆怅莺花渐老，更何堪、别意惶忪。", 
            "尽流连，粘天飞絮，漫逐夕阳红。"
        ], 
        "title": "满庭芳 清明", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "一代孤臣，空遗得、千秋劲节。", 
            "凭吊处、青山不老，暮云万叠。", 
            "志吸强金军百万，胸吞洛水涛千尺。", 
            "向长天，遥望北云飞，增凄切。", 
            "今古恨，何从说。", 
            "千载下，传忠穴。", 
            "叹中原王气，黯然销灭。", 
            "回首沧桑几更换，伤心世事今非昔。", 
            "听墓门，林表杜鹃啼，声声血。"
        ], 
        "title": "满江红 读岳武穆王传", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "绿阴满院中庭白。碧池流水蝉声歇。", 
            "露挹五铢轻。窥窗月转明。", 
            "寒蛩何呜咽。不语凝愁立。", 
            "倚遍玉兰干。凉萤逗薄纨。"
        ], 
        "title": "菩萨蛮 夏夜即事四阕 其一", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "水晶帘挂纤纤月。明星摇漾银河侧。", 
            "一枕卧松风。绿窗残梦浓。", 
            "玉炉香乍烬。灯闪蛾飞影。", 
            "几阵晚风凉。芰荷尽日香。"
        ], 
        "title": "菩萨蛮 夏夜即事四阕 其二", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "参差竹影横塘立。蕉阴飞上琉璃格。", 
            "石枕竹匡床。南华蝶梦凉。", 
            "瑶阶清露冷。憔悴嫌鸾镜。", 
            "不觉月痕西。暗香上翠微。"
        ], 
        "title": "菩萨蛮 夏夜即事四阕 其三", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "思亲梦绕关山月。迢迢泉路慈容隔。", 
            "往事不堪思。低徊泪欲滋。", 
            "烛花摇素影。极目凄凉景。", 
            "难觅返魂香。寸心怎报偿。"
        ], 
        "title": "菩萨蛮 夏夜即事四阕 其四", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "扇影摇红，苔痕绿，焰光微度帘旌。", 
            "薄舞轻飞，依稀堕落残星。", 
            "瑶阶湿露冷冷白，点芳塘、砌畔初停。", 
            "照分明，几处书灯，几阵蛩鸣。", 
            "隋宫九迹休重省，省荒台堤冷，烟销馀青。", 
            "无限低徊，燐伊身世浮萍。", 
            "閒情拟托寒蝉诉，奈寒蝉不飘零。", 
            "逗衣轻，半壁墙阴，一曲围屏。"
        ], 
        "title": "高阳台 咏萤", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "蟾影波光，浑疑是，瑶宫银阙。", 
            "举眼望，星河不动，水天一色。", 
            "万里楼台涵碧水，一钩帘幕摇红月。", 
            "步虚廊，清露正潺潺，云鬟湿。", 
            "千古镜，无明灭。", 
            "人世事，有圆缺。", 
            "问姮娥仙府，可容人识。", 
            "金粟光凝香雾满，玉壶朗照冰轮彻。", 
            "原良宵，莫促漏声残，娱今夕。"
        ], 
        "title": "满江红 中秋", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "洗尽凝脂迹。", 
            "怎无言、孤山斜倚，一枝清绝。", 
            "冷艳寒容谁得似，岂共凡葩斗色。", 
            "料偶被，罡风吹谪。", 
            "乞得盈盈瑶阕种，琑窗前疑是玲珑月。", 
            "鸿雁过，声凄切。", 
            "江城试探春消息。", 
            "记当时、寿阳妆就，输他清格。", 
            "翠袖寒生人独倚，莫使东风轻别。", 
            "只素蝶，前生，绿酒酿愁未去，望长天梦断罗浮隔。", 
            "多少事，付横笛。"
        ], 
        "title": "金缕曲 玉蝶梅", 
        "type": "词", 
        "yun": null
    }, 
    {
        "author": "吕景蕙", 
        "era": "近现代", 
        "subtype": null, 
        "text": [
            "绿瘦苍苔院。", 
            "昼沉沉、狂花飞扑，重帘休捲。", 
            "花妥蝶慵人意懒，底事离怀萧索。", 
            "正晓睡，被莺惊逐。", 
            "药鼎炉烟今已惯，最难禁愁损双蛾绿。", 
            "思往事，总怅触。", 
            "病魂不奈东风恶。", 
            "忍听他、几声归燕，此心似茧。", 
            "料得深宵烟雨后，花底酒香如昨。", 
            "可知否，有人愁独。", 
            "欲向茜窗寻短梦，怕梦魂不到深闺曲。", 
            "残月里，晓风落。"
        ], 
        "title": "金缕曲 春光明媚，肝病缠绵，偶作小词，以志怀感", 
        "type": "词", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "苍松蟠曲爱延年，罗汉形同悟夙缘。", 
            "干老森严空色相，涛声静听孰参禅。"
        ], 
        "title": "罗汉松", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "临江城土爱芙蓉，映日花开艳色浓。", 
            "斜倚红装添笑舞，绣宜罗帐斗娇容。"
        ], 
        "title": "芙蓉", 
        "type": "绝句", 
        "yun": "冬"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "豆粒粗长质选良，粉盐拌炒倍松香。", 
            "消闲下酒争携带，齿颊芳流美暨阳。"
        ], 
        "title": "粉盐豆", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "蟛蜞与蟹本相同，把酒持螯气自雄。", 
            "肉食何妨争染指，横行一世扫威风。"
        ], 
        "title": "蟛蜞螯", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "地近虞山湖水清，蟹肥南漍喜称名。", 
            "特殊风味黄花节，对酒持螯乐品评。"
        ], 
        "title": "南漍蟹", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "中秋赏月称佳节，饼以象形价倍增。", 
            "百果名繁多种类，家家供献胜红绫。"
        ], 
        "title": "长泾月饼", 
        "type": "绝句", 
        "yun": "蒸"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "隆源鳝面喜争啖，美似银丝味共耽。", 
            "碗巨汤宽能适口，名驰遐迩冠江南。"
        ], 
        "title": "隆源面", 
        "type": "绝句", 
        "yun": "覃"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "提炉佳饼记当年，质重油酥上下煎。", 
            "旧法如何求简省，顿教风味逊从前。"
        ], 
        "title": "提炉饼", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "馄饨团饼号专家，点膳咸宜适口嘉。", 
            "鼎峙一乡陈陆蒋，芳名未许妄参加。"
        ], 
        "title": "陈团陆饼蒋馄饨", 
        "type": "绝句", 
        "yun": "麻"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "煮豆霉黄水酱宜，盐汤泡制趁晴时。", 
            "元油提取增鲜美，雅合烹调味在兹。"
        ], 
        "title": "华墅酱油", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "杜康作酒记当年，地近兰陵苦味研。", 
            "豪饮销愁能一石，佳名更爱虎跑泉。"
        ], 
        "title": "虎跑泉酒", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "汹涌江涛孰克留，庞然怪物在中流。", 
            "随波出没浑无定，力大于身可覆舟。"
        ], 
        "title": "江豚", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "鯸鲐久著吴都赋，性毒形同蝌蚪奇。", 
            "江上居人偏癖嗜，青郎味美胜斑儿。"
        ], 
        "title": "河豚", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "鱼以刀名象可知，须长鳞白美风姿。", 
            "味鲜迥出纯鲥上，芒刺能除大嚼宜。"
        ], 
        "title": "刀鱼", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "鲥鱼港辟纪前朝，夏令渔人网晚潮。", 
            "味美在鳞珍护惜，登盘醉酒客相邀。"
        ], 
        "title": "鲥鱼", 
        "type": "绝句", 
        "yun": "萧"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "无鳞鱼美号鮰郎，白骥名驰异远乡。", 
            "味并河豚浓且厚，肚尤宝贵重金相。"
        ], 
        "title": "鮰鱼", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "鲚鱼入贡重江乡，体小子多满腹藏。", 
            "咸晒无虞经岁月，调和薰炙味尤芳。"
        ], 
        "title": "子鲚", 
        "type": "绝句", 
        "yun": "阳"
    }, 
    {
        "author": "吕碧城", 
        "era": "近现代", 
        "subtype": "五言律诗", 
        "text": [
            "宇宙何寥泬，天高爽气多。", 
            "梦魂闻鼓角，风雨黯关河。", 
            "诗笔随秋老，浮生共墨磨。", 
            "百年惊瞥电，酾酒且高歌。"
        ], 
        "title": "秋兴三首 其一", 
        "type": "律诗", 
        "yun": "歌"
    }, 
    {
        "author": "吕碧城", 
        "era": "近现代", 
        "subtype": "五言律诗", 
        "text": [
            "不尽萧条意，登临怀抱开。", 
            "鸟从空翠落，人负夕阳来。", 
            "流水去何急，孤云招未回。", 
            "秋心虽易感，秋气亦佳哉。"
        ], 
        "title": "秋兴三首 其二", 
        "type": "律诗", 
        "yun": "灰"
    }, 
    {
        "author": "吕碧城", 
        "era": "近现代", 
        "subtype": "五言律诗", 
        "text": [
            "栖乌惊不定，飞影乱中庭。", 
            "静夜三更柝，寒天一点星。", 
            "霜华蚀树白，竹气逼灯青。", 
            "渐听钟声动，谁家晓梦醒。"
        ], 
        "title": "秋兴三首 其三", 
        "type": "律诗", 
        "yun": "青"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "眼看沧海竟成尘，寂锁荒陬百感频。", 
            "流俗待看除旧弊，深闺有愿作新民。", 
            "江湖以外留馀兴，脂粉丛中惜此身。", 
            "谁起民权倡独立，普天尺蠖待同伸。"
        ], 
        "title": "书怀", 
        "type": "律诗", 
        "yun": "真"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "盐车独困感难禁，齿长空怜岁月侵。", 
            "石径行来蹄响暗，沙滩眠罢水痕深。", 
            "自知谁市千金骨，终觉难消万里心。", 
            "回忆一鞭红雨外，骄嘶直入杏花阴。"
        ], 
        "title": "老马", 
        "type": "律诗", 
        "yun": "侵"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "便化名花也断肠，脸红消尽自清凉。", 
            "露零瑶草秋如水，帘卷西风月似霜。", 
            "泪到多时原易淡，情难勒处尚闻香。", 
            "生生死死原皆幻，那有心情更艳妆。"
        ], 
        "title": "白秋海棠", 
        "type": "律诗", 
        "yun": "阳"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "琼楼秋思入高寒，看尽苍云意已阑。", 
            "棋罢忘言凭胜负，梦馀无迹任悲欢。", 
            "金轮转劫知难尽，碧海量愁未觉宽。", 
            "欲拟骚词赋天问，万灵凄恻绕吟坛。"
        ], 
        "title": "琼楼", 
        "type": "律诗", 
        "yun": "寒"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "天风鸾鹤怨高寒，玉宇幽居亦大难。", 
            "红粉成灰犹有迹，琼浆回味只馀酸。", 
            "早知弱水为天堑，终见灵衣拂月坛。", 
            "悔过蟠桃花下路，无端瑶瑟动哀顽。"
        ], 
        "title": "天风", 
        "type": "律诗", 
        "yun": null
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "莫问他乡与故乡，逢春佳兴总悠扬。", 
            "金瓯永奠开天府，沧海横飞破大荒。", 
            "雨足万花争蓓蕾，烟消一鹗自回翔。", 
            "新诗满载东溟去，指点云帆尚在望。"
        ], 
        "title": "民国建元喜赋一律和寒云由青岛见寄原韵", 
        "type": "律诗", 
        "yun": "阳"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "松簧交籁和鸣泉，合向仙源泛舸眠。", 
            "负郭有山皆见寺，绕堤无水不生莲。", 
            "残钟断鼓今何世，翠羽明珰又一天。", 
            "尘劫未消惭后死，俊游愁过墓门前。"
        ], 
        "title": "西泠过秋女侠祠次寒云韵", 
        "type": "律诗", 
        "yun": "先"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "风雨关山杜宇哀，神州回首尽尘埃。", 
            "惊闻白祸心先碎，生作红颜志未灰。", 
            "忧国漫抛儿女泪，济时端赖栋梁才。", 
            "愿君手挽银河水，好把兵戈涤一回。"
        ], 
        "title": "和梅花馆主见赠原韵二首 其一", 
        "type": "律诗", 
        "yun": "灰"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "新诗如戛玉丁东，颁到鸿篇足启蒙。", 
            "帷幄运筹劳硕划，水天摛藻见清聪。", 
            "光风霁月情何旷，流水高山曲未终。", 
            "霖雨苍生期早起，会看造世有英雄。"
        ], 
        "title": "和梅花馆主见赠原韵二首 其二", 
        "type": "律诗", 
        "yun": "东"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "才自花城卸冕回，零金剩粉委苍苔。", 
            "未因梵土湮奇艳，坐惜芳丛老霸才。", 
            "却为来迟情更挚，不关春去意原哀。", 
            "风狂雨横年年似，悔向人间色相开。"
        ], 
        "title": "崇效寺探牡丹已谢", 
        "type": "律诗", 
        "yun": "灰"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "吾人忧患生何乐，输尔先参最上乘。", 
            "墨迹尚怜留簿记，湖光无复照鬟鬙。", 
            "曾悭设醴疏佳客，更少分金恤旧朋。", 
            "何处秋坟容挂剑，天涯肠断女延龄。"
        ], 
        "title": "挽季媛", 
        "type": "律诗", 
        "yun": null
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "笛声吹破古今愁，人散残阳下庾楼。", 
            "强笑每因杯在手，俊游恰见月当头。", 
            "谈空色相禅初證，思入风云笔自遒。", 
            "沧海成尘等閒事，看花载酒且勾留。"
        ], 
        "title": "由京师寄和廉南湖二首 其一", 
        "type": "律诗", 
        "yun": "尤"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "瞥眼韶光客里过，心期迢递渺关河。", 
            "茫茫尘劫诸天黯，袅袅秋风万水波。", 
            "山鬼有吟愁不尽，菩提无语意云何。", 
            "欲探皕六兴亡迹，残照觚棱宝气多。"
        ], 
        "title": "由京师寄和廉南湖二首 其二", 
        "type": "律诗", 
        "yun": "歌"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "乾坤苍莽蕴奇忧，小拓诗坛寄此楼。", 
            "故国可怜惟夕照，馀芳未泯有清流。", 
            "衔杯已自难为笑，挟瑟何堪更诉愁。", 
            "莫话沧桑旧身世，神州无恙恣芳游。"
        ], 
        "title": "赠高丽音乐家吴小坡女士次南湖韵二首 其一", 
        "type": "律诗", 
        "yun": "尤"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "梨云撩梦送轻寒，异地逢春作客难。", 
            "何处乌衣寻故垒，独教红粉泣南冠。", 
            "闲调宫羽传新恨，更检缥缃结古欢。", 
            "一卷琳琅题咏遍，锦囊归去压雕鞍。"
        ], 
        "title": "赠高丽音乐家吴小坡女士次南湖韵二首 其二", 
        "type": "律诗", 
        "yun": "寒"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "若有人兮不可招，九天风露任扶摇。", 
            "纵横剑气排阊阖，撩乱琴心入海潮。", 
            "来处冷云迷玉步，归途花语著轻绡。", 
            "梦回更唤青鸾语，为问沧桑几劫消。"
        ], 
        "title": "若有", 
        "type": "律诗", 
        "yun": "萧"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "谁将玉带束晶盘，乍见星精出水寒。", 
            "银缕飘衣秋舞月，珠芒冲斗夜加冠。", 
            "微颦世外成千劫，一睇人间抵万欢。", 
            "自是惊鸿无定在，青天碧海两漫漫。"
        ], 
        "title": "小游仙", 
        "type": "律诗", 
        "yun": "寒"
    }, 
    {
        "author": "吕碧城", 
        "era": "近现代", 
        "subtype": "七言律诗", 
        "text": [
            "客星穹瀚自徘徊，散发居夷未可哀。", 
            "浪迹春尘温旧梦，回潮心绪拨寒灰。", 
            "人能奔月真遗世，天遣投荒绝艳才。", 
            "亿万华严随臆幻，谪居到处有楼台。"
        ], 
        "title": "遣兴", 
        "type": "律诗", 
        "yun": "灰"
    }, 
    {
        "author": "宋育仁", 
        "era": "近现代", 
        "subtype": "五言绝句", 
        "text": [
            "马首君恩断，蛾眉妾命愁。", 
            "上阳宫女怨，白发为谁秋。"
        ], 
        "title": "过马嵬唐贵妃冢", 
        "type": "绝句", 
        "yun": "尤"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "湘灵鼓瑟夜凄清，云暗苍梧听杳冥。", 
            "解佩上宾虞舜去，沧波无极九疑青。"
        ], 
        "title": "旧游四忆 其一", 
        "type": "绝句", 
        "yun": "青"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "扬舲极浦问江阴，太息婵娟学楚吟。", 
            "摇落江山寒月下，芜城空响女媭砧。"
        ], 
        "title": "旧游四忆 其二", 
        "type": "绝句", 
        "yun": "侵"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "小姑缥缈自仙灵，镜面金焦抵画屏。", 
            "一曲清溪人不见，六朝如梦蒋山青。"
        ], 
        "title": "旧游四忆 其三", 
        "type": "绝句", 
        "yun": "青"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "十二云鬟点夕晖，山阿扬袂坐朱帏。", 
            "朝朝暮暮成终古，怅望灵修竟不归。"
        ], 
        "title": "旧游四忆 其四", 
        "type": "绝句", 
        "yun": "微"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "波涛出没九万里，风露凄酸二十年。", 
            "果见神州飞海水，可容留命待桑田。"
        ], 
        "title": "归国遇黄公度赋赠四首（记二首） 其一", 
        "type": "绝句", 
        "yun": "先"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "明灯清酒照金徽，海客新从海外归。", 
            "丝竹能陶君且听，新亭对景莫沾衣。"
        ], 
        "title": "归国遇黄公度赋赠四首（记二首） 其二", 
        "type": "绝句", 
        "yun": "微"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "乘传空持谕蜀文，更无排马到公门。", 
            "华阴县里骑驴过，今日方知县吏尊。"
        ], 
        "title": "还蜀道中杂诗 其一", 
        "type": "绝句", 
        "yun": "元"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "报道花开缓缓归，花开犹自滞归期。", 
            "悬知今夜同看月，四处关山一样眉。"
        ], 
        "title": "还蜀道中杂诗 其二", 
        "type": "绝句", 
        "yun": "支"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "银烛心灰泪已乾，落花三嗅费汍澜。", 
            "从今洗面须成笑，留取横波对镜看。"
        ], 
        "title": "银烛 其一", 
        "type": "绝句", 
        "yun": "寒"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "海西残雪鬓星星，羞向丹青乞写形。", 
            "便觅鸱夷单舸去，五湖烟水唤樵青。"
        ], 
        "title": "银烛 其二", 
        "type": "绝句", 
        "yun": "青"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "谁举驺虞解事幡，少留灵琐望千门。", 
            "尧城近似苍梧远，一酬长星酒尚温。"
        ], 
        "title": "感旧诗 其二", 
        "type": "绝句", 
        "yun": "元"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "一听啼鹃感不胜，罗䣕蔽日隐觚棱。", 
            "麻鞋行在翻无泪，独向青烽哭佛灯。"
        ], 
        "title": "感旧诗 其三", 
        "type": "绝句", 
        "yun": "蒸"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "河清何俟独先忧，忠雅销沉逝不留。", 
            "第一平生知己泪，国门去日哭松楸。"
        ], 
        "title": "感旧诗 其四", 
        "type": "绝句", 
        "yun": "尤"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "金屋无人镇掩门，当时藏泪恃君恩。", 
            "君王薄命还辞庙，却对宫娥溅泪痕。"
        ], 
        "title": "流寓江南杂诗 其一", 
        "type": "绝句", 
        "yun": "元"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "春蚕无食女无衣，万缕千丝待上机。", 
            "但是舍身能度世，再生不化蚬蛾飞。"
        ], 
        "title": "流寓江南杂诗 其二", 
        "type": "绝句", 
        "yun": "微"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "麝和红泪捣成尘，梦醒惊鸿瘦阿甄。", 
            "终夜不眠长倚瑟，横陈嚼蜡莫横陈。"
        ], 
        "title": "流寓江南杂诗 其三", 
        "type": "绝句", 
        "yun": "真"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "海外朝云已断魂，只缘迁谪易深恩。", 
            "寒枝拣尽沙洲冷，当户明河照掩门。"
        ], 
        "title": "流寓江南杂诗 其四", 
        "type": "绝句", 
        "yun": "元"
    }, 
    {
        "author": "宋育仁", 
        "era": "近现代", 
        "subtype": "七言绝句", 
        "text": [
            "明月随人出凤城，夜来江上起秋声。", 
            "分明一道天涯路，错认还乡第一程。"
        ], 
        "title": "逮解回籍", 
        "type": "绝句", 
        "yun": "庚"
    }, 
    {
        "author": "宋育仁", 
        "era": "近现代", 
        "subtype": "五言律诗", 
        "text": [
            "云树连天望，涛澜万里奔。", 
            "大江流楚水，初日下夔门。", 
            "转峡还通楫，依山尚有村。", 
            "巫峰劳指点，遗事渚宫论。"
        ], 
        "title": "早发夔府入巫峡", 
        "type": "律诗", 
        "yun": "元"
    }, 
    {
        "author": "宋育仁", 
        "era": "近现代", 
        "subtype": "五言律诗", 
        "text": [
            "爆竹散晴烟，湘江万里船。", 
            "客行方楚尾，春至在舟前。", 
            "长日开新景，乡心续旧年。", 
            "高堂良宴会，相望在遥天。"
        ], 
        "title": "舟中元旦", 
        "type": "律诗", 
        "yun": "先"
    }, 
    {
        "author": "宋育仁", 
        "era": "近现代", 
        "subtype": "五言律诗", 
        "text": [
            "苍苍归路去，万里撰征还。", 
            "落日陈仓道，秋风大散关。", 
            "晓寒生夜雨，晴翠满荒山。", 
            "桔柏前头渡，相留洗鬓颜。"
        ], 
        "title": "陈仓道中", 
        "type": "律诗", 
        "yun": "删"
    }, 
    {
        "author": "宋育仁", 
        "era": "近现代", 
        "subtype": "五言律诗", 
        "text": [
            "遥月到秦天，辞家几夜圆。", 
            "关山明陇上，河汉满秋前。", 
            "清梦离离晓，佳期望望弦。", 
            "倚阑隔千里，深忆未应眠。"
        ], 
        "title": "旅店望月", 
        "type": "律诗", 
        "yun": "先"
    }, 
    {
        "author": "宋育仁", 
        "era": "近现代", 
        "subtype": "五言律诗", 
        "text": [
            "深院静楼台，桃花照夜开。", 
            "庭阴栖断树，阶绿发新苔。", 
            "秉烛愁春尽，支衾待梦来。", 
            "良辰须可惜，莫放寸心灰。"
        ], 
        "title": "院中步月", 
        "type": "律诗", 
        "yun": "灰"
    }, 
    {
        "author": "宋育仁", 
        "era": "近现代", 
        "subtype": "五言律诗", 
        "text": [
            "出没递山原，岧峣起夕氛。", 
            "迎秋初度雨，匝野万重云。", 
            "野色随峰合，岚阴半岭分。", 
            "此间谁卜宅，行路讵相闻。"
        ], 
        "title": "过龙山顶", 
        "type": "律诗", 
        "yun": "文"
    }, 
    {
        "author": "宋育仁", 
        "era": "近现代", 
        "subtype": "五言律诗", 
        "text": [
            "日夕凉风起，山河四望阴。", 
            "孤云低鸟路，一叶下枫林。", 
            "流水悲终古，秋花系隐心。", 
            "故原依旧在，归计独沈吟。"
        ], 
        "title": "秋晚思故园", 
        "type": "律诗", 
        "yun": "侵"
    }, 
    {
        "author": "宋育仁", 
        "era": "近现代", 
        "subtype": "五言律诗", 
        "text": [
            "万马渡辽河，三军夜枕戈。", 
            "城亡诸将在，律丧两师和。", 
            "伏阙书何用，忧时泪苦多。", 
            "节旄真脱尽，归雁望云罗。"
        ], 
        "title": "甲午（此诗收于连横《台湾诗乘》，又载李鹤田《哀台湾笺释》附录）感事五首 其一", 
        "type": "律诗", 
        "yun": "歌"
    }, 
    {
        "author": "宋育仁", 
        "era": "近现代", 
        "subtype": "五言律诗", 
        "text": [
            "不见榆关隘，千营溃一惊。", 
            "潜师谋郑管，赠策失秦庭。", 
            "星火催和约，楼船息战声。", 
            "如何闻越甲，不耻向君鸣。"
        ], 
        "title": "甲午（此诗收于连横《台湾诗乘》，又载李鹤田《哀台湾笺释》附录）感事五首 其二", 
        "type": "律诗", 
        "yun": null
    }, 
    {
        "author": "宋育仁", 
        "era": "近现代", 
        "subtype": "五言律诗", 
        "text": [
            "投笔一书生，今朝定请缨。", 
            "窃符惊魏寝，怀璧返秦城。", 
            "孤愤先心死，艰难愧位轻。", 
            "闻鸡中夜起，未悔弃承明。"
        ], 
        "title": "甲午（此诗收于连横《台湾诗乘》，又载李鹤田《哀台湾笺释》附录）感事五首 其三", 
        "type": "律诗", 
        "yun": "庚"
    }, 
    {
        "author": "宋育仁", 
        "era": "近现代", 
        "subtype": "五言律诗", 
        "text": [
            "万里望君门，论都已枉论。", 
            "艅艎先失水，猿鹤自乘轩。", 
            "东海惭高蹈，西邻畏责言。", 
            "呕心馀有血，夜作海涛翻。"
        ], 
        "title": "甲午（此诗收于连横《台湾诗乘》，又载李鹤田《哀台湾笺释》附录）感事五首 其四", 
        "type": "律诗", 
        "yun": "元"
    }, 
    {
        "author": "宋育仁", 
        "era": "近现代", 
        "subtype": "五言律诗", 
        "text": [
            "诏书迟不报，命下乃蹉跎。", 
            "不恤军需急，宁输岁币多。", 
            "挥戈悬汉日，衔石畏虞罗。", 
            "岂见臧文仲，赪颜泣卞和。"
        ], 
        "title": "甲午（此诗收于连横《台湾诗乘》，又载李鹤田《哀台湾笺释》附录）感事五首 其五", 
        "type": "律诗", 
        "yun": "歌"
    }, 
    {
        "author": "宋育仁", 
        "era": "近现代", 
        "subtype": "五言律诗", 
        "text": [
            "此日浔阳水，相传异禹年。", 
            "九流归一壑，极目见庐山。", 
            "阳鸟随春尽，彭蠡入夜寒。", 
            "荆扬归浩荡，楼橹几时安。"
        ], 
        "title": "望庐山", 
        "type": "律诗", 
        "yun": null
    }, 
    {
        "author": "宋育仁", 
        "era": "近现代", 
        "subtype": "五言律诗", 
        "text": [
            "神州真不返，吾意竟蹉跎。", 
            "忍坐军需急，宁论岁币多。", 
            "挥戈悬汉日，衔石误虞罗。", 
            "岂见臧文仲，当车泣卞和。"
        ], 
        "title": "感事 其五", 
        "type": "律诗", 
        "yun": "歌"
    }, 
    {
        "author": "宋育仁", 
        "era": "近现代", 
        "subtype": "七言律诗", 
        "text": [
            "风沙弹剑阅河山，朝暮长征未解颜。", 
            "怀古酒杯浇赵土，封侯壮骨梦榆关。", 
            "萧萧寒水荆轲别，莽莽燕台乐毅还。", 
            "已感苍凉千古事，更堪摇落百年间。"
        ], 
        "title": "在道", 
        "type": "律诗", 
        "yun": "删"
    }, 
    {
        "author": "宋育仁", 
        "era": "近现代", 
        "subtype": "七言律诗", 
        "text": [
            "太行叠嶂拱成京，行向朝歌过卫城。", 
            "日暮登山愁北望，古来凭轼送西征。", 
            "承明未许归严助，宣室何年召贾生。", 
            "闻道东瓯烽火急，自堪投笔请缨行。"
        ], 
        "title": "过卫辉府", 
        "type": "律诗", 
        "yun": "庚"
    }, 
    {
        "author": "宋育仁", 
        "era": "近现代", 
        "subtype": "七言律诗", 
        "text": [
            "华阴道上马蹄重，太华三峰在眼中。", 
            "仙掌露华留晓月，禅亭云气起初虹。", 
            "残星望火秦郊畤，古树平云汉旧宫。", 
            "闻道希夷高卧去，劳薪自叹转如蓬。"
        ], 
        "title": "经华阴县望西岳", 
        "type": "律诗", 
        "yun": "东"
    }, 
    {
        "author": "宋育仁", 
        "era": "近现代", 
        "subtype": "七言律诗", 
        "text": [
            "萍风吹雁满汀洲，坐按湘弦乱古愁。", 
            "萝壁暮山青送远，苇天凉雨碧生秋。", 
            "局中名士如花散，箫底韶年似水流。", 
            "梦想京尘几千路，肯随明月到梁州。"
        ], 
        "title": "初秋怀易实甫京邸", 
        "type": "律诗", 
        "yun": "尤"
    }, 
    {
        "author": "宋育仁", 
        "era": "近现代", 
        "subtype": "七言律诗", 
        "text": [
            "玉阶如水望双星，天上人间一夕情。", 
            "无限关山归梦散，已凉天气露华清。", 
            "衣楼夜夜相思暗，绛汉年年独望明。", 
            "人世寻常多苦别，更堪禅榻悟他生。"
        ], 
        "title": "成都七夕 其一", 
        "type": "律诗", 
        "yun": "庚"
    }, 
    {
        "author": "宋育仁", 
        "era": "近现代", 
        "subtype": "七言律诗", 
        "text": [
            "栀子同心寄别离，仙家缘会渺难期。", 
            "流年似水闲中感，佳梦如云觉后疑。", 
            "灵鹊荒唐怜续命，伯劳辛苦爱单栖。", 
            "画栏风露迢迢夜，盘上珠丝想望归。"
        ], 
        "title": "成都七夕 其二", 
        "type": "律诗", 
        "yun": null
    }, 
    {
        "author": "宋育仁", 
        "era": "近现代", 
        "subtype": "七言律诗", 
        "text": [
            "闺中相望忆长安，今夜长安只独看。", 
            "圆向别时偏照泪，歌传远上不胜寒。", 
            "星辰隐户银河隔，秋色分潮海水宽。", 
            "只有青天如昨月，素娥重对诉孤鸾。"
        ], 
        "title": "庚子闰中秋京师望月", 
        "type": "律诗", 
        "yun": "寒"
    }, 
    {
        "author": "宋育仁", 
        "era": "近现代", 
        "subtype": "七言律诗", 
        "text": [
            "大笑苍蝇蚓窍闻，城南石鼎调翻新。", 
            "欲言不敢思公子，私泣何嫌近妇人。", 
            "醉语灞陵呵夜猎，啸声山鬼唱秋坟。", 
            "绮词填满离骚怨，只为婵媛苦忆君。"
        ], 
        "title": "城南词诗牌填词跋尾题诗", 
        "type": "律诗", 
        "yun": null
    }, 
    {
        "author": "宋育仁", 
        "era": "近现代", 
        "subtype": "七言律诗", 
        "text": [
            "铜仙辞月易潺湲，曾指铜驼戒夜寒。", 
            "果见陆沉飞海水，却看日近远长安。", 
            "侧身天地惊龙战，反掌风尘怨鸟翰。", 
            "坐听宫槐悲落叶，不堪此客独南冠。"
        ], 
        "title": "庚子出都留别 其一", 
        "type": "律诗", 
        "yun": "寒"
    }, 
    {
        "author": "宋育仁", 
        "era": "近现代", 
        "subtype": "七言律诗", 
        "text": [
            "西山化鹤复来归，城郭人民事事非。", 
            "目断嵇琴成绝调，心游羿彀愿忘机。", 
            "请看国破家何在，还望天高照肯微。", 
            "钟鼓寂然谁问阙，台城空见纸鸢飞。"
        ], 
        "title": "庚子出都留别 其二", 
        "type": "律诗", 
        "yun": "微"
    }, 
    {
        "author": "宋育仁", 
        "era": "近现代", 
        "subtype": "七言律诗", 
        "text": [
            "黄尘九陌转惊雷，天马如龙岂有媒。", 
            "献赋十年犹汉戟，访碑重译见秦灰。", 
            "青词他日无家令，黄𧟌当年识彦回。", 
            "一系骊驹辞帐饮，别肠堪断不胜杯。"
        ], 
        "title": "庚子出都留别 其三", 
        "type": "律诗", 
        "yun": "灰"
    }, 
    {
        "author": "宋育仁", 
        "era": "近现代", 
        "subtype": "七言律诗", 
        "text": [
            "东求沧海念还珠，刖足重来泣座隅。", 
            "去国欲从吴市隐，在师谁请会稽诛。", 
            "首燕西路行何在，哀郢东门忽已芜。", 
            "枉策伐交谋不用，王庭无地哭包苏。"
        ], 
        "title": "庚子出都留别 其四", 
        "type": "律诗", 
        "yun": "虞"
    }, 
    {
        "author": "宋育仁", 
        "era": "近现代", 
        "subtype": "七言律诗", 
        "text": [
            "昔闻今见离堆古，归到江源悔昔游。", 
            "万里风涛浮海岸，十年烟雨上滩舟。", 
            "坐看三峡连云走，卧听双江急夜流。", 
            "空厦明灯成梦醒，山青云白自悠悠。"
        ], 
        "title": "宿伏龙观", 
        "type": "律诗", 
        "yun": "尤"
    }, 
    {
        "author": "宋育仁", 
        "era": "近现代", 
        "subtype": "七言律诗", 
        "text": [
            "蜀眼遥通滟滪堆，洑旋天地暗涛回。", 
            "炊烟合遝看云起，堰水奔流挟雨来。", 
            "峭碧倒窥下飞瀑，龙渊寂听隐惊雷。", 
            "滥觞一泻波澜壮，始信夔门禹凿开。"
        ], 
        "title": "再题离堆", 
        "type": "律诗", 
        "yun": "灰"
    }, 
    {
        "author": "宋一鸿", 
        "era": "近现代", 
        "subtype": null, 
        "text": [
            "遗我双明珠，逼我撞瓦缶。", 
            "有教既无类，敢噤寒蝉口。", 
            "沈思久伏案，捉笔不如手。", 
            "轩窗明月生，依依笔尖走。", 
            "起视心茫然，清风入虚牖。", 
            "露重月影流，游子忍回首。", 
            "有言不倾吐，有梦亦云苟。", 
            "梦里子规啼，依稀认虎阜。", 
            "虎阜不可归，缝衣苦慈母。"
        ], 
        "title": "和萝庵钝公一首", 
        "type": "古风", 
        "yun": "有"
    }, 
    {
        "author": "宋一鸿", 
        "era": "近现代", 
        "subtype": "七言律诗", 
        "text": [
            "年时行处尽羊肠，便值花开懒举觞。", 
            "念子何由甘隐遁，累人毕竟是清狂。", 
            "吴头楚尾相思地，碧海青天忏悔场。", 
            "樗散自惭生盛世，会须同咬菜根香。"
        ], 
        "title": "寄钝安", 
        "type": "律诗", 
        "yun": "阳"
    }, 
    {
        "author": "宋一鸿", 
        "era": "近现代", 
        "subtype": "七言律诗", 
        "text": [
            "蟹未登盘菊未黄，西风一夜作重阳。", 
            "愁多销尽云龙梦，岁晚空余弓鸟伤。", 
            "河朔生涯惟鹬蚌，天南言论半蜩螗。", 
            "故山归去云千叠，老我犹堪一放狂。"
        ], 
        "title": "新重阳夕大风，感赋一首", 
        "type": "律诗", 
        "yun": "阳"
    }, 
    {
        "author": "宋一鸿", 
        "era": "近现代", 
        "subtype": "七言律诗", 
        "text": [
            "寂寥明月弄轻霜，驱马重经旧战场。", 
            "歌管当年为语细，画梁次日燕呢忙。", 
            "苦将城郭分今昔，莫向风尘论短长。", 
            "猿鹤故山空有约，可能高枕作羲皇？"
        ], 
        "title": "和又笙感事十律之四 其一", 
        "type": "律诗", 
        "yun": "阳"
    }, 
    {
        "author": "宋一鸿", 
        "era": "近现代", 
        "subtype": "七言律诗", 
        "text": [
            "王气珠申一旦收，元元垂死脱羁囚。", 
            "安危有责难浮海，哀乐余生易感秋。", 
            "薏苡忽来新息谤，萍根重上仲宣楼。", 
            "西陲鹬蚱争持急，不尽英雄迟暮愁。"
        ], 
        "title": "和又笙感事十律之四 其二", 
        "type": "律诗", 
        "yun": "尤"
    }, 
    {
        "author": "宋一鸿", 
        "era": "近现代", 
        "subtype": "七言律诗", 
        "text": [
            "止盗先须死圣人，衣冠优孟宰官身。", 
            "云龙角逐成疑似，蛮触生涯枉认真。", 
            "莫向仙源谈魏晋，传来海市产金银。", 
            "习生重过襄阳道，铜狄摩挲有宿因。"
        ], 
        "title": "和又笙感事十律之四 其三", 
        "type": "律诗", 
        "yun": "真"
    }, 
    {
        "author": "宋一鸿", 
        "era": "近现代", 
        "subtype": "七言律诗", 
        "text": [
            "明月河桥夜气消，乌乌画角马萧萧。", 
            "淘余黄海波涛腻，劫后青山草木凋。", 
            "金谷未荒收石尉，玉门生入老班超。", 
            "紫貂脱手归田去，豪杰回头伴牧樵。"
        ], 
        "title": "和又笙感事十律之四 其四", 
        "type": "律诗", 
        "yun": "萧"
    }, 
    {
        "author": "宋一鸿", 
        "era": "近现代", 
        "subtype": "七言律诗", 
        "text": [
            "北风留我住潇湘，爆竹声中一感伤。", 
            "湖海襟怀销黯淡，米盐生计竟荒唐。", 
            "吟诗耐作吉祥语，袖刺羞登富贵堂。", 
            "自笑有家归未得，年年此日在他乡。"
        ], 
        "title": "辛亥元旦", 
        "type": "律诗", 
        "yun": "阳"
    }, 
    {
        "author": "宋词", 
        "era": "近现代", 
        "subtype": null, 
        "text": [
            "闹市歌楼奏管弦，新排《梁祝》正上演。", 
            "细腰长袖舞翩跹，越女如花声调软。", 
            "台上珠光映绮罗，台后生涯帷幕掩。", 
            "壁破灯昏阁楼低，油污脂腻臭气染。", 
            "酥胸半露不避人，云鬓蓬松睁睡眼。", 
            "昨夜散戏已三更，剩妆残粉犹在脸。", 
            "恨煞锣鼓频频催，珠花乱插画眉懒。", 
            "早歌夜舞无虚日，包银仅够三餐饭。", 
            "锦瑟年华等闲度，背人流泪常悲叹。"
        ], 
        "title": "越剧女伶", 
        "type": "古风", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "歌艺吴梅曾赞赏，笛吹梅府作西宾。", 
            "铅华收拾中年后，重整钗环演《芦林》。"
        ], 
        "title": "朱传茗", 
        "type": "古风", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "夜泊孤舟月色昏，姻缘巧合记仇恩。", 
            "两心尚缺灵犀点，费煞崔嵬一片心。"
        ], 
        "title": "看《藏舟》", 
        "type": "古风", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "深宵对酒泪如泉，相聚时难别也难。", 
            "一纸离书真在眼，八年共枕梦中缘。", 
            "既成遗恨分鸾镜，何必留情拔玉簪。", 
            "冷暖望君多自重，孤单从此少人怜。"
        ], 
        "title": "别妻", 
        "type": "古风", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "暴雨倾盆落，洪峰漫黑桥。", 
            "护堤巡海岸，排水救禾苗。", 
            "室内无乾土，门前可撑篙。", 
            "杯空愁渴甚，趟水买村醪。"
        ], 
        "title": "大水", 
        "type": "古风", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "鹤立飘飘白袷衣，书楼东畔识君时。", 
            "名传《小巷》苏家柳，誉满京华《穆帅》旗。", 
            "狂放论文轻俗辈，豪情赌酒笑宠儿。", 
            "鸟雏未辨风云色，飞向林园最上枝。"
        ], 
        "title": "怀文夫八首选三 其一", 
        "type": "古风", 
        "yun": "支"
    }, 
    {
        "author": "宋词", 
        "era": "近现代", 
        "subtype": null, 
        "text": [
            "痛哭无声泪已乾，死生不复见师颜。", 
            "乱时战地多壮志，盛世华街有奇冤。", 
            "千里同归江水冷，百年共穴雨花寒。", 
            "感恩知遇平生少，愿掷头颅斥暴蛮。"
        ], 
        "title": "哭吴师", 
        "type": "古风", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "贞烈楼头有四娘，行人掩面看红妆。", 
            "蝶飞曲尽泪成血，月落舞残颜带霜。", 
            "春燕千啼栖港岛，娇花百媚出珠江。", 
            "绿章不向天公奏，却令狂风损海棠。"
        ], 
        "title": "悼名伶", 
        "type": "古风", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "暴雨飘风又一年，聊将余恨续残篇。", 
            "佳期每到偏多泪，旧地重游只自怜。", 
            "十载恩情如梦里，平生忧患在眉间。", 
            "伤心玄武湖边柳，应似沈园不吹绵。"
        ], 
        "title": "后湖", 
        "type": "古风", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "暮雨犹未歇，狂风阵阵急。", 
            "飘摇黄叶树，寒鸟惊呼失。", 
            "不敢栖高枝，只投檐下宿。", 
            "巢中两幼雏，饥口待哺食。", 
            "母为觅食去，父遭弹丸击。", 
            "两雏哀哀啼，啼声似人泣。", 
            "借问行路人，闻之可怜惜。", 
            "此番风雨后，难免窝巢覆。"
        ], 
        "title": "雨中鸟", 
        "type": "古风", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "无声有恨只横眉，面对诸公头不低。", 
            "罪逐三番强苦役，祸遭前度逼妻离。", 
            "杯中美酒殷红血，步上青云白骨梯。", 
            "廿载文坛称霸道，惯将大纛作虎皮。"
        ], 
        "title": "受审", 
        "type": "古风", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "相遇风尘忧患间，一枝栖息共贫寒。", 
            "操劳衣食人憔悴，流血产床死去还。", 
            "生鲲儿后三日，突发血崩，几死去。", 
            "断米拔钗无怨语，工资难以度日，将心爱之手表卖掉。", 
            "杯空沽酒给余钱。", 
            "怜君未享三朝福，万苦千愁肩上担。"
        ], 
        "title": "思妻", 
        "type": "古风", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "音容一别阻关山，几度梦魂逐管弦。", 
            "何处吹箫寻子胥，无人击鼓骂曹瞒。", 
            "杨亡绝唱声犹续，马死风流艺有传。", 
            "更喜龟年犹未老，高歌一曲胜当年。"
        ], 
        "title": "歌台又见关正明", 
        "type": "古风", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "骤生恶疾初疑梦，大难临头却是真。", 
            "千劫所余唯一死，万缘俱寂总销魂。", 
            "挽歌有兆惊谶语，怒海无潮听浪音。", 
            "求得天公几载寿，拼将血泪写诗文。"
        ], 
        "title": "病初愈告友人", 
        "type": "古风", 
        "yun": null
    }, 
    {
        "author": "宋词", 
        "era": "近现代", 
        "subtype": "七言绝句", 
        "text": [
            "蒋氏王朝倾刻亡，红旗一片压长江。", 
            "号令记取甲申事，胜利声中演《闯王》。"
        ], 
        "title": "演《李闯王》", 
        "type": "绝句", 
        "yun": null
    }, 
    {
        "author": "宋词", 
        "era": "近现代", 
        "subtype": "七言绝句", 
        "text": [
            "园中花柳媚春时，逞艳弄娇斗丽姿。", 
            "蓦地群芳颜色减，名花开在小楼西。"
        ], 
        "title": "阿琴", 
        "type": "绝句", 
        "yun": null
    }, 
    {
        "author": "宋词", 
        "era": "近现代", 
        "subtype": "七言绝句", 
        "text": [
            "誓将粉墨写春秋，一代宗师已白头。", 
            "家在钱塘江畔住，闲教儿女练吴钩。"
        ], 
        "title": "观盖叫天", 
        "type": "绝句", 
        "yun": "尤"
    }, 
    {
        "author": "宋词", 
        "era": "近现代", 
        "subtype": "七言绝句", 
        "text": [
            "东南盛会百花开，雅部名班散复回。", 
            "一代昆伶皆绝艺，群星捧出月轮来。"
        ], 
        "title": "喜观昆剧", 
        "type": "绝句", 
        "yun": "灰"
    }, 
    {
        "author": "宋词", 
        "era": "近现代", 
        "subtype": "七言绝句", 
        "text": [
            "洪武路东小院深，危楼蓬舍住伶人。", 
            "披衣拖履睡方起，谢客闲居紧闭门。"
        ], 
        "title": "芙蓉草在南京 其一", 
        "type": "绝句", 
        "yun": null
    }, 
    {
        "author": "宋词", 
        "era": "近现代", 
        "subtype": "七言绝句", 
        "text": [
            "小馆天津味最鲜，典衣沽酒请桐珊。", 
            "广和楼里笙歌散，白发堂倌说叫天。"
        ], 
        "title": "芙蓉草在南京 其二", 
        "type": "绝句", 
        "yun": null
    }, 
    {
        "author": "宋词", 
        "era": "近现代", 
        "subtype": "七言绝句", 
        "text": [
            "梅程荀尚一身兼，更得瑶卿技艺传。", 
            "仍似芙蓉新出水，盛妆又唱《雁门关》。"
        ], 
        "title": "芙蓉草在南京 其三", 
        "type": "绝句", 
        "yun": null
    }, 
    {
        "author": "宋词", 
        "era": "近现代", 
        "subtype": "七言绝句", 
        "text": [
            "渐忘老态看红妆，无奈拖枪走二娘。", 
            "侠女英姿十三妹，满台剑影与钗光。"
        ], 
        "title": "芙蓉草在南京 其四", 
        "type": "绝句", 
        "yun": "阳"
    }, 
    {
        "author": "宋词", 
        "era": "近现代", 
        "subtype": "七言绝句", 
        "text": [
            "江南名丑数传浩，百态千姿技艺高。", 
            "豪饮倾杯能百斛，醉人醉皂最风骚。"
        ], 
        "title": "华传浩", 
        "type": "绝句", 
        "yun": "豪"
    }, 
    {
        "author": "宋词", 
        "era": "近现代", 
        "subtype": "七言绝句", 
        "text": [
            "历尽劫波病后身，此生惭愧作诗人。", 
            "集成堪慰真情在，绝少歌功颂德文。"
        ], 
        "title": "题《文集》", 
        "type": "绝句", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "寂寂垂帘纹似水，帘底人憔悴。", 
            "庭院悄成秋，折得黄花，花在西风里。", 
            "词坛千古真何事，莫慰当年意。", 
            "小唱太销魂，写罢容华，掷笔怆然起。"
        ], 
        "title": "醉花阴 题所临易安居士折菊图", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "避难千官走。", 
            "剩荒村、凄凉文物，书生殉守。", 
            "落日平芜思往事，乱世人间鸡狗。", 
            "叹沟壑、吾民惯受。", 
            "忍辱偷生何等事，想刀丛、怒目嗔馀丑。", 
            "留碧血，映牛斗。", 
            "论交雁序澄江右。", 
            "记城郊、春秋佳日，往来杯酒。", 
            "弱姊心伤谁慰藉，白发倚门望久。", 
            "频入梦、游魂知否。", 
            "争信人间有此别，痛河清。", 
            "不见斯人寿。", 
            "遥奠处，泪盈袖。"
        ], 
        "title": "金缕曲 一九四五年秋，日寇投降后数日，在银坑惊闻地质调查所傅徽弟泰和殉难，痛悼成此，并唁令姊舜华", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "黯黯沙洲洲欲暮。", 
            "四塞荒云，叠叠无重数。", 
            "若有人兮临远渚，陆离长剑行何处。", 
            "清狖啼空星夜雨。", 
            "帝魄谁呼。", 
            "红泪浇黄土。", 
            "游目沅湘吟自苦，骚魂画意耿千古。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "檐树呼风天失翠。", 
            "酌酒温杯，且共寒窗底。", 
            "絮语离愁先万里，明朝何处征衣泪。", 
            "衣食男儿无好计。", 
            "聊复成行，休说心头愧。", 
            "百岁糟糠甘自味，冬天过了春来是。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "有一枝红艳向人开，问酷寒、而今何许。", 
            "便天海潜移，人间已是，草木春为主。", 
            "亭亭不语。", 
            "倩符映新颜，迎牛驱鼠。", 
            "想南旌、早日归来，更振起雄城箫鼓。", 
            "休说隔帘灯影，不辨鱼龙舞。", 
            "试听潮动欢声，儿童拍手争觑。", 
            "逝年水样，去则由它去。", 
            "笑唤横斜，共春来同住。"
        ], 
        "title": "庆春来", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "一番风雨洗江城，笳鼓未曾惊。", 
            "移巢燕子轻飞去，倘重来、绿暗朱明。", 
            "莫问沧桑，试寻池馆，不是旧帘旌。", 
            "停云霭霭正关情，赋就与谁听。", 
            "两三盏酒黄昏里，料东窗、此意难平。", 
            "珍重流光，能消永夜，寄语解浓酲。"
        ], 
        "title": "一丛花 寄答刘子清永新，时永新犹未解放", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "书来风雨夕，百感涕纵横。", 
            "四年方寸千里，澎湃海潮声。", 
            "尽涤肝肠渣滓，才别人间泾渭，捽发见深情。", 
            "生死有馀痛，歧路思还惊。", 
            "转东风，薰爱日，快新晴。", 
            "美人相望京国，魂梦绕江城。", 
            "遮莫缁尘霜鬓，喜看芝兰玉树，岁月共峥嵘。", 
            "天际伫归雁，积愫与同倾。"
        ], 
        "title": "水调歌头 摘右派帽后，答舜华自北京来书", 
        "type": "词", 
        "yun": "庚"
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "征鸿归也，海楼倚处，晤言如昨。", 
            "依旧风神，认取吟笺残角。", 
            "几回思索，早不似荒村篱落。", 
            "夕阳好、重插黄花，晚香盈屋。", 
            "四十年来胸廓，喜人间换了，风霜任恶。", 
            "漫漫修途，长念离猿别鹤。", 
            "心魂能托，化万缕千丝拧著。", 
            "珍后约，休负井冈山绿。"
        ], 
        "title": "雪狮儿 赴沪归，用前韵又寄逸人", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "庐山八咏新词好，追游梦绕庐山道。", 
            "山舞碧罗腰，溪翻雪练条。", 
            "霏霏云泻瓦，人语白云罅。", 
            "斜日蓦穿街，飞光照影来。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "金鼓寂无声，一洞清泓。", 
            "玉瓶深汲井旗新，酌与黄山归客道，试涤车尘。", 
            "斥卤地馀腥，谁射潮平。", 
            "诗孩垂老气纵横。", 
            "犹是弯弓强弩手，况上高岑。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "谁唤秋魂，广寒昨夜迎师去。", 
            "散花无数，应有骖鸾舞。", 
            "我恨缘迟，一面成千古。", 
            "相逢否，寄声诗妪，肠断城西路。"
        ], 
        "title": "南浦月 敬悼欧阳南老人", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "三十年春去又春来，问横斜、几经风雨。", 
            "怎忘得韵光，嘘寒送暖，百万彤枝舞。", 
            "心期曾许。", 
            "荐解缚新姿，微馨一缕。", 
            "忍销魂、鹈鴂先鸣，竟扫却落红无数。", 
            "应识驿程冰涣，重觅春行路。", 
            "喜看地转天回，明霞更著千树。", 
            "疏条老矣，还倩酡颜驻。", 
            "灵鹊梢头，唤江南词侣。"
        ], 
        "title": "庆春来", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "孤鸿燕北归来，归也又惊春晚。", 
            "迎柬谁裁，陌上空歌缓缓。", 
            "篆香一炷试招魂，奈化轻烟飞散。", 
            "待吟笺焚与，万千心事，不成都幻。", 
            "换韶光、绕砌花篱草，舞碧飞红参半。", 
            "如此黄昏，争得更匀寒暖。", 
            "最伤懵懂床前别，还道十年相挽。", 
            "到如今，剩对雕盒寒灰，伴予凄惋。"
        ], 
        "title": "陌上花 一九八三年春暮，京行方南归，独对小庭花树，虚室寒灰，思故人生死之隔，怆然感赋", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "浩劫经桑海，良会拟香山。", 
            "入门水仙照影，帘幕隔馀寒。", 
            "笑置胸中冰炭，来共今朝沆瀣，银脍荐春盘。", 
            "应有高吟客，醉墨写清欢。", 
            "公所思，地之北，天之南。", 
            "搴芳蘸渌心事，俯仰拾才难。", 
            "十载江潮来去，吹下东风万里，欲舞鬓毛斑。", 
            "伫望掣鲸手，解缆出千帆。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "尊经阁倚危栏，霜钟响彻松花坠。", 
            "徘徊多士，森森曾仰，百年空翠。", 
            "鹿洞遗规，桐城馀韵，芸编滋味。", 
            "只惊心尘海，飞鸢突豕，怎安得、弦歌地。", 
            "伟论儒行还记，对刀丛、真儒浩气。", 
            "典型长在，江南一老，人师千纪。", 
            "禹甸重光，鳣堂新采，悠悠云水。", 
            "想白头游夏，春风心事，更秾桃李。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "轩辕自古文明治。", 
            "教化隆敷师保氏。", 
            "春风马帐艳传经，夜雪程门尊问字。", 
            "百年谁复甘粗粝，令节于今扬志气。", 
            "烛凝红蕊一生心，雨浥芳林千古事。"
        ], 
        "title": "玉楼春 首届教师节抒怀", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "高秋盛集，把清樽共酹，信江词魄。", 
            "遗响风雷空皕载，孤凤一生曾厄。", 
            "百折黄流，千寻赤壁，怪底飘零咽。", 
            "铜弦水调，此中似闻消息。", 
            "江山异代藻思，起君应恨，生不同今日。", 
            "白发青颜来万里，翔翥鹅湖秋翮。", 
            "丘壑烟云，风骚坛坫，更树千秋业。", 
            "词人往矣，为君啜醨扬粕。"
        ], 
        "title": "百字令 读《铜弦词》为铅山蒋士铨二百年祭", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "江山一片，楼观重门掩。", 
            "一字无题人不见，泪墨劫尘犹泫。", 
            "炎黄收拾腥膻，家园尽扫荒寒。", 
            "珍重丹青遗迹，冰心长照人间。"
        ], 
        "title": "清平乐 敬题张功甫先生遗画", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "记当年识面古青原，桃李植荒山。", 
            "对晨钟黉舍，听君谠论，醒我沉酣。", 
            "为说重关虎豹，膏血爪牙殷。", 
            "一叶西风下，恨绕江南。", 
            "谁励嶒崚健骨，有梅花赠幅，烈士遗函。", 
            "惯经身炼狱，生死等閒看。", 
            "只中华、兴亡在念，争民主、浪涌赤旗还。", 
            "吾盟史、西江一页，濡泪写心丹。"
        ], 
        "title": "八声甘州 民盟四十周年，追怀江西盟先辈漆裕先同志", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "垂髫舷倚江南月，愁照爷头雪。", 
            "青春离乱月明中，烽火迷漫怒浪撼江篷。", 
            "壮年思绕沟边树，月淡狸牲舞。", 
            "暮年孤影立霜梧，相望亭亭心影鉴冰壶。"
        ], 
        "title": "虞美人 望月", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "杨柳蒙烟覆大堤。", 
            "黄昏人拥市桥西。", 
            "画船灯影漾明漪。", 
            "玉笛新声方入破，断鸿江渚正愁饥。", 
            "酒阑犹问夜何其。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "忍俊难禁几日晴。", 
            "吴绵齐脱越罗轻。", 
            "嬉游天气快心情。", 
            "二月东风如梦软，一城春柳插天青。", 
            "落梅无语下风亭。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "残雪寄崖阴，浅碧已生纤草。", 
            "三两幽花谁见，有诗人能道。", 
            "春寒犹锁玉楼人，寻芳喜侬早。", 
            "偏有小黄蝴蝶，更比侬先到。"
        ], 
        "title": "好事近", 
        "type": "词", 
        "yun": null
    }, 
    {
        "author": "吕惠如", 
        "era": "近现代", 
        "subtype": null, 
        "text": [
            "满袖落梅风，吹笛石头城下。", 
            "杨柳小于娇女，倚赤栏低亚。", 
            "六朝金粉尽飘零，燕子伤心话。", 
            "剩有齐梁夕照，罨青山如画。"
        ], 
        "title": "好事近", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "如此仙源，只在人间，幽居自深。", 
            "听苍松万壑，无风成籁，岚烟四锁，不雨常阴。", 
            "曲栏流虹，危楼耸玉，时见惊鸿倩影凭。", 
            "良宵静，更微闻凤吹，飞度泠泠。", 
            "浮生能几登临。", 
            "且收拾烟萝入苦吟。", 
            "任幽踪来往，谁宾谁主，闲云缥缈，无古无今。", 
            "黄鹤难招，软红犹恋，回首人。", 
            "天总不禁。", 
            "空惆怅，證前因何许，欲扣山灵。"
        ], 
        "title": "沁园春", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "背银釭，拈翠管，秋影瘦荀倩。", 
            "洛赋吟成，人共素波远。", 
            "可怜魂觅帷间，钗寻海上，都不是、等閒恩怨。", 
            "几曾见，琼树日日常新，冰蜍夜常满。", 
            "赢得情长，那怕梦缘短。", 
            "瓣香待卜他生，慈云乞取，好深护、玉楼仙眷。"
        ], 
        "title": "祝英台近  为余十眉题神伤集", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "仙麝吹尘，飞琼春梦，馀芳半入苔痕。", 
            "细雨轻寒，空山鹤怨黄昏。", 
            "劳他驿使重来探，道美人已化春云。", 
            "最无端，小劫匆匆，粉泪犹新。", 
            "返魂纵有奇香在，怅青天碧海，难觅吟魂。", 
            "绿树婆娑，他时谁认前身。", 
            "断肠曾照惊鸿影，剩桥头、素水粼粼。", 
            "奈春波，流去天涯，影也难寻。"
        ], 
        "title": "高阳台", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "絮影萍痕，海天芳信吹来遍。", 
            "野鸥无计避春风，也被新愁染。", 
            "早又黄昏时渐，意惺忪、低回倦眼。", 
            "问谁系住，柳外骄阳，些儿光线。", 
            "一霎韶华，可怜颠倒闲莺燕。", 
            "重重帝网殢春魂，华缀灵台满。", 
            "底说人天界远。", 
            "忏三生、芷愁兰怨。", 
            "销形作骨，铄骨成尘，更因风散。"
        ], 
        "title": "烛影摇红", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "听残腊鼓。", 
            "吹暖饧箫，凤城柳弄轻烟。", 
            "检点春衫，宵来换了吴绵。", 
            "啼莺唤愁未醒，锦屏深、惯倚恹恹。", 
            "朦胧语，问人间何世，月地花天。", 
            "还剩浮生几日，尽伤心付与，浅醉闲眠。", 
            "无赖斜阳，为底红到楼边。", 
            "繁香又都吹尽，费冰毫、多事题笺。", 
            "人空瘦，到明朝、怕启绣奁。"
        ], 
        "title": "声声慢", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "谁家废墅，旧日藏春处。", 
            "曲院回廊深几许，只有斜阳来去。", 
            "孤吟幽境闲寻，屐痕一径苔侵。", 
            "秋笋瘦穿石罅，老荷高过桥阴。"
        ], 
        "title": "清平乐", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "梦警鹦翎，誓消鲗墨，情天初换沧桑。", 
            "碎语重题，残编泪涴秋缃。", 
            "循环哀乐君知否，證冤缘、先有欢场，试衡量，一寸温黁，一寸凄凉。", 
            "人间已苦三秋永，况蕊珠兜率，仙历春长。", 
            "憔悴花魂，料应常倚啼妆。", 
            "文箫不怨分鸾镜，怨封侯、轻误萧娘。", 
            "黯前尘，海水东流，旧恨茫茫。"
        ], 
        "title": "高阳台 鹣簃感旧记为芬陀居士题", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "缒银瓶，牵玉井，秋思黯梧苑。", 
            "蘸渌搴芳，梦堕楚天远。", 
            "最怜娥月含颦，一般消瘦，又别后、依依重见。", 
            "倦凝眄，可奈病叶惊霜，红兰泣骚畹。", 
            "滞粉黏香，绣屧悄寻遍。", 
            "小栏人影凄迷，和烟和雾，更化作、一庭幽怨。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "残雪皑皑晓日红，寒山颜色旧时同。", 
            "断魂何处问飞蓬。", 
            "地转天旋千万劫，人间只此一回逢。", 
            "当时何似莫匆匆。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "藓绿蚀吴钩，旧恨难酬。", 
            "五陵孤负少年游。", 
            "笔底风云浑气短，只写春愁。", 
            "花瓣锦囊收，抛葬清流。", 
            "人间无地可埋忧。", 
            "好逐仙源天外去，切莫回头。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "绮窗醉凭，南枝梦寻。", 
            "云荒翠冷严扃，写凄迷古春。", 
            "铅华半匀，沉檀半熏。", 
            "美人影隔江浔，化烟痕水痕。"
        ], 
        "title": "醉太平   忆梅", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "一杼流霞织锦躔，小楼凉思到云鬓。", 
            "鸳针乞巧怜芳序，蛛网牵愁恨夜阑。", 
            "烟彩散，露华漫，碧空如镜泻秋寒。", 
            "天河万古喧银浪，不见浮槎客再还。"
        ], 
        "title": "鹧鸪天 七夕", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "层峦幽夐。", 
            "步石磴盘旋，瘦筇斜引。", 
            "箨响清心，药香疗肺，病起闲身相称。", 
            "茶花半埋云雾，栽向高寒偏劲。", 
            "天外风、泛琼苞玉蕊，落千寻顶。", 
            "重省。", 
            "空叹我，尘涴素衣，忍说鸥盟冷。", 
            "楂拾霜红，萝牵晚翠，甚日岩栖才稳。", 
            "几番俊游暂寄，依旧归期未准。", 
            "碧云杳，锁篁阴十里，竹鸡啼暝。"
        ], 
        "title": "喜迁莺", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "句联珠，珠缀串，一一圆姿璀璨。", 
            "哀窈窕，惜芳菲，自书花叶诗。", 
            "花开落，人离合，颠倒梦中蝴蝶。", 
            "痴宋玉，苦灵均，问天天不闻。"
        ], 
        "title": "更漏子  题浣云吟稿", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "横塘路。", 
            "还又冶叶抽条，繁英辞树。", 
            "最怜老去方回，断魂尚恋，芳尘送处。", 
            "悄延伫。", 
            "愁见唾茸珠络，旧时朱户。", 
            "蠹笺暗褪芸香，不堪重认，题红密语。", 
            "苦忆前游如梦，翠裙长曳，锦襜低舞。", 
            "巢燕归来，雕梁春好非故。", 
            "馀哀零怨，写尽闲词句。", 
            "更谁见，梨云沁影，隔花微步。", 
            "春共行云去。", 
            "吴蚕未蜕，犹牵病绪，织就愁千缕。", 
            "酿一寸，芳心黄梅酸雨。", 
            "罘罳闷倚，倦怀谁絮。"
        ], 
        "title": "瑞龙吟  和清真", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "磺爇珠霏，硝炊玉溅，一勺涓涓清泚。", 
            "泛出桃花，江上鸭先知未。", 
            "讶冰泮、不待葭吹，试缨浣，闲看浪起。", 
            "引灵源、小凿娥池，洗脂重见渭流腻。", 
            "兰汤谁为灌就，也似华清赐浴，山灵溥惠。", 
            "不许春寒，侵到人间儿女。", 
            "喜湔肠、痼疾能瘳，问换骨、仙源谁嗣。", 
            "竞联翩，裙屐风流，證盘铭古意。"
        ], 
        "title": "绮罗香  汤山温泉", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "万峰泼墨，漾红灯一点，径穿幽筱。", 
            "翠袖单寒临日暮，来御天风浩浩。", 
            "湍瀑惊雷，筼筜戛玉，仙籁生云表。", 
            "飞琼前世，旧游疑是曾到。", 
            "昨日绮阁香温，宿酲犹殢，谁换炎凉早。", 
            "争道才华多鬼气，占尽人间幽悄。", 
            "侵入灵犀，冻馀冰茧，芳绪抽难了。", 
            "驿程倦影，微茫愁入秋晓。"
        ], 
        "title": "百字令   登莫干山，夜黑风狂，清寒砭骨，率成此调", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "旧苑寻芳，尚断碣、蝌文未灭。", 
            "石湖外、一帆风软，碧烟如抹。", 
            "菰叶正鸣湘云怨，葭花犹梦西溪雪。", 
            "又红罗、金缕黯前尘，儿时节。", 
            "人天事，凭谁说。", 
            "征衫试，荷衣脱。", 
            "算相逢草草，只赢伤别。", 
            "汉月有情来海峤，铜仙无泪辞瑶阙。", 
            "待重拈、彩笔共题襟，何年月。"
        ], 
        "title": "满江红", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "人影芦深，诗怀雪瘦，溯洄谁泛空际。", 
            "和水和风，洗尽梨云春腻。", 
            "笑放翁、画入梅花，羞庄叟、情牵凤子。", 
            "徙倚。", 
            "对苍茫天地，萧萧秋矣。", 
            "除却烟波休寄。", 
            "更不寄人间，寄存梦里。", 
            "墨晕葭痕，差见白描高致。", 
            "任昼长，茶沸瓶笙，尽消受、南窗清睡。", 
            "慵起。", 
            "只莞然为问，蜗蛮何世。"
        ], 
        "title": "月华清  为白葭居士题葭梦图", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "英雄何物，是嬴秦一世，气吞胡虏。", 
            "席捲瀛寰连朔漠，剑底诸侯齐俯。", 
            "宝铡裁花，珠旒拥槥，异想空千古。", 
            "双栖有约，翚衣云外延伫。", 
            "幽梦碧血长湮，啼妆不见，见苍烟祠树。", 
            "谁访贞珉传墨妙，端让西来梵语。", 
            "嫠凤凋翎，女龙飞蜕，劫换情天谱。", 
            "彤篇译罢，骚人还惹辞赋。"
        ], 
        "title": "念奴娇  自题所译成吉思汗墓记", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "来不须臾，去时又恐音尘绝。", 
            "紫箫声阕。", 
            "便抵阳关彻。", 
            "佯笑尊前，只作寻常别。", 
            "罗巾摺。", 
            "背人偷熨。", 
            "点点啼鹃血。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "秦楼凤去，閒过了、踏青佳节。", 
            "云髻罢妆梳，新愁难解，妙香空爇。", 
            "但夜来、剪取残缣，玉梅传恨，数枝花叶。", 
            "问故人、遗迹飘零，偷视泪盈箧。", 
            "又岂料、天怜情意切。", 
            "似旧日、珠还镜合，珍重徐熙留画稿，付玉奴真诀。", 
            "便自想、杀粉调脂，荼蘼开候，细匀轻设。", 
            "更莫被桃李，一时春漏泄。"
        ], 
        "title": "西江月慢 月色新得寒琼遗迹八幅，皆设色花卉，秘藏箧中，但述其事。以自绘梅花笺乞题", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "楼上凭阑春暮。", 
            "天外几重烟树。", 
            "荡子不归来，绣幕银屏閒度。", 
            "无绪。", 
            "无绪。", 
            "却共柳花低诉。"
        ], 
        "title": "如梦令 题红楼春思图", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "蜀江江畔见娇娥。", 
            "盘云堆髻螺。", 
            "莫愁无恙，又几番、花下许经过。", 
            "暗记同车欢笑，娭视转流波。", 
            "佳景蹉跎。", 
            "岁华惊掷梭。", 
            "北鸿南燕信音讹。", 
            "思君双鬓皤。", 
            "玉珰缄恨，问伊那回避，两如何。", 
            "漫赋求皇新操，良夜醉颜酡。", 
            "琴里传歌。", 
            "试声犹未和。"
        ], 
        "title": "鸣梭", 
        "type": "词", 
        "yun": "歌"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "兔魄穿帏静，鸿羽寄书迟。", 
            "恨远阻烽烟，舟车难准，偶占蓍草，消息都迷。", 
            "夜寒重、残烛心欹。", 
            "无憀自酌芳卮。", 
            "把菊忆东篱。", 
            "算近日、愈觉故人稀。"
        ], 
        "title": "红罗袄", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "曲径好，认绣毂雕鞍，竞携佳侣。", 
            "乍一声骊唱，归程自指烟雨。", 
            "尊酒情味苦。", 
            "听尊前低诉。", 
            "柰向晚、雁阵冲寒，欲背人去。", 
            "休顾。", 
            "楚云梦短，缥缈巫山迷旧路。", 
            "便重理、残脂蠹粉，无心傍镫户。", 
            "凤书待寄，又怎写、经年愁绪。", 
            "共坠叶，漫对西风倦舞。"
        ], 
        "title": "芳草渡 同若飞、仲坚，和清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "石城虎踞，形势本嵯峨。", 
            "从头算，兴亡事，且高歌。", 
            "汉方瘥。", 
            "吴会三分地，萧梁末，台城破。", 
            "南唐继，琼枝好，亦烟萝。", 
            "六代悤悤覆辙，相寻遍、天意无颇。", 
            "叹明都终始，王业暗消磨。", 
            "安乐成窝。", 
            "竟同科。", 
            "后三百载，移清祚。", 
            "瞻双阙，奠陵阿。", 
            "烽燧举，侵陵急，恨强倭。", 
            "赖人和。", 
            "区宇重收复，萧墙衅，又干戈。", 
            "中夜起，心如捣，手频搓。", 
            "怊怅春秋佳日，繁华梦逝等流波。", 
            "但凭高眺远，霜气下寒柯。", 
            "有恨如何。"
        ], 
        "title": "六州歌头", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "芳园闲步，花摇柳颤。", 
            "无数莺莺燕燕。", 
            "朱唇微绽语轻盈，更不待、闻歌肠断。", 
            "何期别后，书沈音绝，但只流年换。", 
            "从今未必再相逢，镜里指、霜华已满。"
        ], 
        "title": "忆人人", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "浅碧笼裳。", 
            "印麝尘步屧，尚识秋娘。", 
            "共惊劫后，岁华渐老，游踪到处，偏近斜阳。", 
            "绣围锦绕湖山畔，似窥镜、重理新妆。", 
            "胜故乡。", 
            "败垣废圃，难藉壶觞。", 
            "芙蓉谩说宜霜。", 
            "恨化工未与，蝶粉蜂黄。", 
            "斗将春艳，万花避色，移归燕席，一水都香。", 
            "暮笳呜咽西风紧，送回棹、镫影飘凉。", 
            "系寸肠。", 
            "更追旧日清狂。"
        ], 
        "title": "惜黄花慢 素秋邀后湖看菊花会，用梦窗韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "坠楼沈水，国色一朝倾。", 
            "更有个、出塞昭君，泪纷纷。", 
            "荒冢草独青。", 
            "更有个、出塞昭君，荒冢草独青。", 
            "知音少。", 
            "未堪暂见，即分手、持杯向道。", 
            "自古富贵繁华等露电，不似长陪燕婉知音少。", 
            "未堪暂见即分手，已整顿、金错琵琶，四弦寥亮，请君弹数声。", 
            "已整顿、金错琵琶，请君弹数声。"
        ], 
        "title": "古阳关", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "蚁争触战，叹流徙、蒸民血填沟壑。", 
            "蚁争触战，任此生、销铄庭槐下。", 
            "蚁争触战，到斜阳、一梦终难觉。", 
            "蚁争触战，逞霸图王略。", 
            "谁道蚁争触战，向而今、偏恶百千载。", 
            "蚁争触战，看青史覆辙资嚬噱。", 
            "蚁争触战，问甚时休却。"
        ], 
        "title": "皂罗特髻", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "吹箫跨凤游，拔剑闻鸡起。", 
            "艳想与豪情，蕴结胸怀里。", 
            "朝为美少年，夕暮成憔悴。", 
            "万事转头空，愁鉴恒河水。"
        ], 
        "title": "生查子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "残秋时序，小饮初阑，悔与佳人轻别。", 
            "倚楼凝眺，云黄风劲，暮色倍添悽咽。", 
            "闻道胡边，早得见、漫空飞雪。", 
            "定久客、也感无聊，谩把玉龙吹彻。", 
            "金炉灰烬重爇。", 
            "袅余香晻暧，寸心堪熨。", 
            "细书幽恨，簪花格妙，但恐薛涛笺湿。", 
            "学画檀痕，不让补之清绝。", 
            "待陇驿、梅蕊含春，寄我一枝芳洁。"
        ], 
        "title": "真珠髻", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "好春期定。", 
            "雪意随风逞。", 
            "春亦如人梦醒。", 
            "笔底飞香，扶春红袖靓。", 
            "玉楼朝凭。", 
            "婉婉开妆镜。", 
            "镜匣池光交映。", 
            "略点胭脂，与画同顾影。"
        ], 
        "title": "梅弄影 题充和画红梅，用邱宗卿韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "香海榛芜故苑，花光黯黮清溪。", 
            "携客寻幽甚处，空负心期。", 
            "消夜唯宜酒，催春更觅诗。", 
            "人与东君竞快，雪掩疏枝。"
        ], 
        "title": "雪花飞", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "扶上珠盘，歌动行云，佩服娴雅。", 
            "学舞霓裳，轻盈姿态难写。", 
            "绽粉腮，邀一顾，倍千金声价。", 
            "嗟荏苒迟暮，林郎重到，环儿偷嫁。", 
            "好事如今罢。", 
            "且与斟琼斝。", 
            "送了春归，朱门深锁莺花谢。", 
            "掩泪睫、从拚弃舍。", 
            "想他生，更得长相见也。"
        ], 
        "title": "迷仙引", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "天外平芜山外山。", 
            "何时重唱大刀镮。", 
            "妆台留物几多般。", 
            "珠络索，玉连环。", 
            "系住人心不放閒。"
        ], 
        "title": "天仙子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "岁月从渠去不还。", 
            "老夫常作少年观。", 
            "莫愁筋力慵登涉，譬似婴儿学步难。", 
            "求大药，驻衰颜。", 
            "痴人说梦意全删。", 
            "北邙山下累累冢，笑问彭殇若是班。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "飘飏絮影，渐堆瓦、银练飞光，黄昏如失。", 
            "听到更阑，几阵将疏还密。", 
            "西湖路隔。", 
            "怕舞鹤、羽衣萧瑟。", 
            "尚耐守、瑶枝琼蕊，寒梅消息。", 
            "广厦何时愿毕。", 
            "便裁裘絮被，自惭刀尺。", 
            "空倩愁丝，镜里先教同白。", 
            "儿嬉记得。", 
            "争对塑、熊蹲狮踣，今追忆。", 
            "泪点化成檐滴。"
        ], 
        "title": "雪狮儿", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "记年时。", 
            "访旧曲左，故城西。", 
            "跨水虹桥，几番留恋斜晖。", 
            "小径弯环，正绕栖、开满蔷薇。", 
            "碧瓦朱栊，放帘幕低垂。", 
            "景移人换，闻别去、花事渐离披。", 
            "凤纸收将，那堪题寄相思。", 
            "浅酌还成醉，心情谁得知。", 
            "愿魂梦，两追寻，万一逢伊。"
        ], 
        "title": "梦玉人引", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "久慕江东客。", 
            "喜相逢，广和楼外，管弦声急。", 
            "舞榭词场逞技艺，一曲知音难得。", 
            "漫评夸横塘柳色。", 
            "君乃妙笔丹青手，正名传海内齐争说。", 
            "诗书画，真三绝。", 
            "浮名抛却千金掷。", 
            "自古来，高才遭妒，文人累俗。", 
            "画笔一枝常在手，泼尽平生粉墨。", 
            "细看是斑斑泪血。", 
            "我亦无能疏狂辈，便弹铗不向朱门乞。", 
            "为强者，歌一曲。"
        ], 
        "title": "金缕曲  赠范曾", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "已恨识公晚。", 
            "更那堪，余生劫后，沉冤未辨。", 
            "负罪十年谁怜惜，看尽人间冷眼。", 
            "惟仰首向天长叹。", 
            "谣诼纷纭皆欲杀，偏怜才显出英雄胆。", 
            "群小怒，浑不管。", 
            "迎风击浪寻常惯。", 
            "费思量，怎生了却，这椿公案。", 
            "赢得平生豪气在，秉笔是非公判。", 
            "把头上乌纱轻掼。", 
            "料理文章身后事，两袖风拂尽俗尘染。", 
            "诗和酒，常为伴。"
        ], 
        "title": "金缕曲 呈陈超", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "雨初歇，又是黄梅时节。", 
            "惊回首，城外水边，三十年前旧风月。", 
            "几度青衫湿，怕看伤心柳色。", 
            "曾记起，密会佳期，锦瑟华年去无迹。", 
            "风景已非昔。", 
            "正水涨新潮，荷翻嫩绿。", 
            "旧时花径难寻觅。", 
            "叹海誓成虚，飘零如叶。", 
            "人生到此也凄绝。", 
            "白头一词客。", 
            "顷刻，惊心魄。", 
            "把素手暗携，鬓丝轻贴。", 
            "悲欢离合从头说。", 
            "有几番欢笑，几番悲切。", 
            "似烟如梦，一觉醒，黄粱热。"
        ], 
        "title": "兰陵王 如梦", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "重到西湖晚。", 
            "怅秋风，余香散尽，残荷零乱。", 
            "孤影长条西陵路，雨横风狂云暗。", 
            "来寻觅芳魂一片。", 
            "新编晚明《烟柳》稿，感兴亡欲效《桃花扇》。", 
            "情场事，总遗憾。", 
            "多情无奈相思染。", 
            "最销魂，香罗暗赠，柔荑轻挽。", 
            "歌台眉眼总相似，不在牡丹亭畔。", 
            "向梦里声声呼唤。", 
            "吐尽余丝终无悔，逐彩云直到银河汉。", 
            "怎了却，今生愿。"
        ], 
        "title": "金缕曲  绮怀", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "一度风云急。", 
            "霎时间，歌台冷落，文坛沉寂。", 
            "傲立唯君独奇秀，不管冰霜炎热。", 
            "愿泼尽胸中粉墨。", 
            "捐却万金杯在手，笑红尘逐利争名客。", 
            "真慷慨，画中杰。", 
            "无能甘愿居蓬室。", 
            "这些年，诗书作伴，杜门避迹。", 
            "兴败总关妇人事，寒柳风烟南国。", 
            "翻一部晚明新曲。", 
            "书成报与故人道，传风流乞借手中笔。", 
            "得题签，才生色。"
        ], 
        "title": "金缕曲 致范曾", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "几度冰霜，几番攀折，依旧飘垂寒浦。", 
            "相伴着，夕阳衰草，已吐尽，余丝残絮。", 
            "只留下，一点芳魂，记不起，盛日临风妙舞。", 
            "看纸上斑斑，泪痕血迹，化作断肠绝句。", 
            "最是无情风共雨。", 
            "便海誓山盟，此身难许。", 
            "曾经过，繁华万种，历兴衰，长条依故。", 
            "三百年，玉殒香消，对断桥野水，千般凄苦。", 
            "有异代知音，传奇新谱，道出那时私语。"
        ], 
        "title": "金明池 步河东君韵亦咏寒柳", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "梦里人如故。", 
            "看歌台，花明雪艳，轻歌曼舞。", 
            "占尽风流春光好，自古蛾眉遭妒。", 
            "最怕是无情风雨。", 
            "霹雳一声天震怒，卷狂风吹落花无数。", 
            "春已尽，绝归路。", 
            "香魂渺渺飞何处。", 
            "恨绵绵，珠销玉殒，断肠千古。", 
            "依旧遗歌争传唱，倩影永留银幕。", 
            "不须吊美人黄土。", 
            "花易飘零人易老，惟斜阳仍照秦淮渡。", 
            "心遥祭，泪如注。"
        ], 
        "title": "金缕曲 忆严凤英", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "又到伤心地。", 
            "最难忘，黄梅时节，斜风细雨。", 
            "湖畔初系同心结，多少柔情密誓。", 
            "都留在心中梦里。", 
            "舞破歌残人俱老，卅六年似水东流去。", 
            "恩和怨，早抛弃。", 
            "已知来日无多矣。", 
            "料今生，无缘重聚，相期隔世。", 
            "子幼家贫身累重，只有余欢杯底。", 
            "剩一点名心未死。", 
            "分镜擘钗终难补，半生缘落得两行泪。", 
            "犹未了，写《金缕》。"
        ], 
        "title": "金缕曲 后湖感旧", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "潘郎秀影，温侯雄姿，歌台何处寻觅。", 
            "月暗星沉，逝去了，一代伶杰。", 
            "紫阙恩深，长安声价，似梦无迹。", 
            "为南昆振兴，绝艺流传，已吐尽，万斛血。", 
            "悲欢六十余年，经几度兴衰，几番荣辱。", 
            "难忘江湖，水茫茫，扁舟一叶。", 
            "仍未停，弦繁管急。", 
            "方显出优伶本色。", 
            "遗音在耳，一脉谁续，冷冷西湖月。"
        ], 
        "title": "梦横塘 悼周传瑛", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "百念而今已。", 
            "太匆匆，繁华过眼，流年似水。", 
            "难得此生江南老，总觉一身如寄。", 
            "经多少风风雨雨。", 
            "换骨不成心未死，看兴亡人在斜阳里。", 
            "荣与辱，俱忘记。", 
            "文章事业浮名累。", 
            "到头来，梦中楼阁，眼前儿女。", 
            "难尽余欢杯中酒，相伴药炉烟气。", 
            "数海内几人知己。", 
            "续罢秦淮风月卷，抛心神追忆生平事。", 
            "笔在手，永不止。"
        ], 
        "title": "金缕曲 六十自寿", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "楼头门外，眺望处，烟雨后湖柳色。", 
            "绿水青山依旧是，几度天翻地覆。", 
            "胭脂井枯，景阳楼倒，古寺钟声歇。", 
            "可曾记得，豁蒙楼里人杰。", 
            "人道杨锐当年，唤起民魂，壮怀激烈。", 
            "戊戌英魂今仍在，代有贤才辈出。", 
            "七十年前，储生到此，亦怀满腔血。", 
            "鸡鸣不已，漫天风狂雨急。"
        ], 
        "title": "念奴娇  鸡鸣寺怀古吊今", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": null, 
        "text": [
            "难得平生情最真，绮怀旧梦总留痕，飘零困顿久风尘。", 
            "莫向尊前悲逝水，还怜劫后病中身，唯余一点是诗魂。"
        ], 
        "title": "浣溪沙 和李静凤", 
        "type": "词", 
        "yun": null
    }, 
    {
        "author": "宋词", 
        "era": "近现代", 
        "subtype": "五言律诗", 
        "text": [
            "孤鸿飞旷野，秋水涨芙蕖。", 
            "数月归书断，今生海誓虚。", 
            "残灯补破缕，昏镜照长须。", 
            "中酒重阳后，蓬蒿倒病躯。"
        ], 
        "title": "病中", 
        "type": "律诗", 
        "yun": null
    }, 
    {
        "author": "宋词", 
        "era": "近现代", 
        "subtype": "五言律诗", 
        "text": [
            "英发少年姿，阿兰初嫁时。", 
            "名园拥翠袖，锦屋贴青丝。", 
            "浓抹铅华重，淡妆眉黛低。", 
            "珍藏双影集，每看泪沾衣。"
        ], 
        "title": "影集", 
        "type": "律诗", 
        "yun": null
    }, 
    {
        "author": "宋词", 
        "era": "近现代", 
        "subtype": "七言律诗", 
        "text": [
            "常锡滩簧初次听，歌台身影最分明。", 
            "人如彩蝶翩翩舞，声似娇莺呖呖鸣。", 
            "花艳春恩新受宠，柳残秋雨旧飘零。", 
            "重翻簧调争传唱，从此声名满石城。"
        ], 
        "title": "初看姚澄演《梁祝》", 
        "type": "律诗", 
        "yun": null
    }, 
    {
        "author": "宋词", 
        "era": "近现代", 
        "subtype": "七言律诗", 
        "text": [
            "风雨无端初次经，累人文字古今同。", 
            "幽幽禁室共三月，草草离筵各向东。", 
            "尚许携家居闹市，还能载酒太湖中。", 
            "相思雪夜推衾起，舟泊寒山晓寺钟。"
        ], 
        "title": "怀文夫八首选三 其二", 
        "type": "律诗", 
        "yun": null
    }, 
    {
        "author": "宋词", 
        "era": "近现代", 
        "subtype": "七言律诗", 
        "text": [
            "深巷灯昏两黯然，不教双泪落君前。", 
            "文章招祸焚新稿，花色迷人断旧弦。", 
            "寂寞吴门春夜雨，凄凉淮海九秋天。", 
            "麻鞋竹笠归农后，一觉红尘已十年。"
        ], 
        "title": "怀文夫八首选三 其三", 
        "type": "律诗", 
        "yun": "先"
    }, 
    {
        "author": "宋词", 
        "era": "近现代", 
        "subtype": "七言律诗", 
        "text": [
            "元白论交十五年，金陵旧事已如烟。", 
            "驻车买醉添惆怅，提笔留诗更惘然。", 
            "迷路悲嘶行瘦马，失群哀叫雁孤旋。", 
            "人间尚有真情在，白发待君和此篇。"
        ], 
        "title": "过盐城寄赠清江", 
        "type": "律诗", 
        "yun": "先"
    }, 
    {
        "author": "宋词", 
        "era": "近现代", 
        "subtype": "七言律诗", 
        "text": [
            "廿四桥边忆旧游，绿杨堤下水悠悠。", 
            "是官堪叹多投阁，无罪可怜亦坠楼。", 
            "急鼓三更惊客梦，反旗十里看人流。", 
            "长途漫漫朔风紧，买醉且消一日愁。"
        ], 
        "title": "扬州二首选一", 
        "type": "律诗", 
        "yun": "尤"
    }, 
    {
        "author": "宋词", 
        "era": "近现代", 
        "subtype": "七言律诗", 
        "text": [
            "齿落中年鬓发摧，拼将汗血洒尘堆。", 
            "太湖烟雨千番洗，淮海风沙几度吹。", 
            "久炼双肩能胜铁，苦磨心志未成灰。", 
            "百劳当累文人骨，负罪生涯究可悲。"
        ], 
        "title": "桥头杂诗十首选一", 
        "type": "律诗", 
        "yun": null
    }, 
    {
        "author": "宋词", 
        "era": "近现代", 
        "subtype": "七言律诗", 
        "text": [
            "难消才气总飞腾，挥笔万言意未穷。", 
            "边寨马铃声渐远，太行山色绿将浓。", 
            "低吟儿女情如水，高唱英雄气若虹。", 
            "劫后诗人犹未老，一鸣依旧似黄钟。"
        ], 
        "title": "听读《锤之歌》", 
        "type": "律诗", 
        "yun": null
    }, 
    {
        "author": "宋词", 
        "era": "近现代", 
        "subtype": "七言律诗", 
        "text": [
            "囚居依旧似牛棚，雨打风吹巢又倾。", 
            "才气总遭君子忌，疏狂常被正人轻。", 
            "深知积毁能销骨，久想吞声尚有声。", 
            "鬓老精疲非往日，不胜骨肉别离情。"
        ], 
        "title": "隔离", 
        "type": "律诗", 
        "yun": "庚"
    }, 
    {
        "author": "宋词", 
        "era": "近现代", 
        "subtype": "七言律诗", 
        "text": [
            "囚室难眠夜漫长，愁听风雨正敲窗。", 
            "胸温痴女梦中暖，怀念妻儿衾被凉。", 
            "十载飘零常落魄，一家离散几回肠。", 
            "中年尚有豪情在，敢向枝头傲雪霜。"
        ], 
        "title": "风雪夜", 
        "type": "律诗", 
        "yun": null
    }, 
    {
        "author": "宋词", 
        "era": "近现代", 
        "subtype": "七言律诗", 
        "text": [
            "长夜悠悠夏复秋，伤心极处已忘愁。", 
            "耳闻幼子呼墙外，眼望病妻走巷头。", 
            "遗政祖龙犹未改，苦难黎庶几时休。", 
            "北窗不见中秋月，天上嫦娥可自由。"
        ], 
        "title": "中秋夜", 
        "type": "律诗", 
        "yun": "尤"
    }, 
    {
        "author": "宋词", 
        "era": "近现代", 
        "subtype": "七言律诗", 
        "text": [
            "仓皇背井离乡日，正是天翻地覆时。", 
            "飘泊江湖身似寄，沉浮文海命如丝。", 
            "一生落拓为词客，终老清寒作布衣。", 
            "四十七年还故里，平原沃野谱新诗。"
        ], 
        "title": "还乡有感", 
        "type": "律诗", 
        "yun": null
    }, 
    {
        "author": "宋词", 
        "era": "近现代", 
        "subtype": "七言律诗", 
        "text": [
            "山涛何需登龙术，抛却竹林酒一杯。", 
            "一旦文章传海内，自然富贵逼人来。", 
            "青衫难辨旧时物，心字已成劫后灰。", 
            "年年锦上添新彩，一代文坛领袖才。"
        ], 
        "title": "秋日杂感二首 其一", 
        "type": "律诗", 
        "yun": "灰"
    }, 
    {
        "author": "宋词", 
        "era": "近现代", 
        "subtype": "七言律诗", 
        "text": [
            "天涯沦落存知己，富贵全交有几人。", 
            "由我孤身常寂寂，任他余子自纷纷。", 
            "书生到老终无用，君子从来能守贫。", 
            "肠断西窗空对酒，梦魂再不到吴门。"
        ], 
        "title": "秋日杂感二首 其二", 
        "type": "律诗", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "南国丰收红豆，难计相思升斗。", 
            "婉转寄深情，不许诗人消瘦。", 
            "红豆，红豆，珍重年华知否。"
        ], 
        "title": "如梦令 寄和南安青年女诗人杨新辉红豆词", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "诗人口，大笑复长吟。", 
            "欢喜腐亡成过去，證知生命继来今。", 
            "野草自芳馨。"
        ], 
        "title": "忆江南三首 一九九0年十月十九夜，重读鲁迅先生《野草》数页，吟此纪念先生逝世五十四周年 其一", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "诗人泪，曾抹小红花。", 
            "灼灼于今千万朵，仰看双枣铁杈丫。", 
            "风雨怎摇它。"
        ], 
        "title": "忆江南三首 一九九0年十月十九夜，重读鲁迅先生《野草》数页，吟此纪念先生逝世五十四周年 其二", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "诗人爱，记奠小青虫。", 
            "赴火身投光一闪，敲窗声破户千封。", 
            "鬼眼闪秋空。"
        ], 
        "title": "忆江南三首 一九九0年十月十九夜，重读鲁迅先生《野草》数页，吟此纪念先生逝世五十四周年 其三", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "碧天翠幄，十年胼胝开荒漠。", 
            "龙须触舞珠千斛，腕底圆匀，活色生香幅。", 
            "西风白露始凝酪，摘青隐笑儿童嚼。", 
            "不如指与画图看，挂紫堆晶，耐等登盘熟。"
        ], 
        "title": "一斛珠 题胡敬修先生葡萄画幅", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "赤帜银镰雪斧，高翥南州风雨。", 
            "回首话青春，依旧须眉轩舞。", 
            "杯举，杯举，鹤寿椿龄定许。"
        ], 
        "title": "如梦令 寿淩鹤石老八十诞辰沪上三首 其一", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "记得识荆江右，侧耳红牙新奏。", 
            "谷雨酿诗天，嘘拂繁花如绣。", 
            "为寿，为寿，汲取吴淞春酎。"
        ], 
        "title": "如梦令 寿淩鹤石老八十诞辰沪上三首 其二", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "风雅一门昆季，革命洪流同济。", 
            "退老肯心闲，酬唱几重烟水。", 
            "既醉，既醉，七五云蒸霞蔚。"
        ], 
        "title": "如梦令 寿淩鹤石老八十诞辰沪上三首 其三", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "儿时紫藤院落，博重闱欢笑。", 
            "千里致、阳羡春芽，解封便说香绕。", 
            "陶壶沸、招孙试品，娇痴哪辨旗枪好。", 
            "但指呼：“枣枣梨梨，唐诗背了。", 
            "笠泽移家，锡山负笈，念投闲亲老。", 
            "倚门望、喜见儿归，涤尘先瀹灵草。", 
            "奉慧泉、旨甘小瓮；", 
            "泛明月、兴添轻棹。", 
            "听叩舷、七椀泠泠，惊飞沙鸟。", 
            "八年离乱，旅食西江，书空咄怀抱。", 
            "天杪客，居荒僻野，堂异归来，任惯分携，可堪吟啸。", 
            "茗边醒醉，灯前抒懑，时艰蒿目清谈少。", 
            "注一瓯、相对鸡声晓。", 
            "临行嘱咐，岩茶珍裹提囊，好伴绵绵长道。", 
            "匡庐雪褪，龙井溪喧，更武夷春早。", 
            "采茶调、声流云表。", 
            "嘉荈丛中，曙霞光里，红妆窈窕。", 
            "筠笼素手，头尖摘遍，揉青焙绿研膏去，把相思、付与郎精炒。", 
            "飘然鸿渐传经，海渡山逾，作和平祷。"
        ], 
        "title": "莺啼序 茶词", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "岁改星霜近。", 
            "感人间、春尊木铎，阳生芳径。", 
            "今日鳣堂为君寿，翠箭亭亭堪赠。", 
            "许白石、清泉照影。", 
            "不见灵均骚韵外，共梅兄樊弟高题品。", 
            "宛沂浴，舞雩咏。", 
            "阳和薰沐凝寒褪。", 
            "五十年、沧桑阅历，嘤鸣斯应。", 
            "无限天涯芳草绿，都付言传身引。", 
            "况馀事、词坛游刃。", 
            "我有孙枝期挺秀，倘薪传、史鉴红专进。", 
            "桃李颂，弦歌永。"
        ], 
        "title": "贺新凉 徐高祉教授执教五十周年，敬奉水仙一盂、小词一首为贺", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "昔君孤寄南峤，稻粱遥啄嗟谋苦。", 
            "书来尝共，百年深耻，怀今吊古。", 
            "血没潮头，汗浇沙咀，竟非吾土。", 
            "恨鲸吞鹯攫，交相践踏，痛不尽、珠沉处。", 
            "肯信炎黄雌伏，望洪波、红旗招舞。", 
            "奋归卅载，澹台桃李，勤栽风雨。", 
            "剩有心魂，念萦海陆，伫收芳屿。", 
            "告今朝、桥驾鼋鼍，合浦珠还知否。"
        ], 
        "title": "水龙吟 家祭词", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "磊落称人杰，玄默绍儒宗。", 
            "千古南州高士，偃草德如风。", 
            "野鹤自鸣阴壑，荣聘频辞白屋，守道在持躬。", 
            "敬业垂师表，精鉴淬青铜。", 
            "拓真知，集群彦，接芳踪。", 
            "废沼荒亭畴昔，此日郁葱茏。", 
            "千九百年桑海，十二亿人心力，家国焕新容。", 
            "起舞呼眠魄，弄影月明中。"
        ], 
        "title": "水调歌头 东汉高士徐孺子诞生一千九百周年纪念，应南昌市徐孺子学术研讨会作", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "哭笑岂无端。", 
            "零落王孙道路难。", 
            "奕代相残民族泪，斑斑。", 
            "休作朱明一姓看。", 
            "郁勃涌霜纨。", 
            "生面翎鱼澈肺肝。", 
            "似不似间真得似，宗传。", 
            "艺苑千秋照逝川。"
        ], 
        "title": "南乡子二首 为青云谱八大山人纪念馆作 其一", 
        "type": "词", 
        "yun": null
    }, 
    {
        "author": "吕小薇", 
        "era": "近现代", 
        "subtype": null, 
        "text": [
            "盛事易荒寒。", 
            "杰阁孺亭鼎足三。", 
            "赣水苍茫西岭碧，腾欢。", 
            "老圃深堂丛桂间。", 
            "小憩得幽探。", 
            "静拂游尘参个山。", 
            "不尽诗承光画壁，融涵。", 
            "四海交流象外观。"
        ], 
        "title": "南乡子二首 为青云谱八大山人纪念馆作 其二", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "闻鸡起舞吾庐，读奇书。", 
            "记得年时拔剑斫珊瑚。", 
            "乡雁断，乌云暗，锁荒居。", 
            "听尽海潮悽壮心孤。"
        ], 
        "title": "相见欢", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "十年吟管，五洲游屐，水遥云暝。", 
            "碧海青天，犹见故宫眉晕。", 
            "含颦凝睇追随遍，莫避尹邢妆靓。", 
            "又今宵依约，水晶帘下，梦痕堪印。", 
            "话前身何许，万千哀怨，付与瑶台笛韵。", 
            "旧谱霓裳，悽断人间芳讯。", 
            "婵娟共影谁长在，只是坡仙词俊。", 
            "更低回，怕说桂林，疏雨茂陵秋病。"
        ], 
        "title": "陌上花   瑞士见月", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "芜城惹赋，金谷迷香，梦里旧游暗引。", 
            "飙轮掣电，逝水回澜，犹写落花馀韵。", 
            "记衰音、撩乱萦弦，琴心因谁绝轸。", 
            "半摺吟笺，箧底尘封重认。", 
            "还又仙都小寄，波腻风柔，琐窗人静。", 
            "云鬓荡影，缟袂兜春，沾遍杏烟樱粉。", 
            "最无端、艳冶年光，付与愁围病枕。", 
            "问怎把、永昼恹恹，艰难消尽。"
        ], 
        "title": "澡兰香", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "舞衣叶叶馀香在，欢场了却繁华债。", 
            "往事梦钧天，梦回情惘然。", 
            "疏枝霜后柳，病骨如人瘦。", 
            "来岁柳飞绵，楼空谁捲帘。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "春骀荡。", 
            "奈著眼、处处成惆怅。", 
            "无端暗引柔丝，自把吟魂密网。", 
            "香心枉费，漫闲倚、银屏笑周昉。", 
            "算词人、生带愁来，玉颜空许相抗。", 
            "征衫倦拍芳尘，望朱雀乌衣，何处门巷。", 
            "旧苑凄凉更谁见，珠泪涴、铜仙露掌。", 
            "早料理、移宫换羽，和海水、天风咽断响。", 
            "任纵他、罗绮轻盈，翠軿花外来往。"
        ], 
        "title": "尉迟杯", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "樱云冷压银漪边，春满了，澄湖面。", 
            "十二瑶峰来阆苑，眉痕敛黛，霞痕渲雪，山也如花艳。", 
            "登楼懒赋王郎怨。", 
            "回首神州似天远。", 
            "休道年年飘泊惯。", 
            "随风去住，随波舒卷，人也如鸥倦。"
        ], 
        "title": "青玉案", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "春晚，春晚，弱絮轻花飞满。", 
            "朱楼欢度华年，暮暮朝朝管弦。", 
            "弦管，弦管，底事哀音撩乱。"
        ], 
        "title": "转应曲", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "憔悴，憔悴，懒向花间回睇。", 
            "湘皋无限春寒，人远谁闻佩环。", 
            "环佩，环佩，冷落明珠莹翠。"
        ], 
        "title": "转应曲", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "韡纹皱碧波千顷，几痕疏雪摇秋影。", 
            "鸥梦入苍茫，仙乡即水乡。", 
            "轻烟笼晚翠，山意慵如睡。", 
            "何处避秦人，行吟独苦辛。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "风潇潇，雨潇潇，天末秋魂不可招，凄凉渡晚潮。", 
            "醒无聊，睡无聊，闲倚江楼擪玉箫，红灯影自摇。"
        ], 
        "title": "长相思", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "春睡起，先探阴晴天气。", 
            "帘卷春空天似水，晓云拖凤尾。", 
            "架上乱书慵理，且向小栏闲倚。", 
            "鸟踏庭花飞更坠，满枝红雨碎。"
        ], 
        "title": "谒金门", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "倦枕欹愁，重衾滞梦，小楼深锁春寒。", 
            "笙歌绕院，咫尺送喧阗。", 
            "想见华筵初散，怎禁得、酒冷香残。", 
            "空剩了，深宵暗雨，淅沥洗馀欢。", 
            "愁看，佳丽地，帷灯匣剑，玉敦珠槃。", 
            "怕人事年光，一样阑珊。", 
            "慢说霓裳调好，秋坟唱、禅味同参。", 
            "疏帘外，银澜弄晓，江上数峰闲。"
        ], 
        "title": "满庭芳  日内瓦湖畔残夜闻歌有感", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "深院愔愔。", 
            "破苔痕，寂寞独寻幽径。", 
            "东风僝僽，还共晚烟吹暝。", 
            "缟衣轻曳，问谁向、玉阑偷凭。", 
            "惊认作、粉魅窥人，却是老梅摇影。", 
            "孤芳素心堪印。", 
            "奈花非解语，闷怀难讯。", 
            "疏枝残雪，寒到翠禽都噤。", 
            "低徊往事，忆情话、小窗灯晕。", 
            "知甚处、驿使重逢，暗香折赠。"
        ], 
        "title": "一枝春", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "云气满乾坤，做尽荒寒高洁。", 
            "一寸盈盈小影，入乱峰层叠。", 
            "万松排翠接遥天，天籁也沉寂。", 
            "未忍游踪远去，怕诗魂孤绝。"
        ], 
        "title": "好事近", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "金丝织。", 
            "春衫织就金鸂鶒。", 
            "金鸂鶒，舞场初试。", 
            "万波回睩。", 
            "旧欢如梦休重说，秾华忏尽今非昨。", 
            "今非昨，白莲香里，缟衣参佛。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "警银屏好梦，蓦别院、繁弦凄咽。", 
            "试回倦眸，瀛波涵枕角。", 
            "水远烟阔。", 
            "问几多金粉，大千抛遍，赚众生哀乐。", 
            "秾华苦短凭谁说。", 
            "沟外桃英，篱边絮雪，旧时莺燕能识。", 
            "叹流光草草，催换今昨。", 
            "黄梁乍觉。", 
            "有灵犀清澈。", 
            "待把閒愁怨，都忏却。", 
            "仙娥破茧舒翼。", 
            "莫温黁更染，艳丝重织。", 
            "望缥缈、步虚非隔。", 
            "指碧落、别有星寰可许，倩魂长托。", 
            "高寒处、良夜休怯。", 
            "折芙蓉、在手天风外，铢衣控鹤。"
        ], 
        "title": "六丑", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "淩波学步。", 
            "试扶上小舟，轻移柔橹。", 
            "弱腕乍扬，已觉吟魂消银浦。", 
            "低昂一叶从回溯。", 
            "似蘸渌、蜻蜓栩栩。", 
            "半湾新涨，盈襟绀影，悄然来去。", 
            "休误。", 
            "烟霞无价，供欣赏、说甚他乡吾土。", 
            "几许梦痕，濯入沧浪慵回顾。", 
            "仙踪况许壶天住。", 
            "尽水佩、风裳容与。", 
            "西洋正恋瑶峰。", 
            "赤晶认取。"
        ], 
        "title": "绛都春  日内瓦湖习桨", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "雕阑几曲，月影盈盈初上。", 
            "泻一抹银辉如水，冷浸花魂。", 
            "悄倚孤梅，素心商略共温存。", 
            "寒翎戢翠，臒虬缀雪，伴定黄昏。", 
            "漏尽更阑，幽沉万籁，静掩千门。", 
            "正遥想、欢场春好，玉笑珠颦。", 
            "歌舞谁家，华灯红闹锦屏人。", 
            "凝情伫久，疏林落蕊，轻点苔痕。"
        ], 
        "title": "丑奴儿慢", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "景色何心说故乡，朱楼依旧见垂杨。", 
            "禁他冶叶不回肠。", 
            "凤翙有声锵紫塞，燕归无计认雕梁。", 
            "三千弱水溯中央。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "蕙带荷衣惜旧香，梦回禁得水云凉。", 
            "鱼书迢递诉愁肠。", 
            "已是槎浮通碧汉，更闻人语隔红墙。", 
            "星源由自见欃枪。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "劫后相看泪眼枯。", 
            "重思访旧一惊呼。", 
            "不知冥路觇人世，还似罗家鬼趣无。", 
            "情久熟，见偏疏。", 
            "西山结社尚留图。", 
            "素绡开处风烟起，一代丹青有楷模。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "公子归来燕燕忙。", 
            "也曾惊坐发清狂。", 
            "此日楼头双燕语。", 
            "人去。", 
            "无情帘额卷斜阳。", 
            "醉后乘骢鞭屡堕。", 
            "嘶过。", 
            "逸仙村畔路茫茫。", 
            "坏壁题诗聊遣恨。", 
            "休问。", 
            "海山何处觅神方。"
        ], 
        "title": "定风波 为人题逸仙村壁", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "天凝地冻，乱花飞洒，缀水精宫殿。", 
            "四望迷冥，矗遥峰如剑。", 
            "讶冲寒、朋来不速，笑索饮、金带鹴裘犹能典。", 
            "想留名、惟羡就狂，何用理轩冕。", 
            "衔杯又还止，万家豪富，竞妙歌清燕。", 
            "体僵声哽，独穷阁堪念。", 
            "愿祝此、东亩瑞叶，数亿廪、谷熟禾丰民心忭。", 
            "待欃枪都扫，与君同庆宴。"
        ], 
        "title": "六花飞 雪夜与友人饮，用松隐韵，赋呈", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "引霜枝蟉干，阳和渐泄，红苞新绽。", 
            "忆清溪、磴道数盘，携筇自访深茜。", 
            "云霞交绚。", 
            "几误了、天台刘阮。", 
            "细思客里，摘索繁花，总不似、吴门冷香幽院。", 
            "如今归看。", 
            "喜疏影横斜，池冰先泮。", 
            "金罍竭、玉山未倒，晨昏凭阑千遍。", 
            "条风催暖。", 
            "重惜取、粉残脂浅倩。", 
            "谁寄语、萼绿仙姿，忍来踪无定，又迟相见。"
        ], 
        "title": "折红梅 园梅盛开，惟绿萼才数分耳。临别怅惘，倚此酹之", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "豁蒙楼上凭阑处，萋萋又生春草。", 
            "桑泊维舟，台城散策，都是游踪曾到。", 
            "兵氛乍扫。", 
            "叹白首重来，故人偏少。", 
            "赖有英华，共穿云路步深窈。", 
            "山光凝黛似洗，独留尘外影，波际萦绕。", 
            "蜀道余年，京华旧梦，赢得尊前一笑。", 
            "浮生悟了。", 
            "看榜换银钩，壁空纱罩。", 
            "一杵残钟，送人归去好。"
        ], 
        "title": "台城路 游鸡鸣寺", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "玉手曾携，带翳柳轻云，醉踏香泥。", 
            "断桥南岸，应费新题。", 
            "素娥宝镜圆时。", 
            "酹清杯问水，端正看、琼树三枝。", 
            "自消凝、弄琼英数点，独照清漪。", 
            "疑收楚峰残雨，但怪得、当年门巷都非。", 
            "燕子重来，探花时候，十年轻负心期。", 
            "向吴娃深馆，翠禽语、似说相思。", 
            "放帘垂。", 
            "正午长漏迟，熏度红薇。"
        ], 
        "title": "春从天上来 感旧，集梦窗", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "南国音书寂，昼长闲闭门。", 
            "春阴日日滋红豆，不长相思长泪痕。"
        ], 
        "title": "一点春 其一", 
        "type": "词", 
        "yun": "元"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "乞米空传帖，雨珠难疗饥。", 
            "可怜射的山头石，无复从玄反白时。"
        ], 
        "title": "一点春 其二", 
        "type": "词", 
        "yun": "支"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "东阁梅开极盛时。", 
            "朝咏繁枝。", 
            "暮写疏枝。", 
            "个人风韵与花宜。", 
            "不假铅华，姑射冰姿。", 
            "别后情怀见后疑。", 
            "怅恍夷犹，无语颦眉。", 
            "欲陈芳酌更矜持。", 
            "我自怜卿，卿意怜谁。"
        ], 
        "title": "一剪梅", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "春城隐处花如雾。迷入花中去。", 
            "蕙栖菌阁贮仙姬。试听琅璈清响揭云飞。", 
            "一弹指顷年芳改。好梦终难再。", 
            "锦筵蜡烛自成行。可信有人拥髻背残釭。"
        ], 
        "title": "虞美人", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "桥下晴波涨浅蓝。", 
            "沿堤杨柳绿毵毵。", 
            "春意又随蜂蝶侣，到江南。", 
            "绣线工夫长日静，画屏风物旧来谙。", 
            "只恨玉关音讯杳，遣谁探。"
        ], 
        "title": "摊破浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "风雨一春多，好梦频惊觉。", 
            "应是朝来转快晴，处处闻啼鸟。", 
            "步屧绕芳篱，倚杖临清沼。", 
            "人老簪花莫自羞，花曾见、人年少。"
        ], 
        "title": "卜算子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "海棠红润经宵雨。", 
            "吐萼垂丝万千缕。", 
            "桃李衒新妆，惟觉粉羞脂污。", 
            "倾城号、端拟云章乞与。", 
            "连年不共花为主。", 
            "笑暂返、家园似羁旅。", 
            "银烛照开尊，任此夕、酣歌狂舞。", 
            "天明也、又踏东华尘土。"
        ], 
        "title": "月上海棠", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "花渐落。", 
            "趁早寻佳约。", 
            "舣舟柳岸春怀绰。", 
            "是处闻弦索。", 
            "向晚归来，门荒径悄，翻成落寞。", 
            "笺恨了，寄书谁托。", 
            "盟言在，敢忘却。", 
            "清阴低覆莺雏乐。", 
            "抵不住、东风恶。", 
            "轻棉才脱。", 
            "须重著。", 
            "怕情随衣薄。"
        ], 
        "title": "且坐令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "遣芳昼。", 
            "便小鼎焚香，深杯注酒。", 
            "甚中年才过，心情便非旧。", 
            "寻春欲赋燕台句，不柰东阳瘦。", 
            "任明朝、暗绿侵帷，坠红飘甃。", 
            "晴雨变何骤。", 
            "看泪涨荒波，恨迷烟岫。", 
            "燕燕知时，能知废兴否。", 
            "极天歌吹连烽火，万事堪摇首。", 
            "倚风前，独数隋堤剩柳。"
        ], 
        "title": "探芳信 花事正盛，懒不出游，风雨无时，渐成零落。用草窗西泠春感韵赋此", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "茧本销愁，茶烟破睡。", 
            "一年好景都慵记。", 
            "昨朝有客上陵回，始惊身在长安市。", 
            "胜侣云流，孤踪萍寄。", 
            "槐根梦醒今何世。", 
            "辛夷开了是残春，石麟闲卧斜阳里。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "燕子归来，恰绿阴院宇，春事阑珊。", 
            "玉销香减，秋千架冷，凄迷柳色如烟。", 
            "螺青点出遥峰，正思眉妩弯环。", 
            "渐黄昏、有哀笳断续，追梦初还。", 
            "天半皓月徐行，恐嫦娥未肯，守定孤寒。", 
            "况人间世，好景不永，杯酒争解愁颜。", 
            "空阶步影徘徊，伊人远隔关山。", 
            "对清辉、想同此竟夕，倚遍雕栏。"
        ], 
        "title": "爱月夜眠迟", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "柳遮驰道。", 
            "宝马香车来早。", 
            "未比当年，入社攒眉。", 
            "布地黄金共赞只园胜，上首文殊竟是谁。", 
            "解道本无一物，纤尘何处栖。", 
            "任看缤纷花雨弥天坠，结习空时不染衣。"
        ], 
        "title": "玉堂春 诺那精舍听经，译汉语者为□江胡□□女士", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "麴生自有回旋地。", 
            "料不作、封侯计。", 
            "尔汝相欢歌万岁。", 
            "前年蜀道，今年湖上，总是天公意。", 
            "孤云閒看醒还醉。", 
            "除却樊川更谁会。", 
            "荠苦荼甘同一味。", 
            "醉汇总唯恨，花枝狼藉，也似钗钿委。"
        ], 
        "title": "青玉案 次韵和尹默饮酒", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "渐入清和，已过修禊，卷帘犹怯余寒。", 
            "漫绿染、萦墙薜荔，叠砌菭钱。", 
            "双燕来从紫塞，衔泥共、软语花间。", 
            "应知得、觅遍旧痕，随处情关。", 
            "谁家数重院落，空閒杀、当年碧槛朱阑。", 
            "料未忍、琴书自佔，蹴断尘弦。", 
            "屈指春能几日，薰风起、又听初蝉。", 
            "归时节，凭寄半幅银笺。"
        ], 
        "title": "凤皇台上忆吹箫", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "倾国倾城绝代容。", 
            "有情偏遇薄情侬。", 
            "未闻阿母捶床怒，却道新人织素工。", 
            "恩易尽，泪无穷。", 
            "明朝沟水自西东。", 
            "成阴结子辛勤甚，不敌凉秋一夜风。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "吴则虞", 
        "era": "近现代", 
        "subtype": null, 
        "text": [
            "一程芳草清明近，吩咐莺鹂。", 
            "休凭悲啼。", 
            "留得春魂稳处栖。", 
            "绮罗未必真成障，诗到无题。", 
            "人到无依。", 
            "故国东来雁北飞。"
        ], 
        "title": "采桑子", 
        "type": "词", 
        "yun": null
    }, 
    {
        "author": "吴则虞", 
        "era": "近现代", 
        "subtype": null, 
        "text": [
            "红楼天远迷离处，鸾镜波凉。", 
            "紫佩萸香。", 
            "银烛高帘隔晓霜。", 
            "而今事事堪惆怅，灯炙西窗。", 
            "悄自思量。", 
            "反觉秋宵不是长。"
        ], 
        "title": "采桑子", 
        "type": "词", 
        "yun": null
    }, 
    {
        "author": "吴则虞", 
        "era": "近现代", 
        "subtype": null, 
        "text": [
            "玉笛银箫写韵幽。", 
            "中仙赋笔自夷犹。", 
            "一生花里迷蝴蝶，七夕星期隔女牛。", 
            "添别恨，负前游。", 
            "秾华换世冷于秋。", 
            "可怜半掬黄金泪，不铸相思只铸愁。"
        ], 
        "title": "于中好  题王碧山《花外集》", 
        "type": "词", 
        "yun": "尤"
    }, 
    {
        "author": "吴则虞", 
        "era": "近现代", 
        "subtype": null, 
        "text": [
            "鱼罾月静，蚓曲风凄，天涯寒与愁兼。", 
            "不为吟商，商声递入零缣。", 
            "身世惟馀孤盏，倚疏更、挑尽缠绵。", 
            "情最苦，又调筝人远，谁共幽研。", 
            "长记销魂湘岸，趁衰兰送别，锦字偷怜。", 
            "莫惜匆匆，胡麻已换千年。", 
            "流杯重寻去路，变红心、都化秋烟。", 
            "且絮得，耐今宵、推枕无眠。"
        ], 
        "title": "声声慢  和邵次公", 
        "type": "词", 
        "yun": null
    }, 
    {
        "author": "吴则虞", 
        "era": "近现代", 
        "subtype": null, 
        "text": [
            "雁断人归，花眠客散，些些渐了知闻。", 
            "一笛酸风，吹回万种愁根。", 
            "中年何事非蛇足，对空卮、枉费逡巡。", 
            "漫深颦。", 
            "才傍南枝，便觉孤恩。", 
            "鬓丝飞入鱼天水，并相思点点，都上秋雯。", 
            "遥睇丹山，泪河应比潮浑。", 
            "橘边书到知何日，迟云槎、百腊千春。", 
            "酒无神。", 
            "倦枕支愁，梦也难温。"
        ], 
        "title": "庆春泽  答陈匪石", 
        "type": "词", 
        "yun": null
    }, 
    {
        "author": "吴则虞", 
        "era": "近现代", 
        "subtype": null, 
        "text": [
            "云阶曾见惯。", 
            "对重逢琼娘，古欢何限。", 
            "索绪追凉，怕万妆争妒，背人梳浣。", 
            "倒影楼台，红半压、阑阴虬蔓。", 
            "恁是伶俜，还避珠丛，去莺来燕。", 
            "消息仙城初断。", 
            "记手种鸦锄，稚株人短。", 
            "换土霜根，甚梦瘦虫天，蚁槐荒宴。", 
            "老色西风，秋易倦、芳心难变。", 
            "化作龙香，洒入鱼笺恨满。"
        ], 
        "title": "三株媚  木芙蓉用梦窗韵和庞石帚", 
        "type": "词", 
        "yun": null
    }, 
    {
        "author": "吴则虞", 
        "era": "近现代", 
        "subtype": null, 
        "text": [
            "卷冰绡断语，影宛宛，麝尘中。", 
            "甚密计通词，香淹残帕，字泥初鸿。", 
            "疏栊。", 
            "急更倦雨，翳灯唇、一夜坠衰红。", 
            "未抵瑶缄直北，蓦惊画鼓城东。", 
            "倥偬。", 
            "欢事谢芳丛。", 
            "底处是仙蓬。", 
            "算十载消除，无端锦瑟，万感琼钟。", 
            "秋慵。", 
            "卷帘忍对，荐鲛珠、迸入露盘浓。", 
            "任是金奁玉柱，都他萍水馀踪。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "吴则虞", 
        "era": "近现代", 
        "subtype": null, 
        "text": [
            "素秋秋在水，木叶下，洞庭初。", 
            "看渺渺琼田，茫茫玉界，黯黯平芜。", 
            "晴湖。", 
            "沼吴去后，莹柔澜、犹似女儿肤。", 
            "万顷海惊化石，一泓月浸成珠。", 
            "蘧篨。", 
            "呵壁狂呼。", 
            "谁主客，甚黄苏。", 
            "叹无用年华，无功文字，无准乘除。", 
            "踌躇。", 
            "鬅鬙我发，过仙山、宜濯不宜梳。", 
            "夜半宫城近也，回桡怕有啼乌。"
        ], 
        "title": "木兰花慢  夜泛太湖", 
        "type": "词", 
        "yun": null
    }, 
    {
        "author": "吴则虞", 
        "era": "近现代", 
        "subtype": null, 
        "text": [
            "白发催行色。", 
            "叹穷途、老病兼愁，况惊悲诀。", 
            "归计未成儿女累，家似寒潮败叶。", 
            "未敢信、春宽壶窄。", 
            "春亦惜春春不住，便春风、也是长亭客。", 
            "君去也，那堪说。", 
            "天涯我益添衰孑。", 
            "对荆花、一尊凉照，酒兵骚屑。", 
            "万卷烂馀徒白眼，只有红鱼共唼。", 
            "怕更教、词肠吹裂。", 
            "分影渔灯江上宿，愿孤光、莫向离人缺。", 
            "波渺渺，迟书尺。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "吴则虞", 
        "era": "近现代", 
        "subtype": null, 
        "text": [
            "记听罢、西司残鼓。", 
            "拂拭珊瑚，钓竿何处。", 
            "九点齐烟，数峰清苦向谁语。", 
            "宦情如此，生意尽，前朝树。", 
            "历下古亭荒，要那日、杜陵重试。", 
            "凝伫。", 
            "怅仙人不见，料也十洲非故。", 
            "繁华过羽。", 
            "更休问、文章尘土。", 
            "我亦是、万里浮家，迸铅泪、绛河同注。", 
            "乞付与、荆关图取，海山盟主。"
        ], 
        "title": "长亭怨慢 奉题劳山纪游词。集中兼叙先世旧事，西司尤切时地，乔木苦岑之思，其寄于此矣", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "雁飞南阵，水流东派，一望秋深。", 
            "苍芦红树颜如锦，变了新村。", 
            "爱渔父归舟棹稳，喜田夫收粒仓屯。", 
            "山乡认，家家户户，都有最忙人。"
        ], 
        "title": "满庭芳", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "诗清字丽，溪山如画，水碧峰青。", 
            "倦来一枕庄周梦，蝴蝶飞轻。", 
            "日西下，柳昏花暝。", 
            "心期共，悟言一室，茗碗慰平生。"
        ], 
        "title": "满庭芳", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "憎利名用智，羡恬退逃世，百年中自是殊滋味。", 
            "享荣华得意，可曾闻将相身拘繫。", 
            "又岂见门第生荆杞，叹世间兴替本无常，劝迷人休矣。"
        ], 
        "title": "醉太平   警世", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "埋头终岁亲文史，春去秋来总不知。", 
            "人人都赞是良师，还自耻，白首一书痴。"
        ], 
        "title": "喜春来", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "莲塘倩女采秋香，一朵芙蓉样。", 
            "鸂鶒惊飞水生浪，溅衣裳，轻舟棹转回头向。"
        ], 
        "title": "小桃红 采莲女 其一", 
        "type": "曲", 
        "yun": "漾"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "游人岸上，空怜背影，难睹俏容芳。"
        ], 
        "title": "小桃红 采莲女 其二", 
        "type": "曲", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "诗词画字，搊弹歌吹，被英雄笑作雕虫戏。", 
            "古今来，栋梁材，经天纬地操权势。", 
            "享尽荣华居富贵，兴，也在你。", 
            "衰，也在你。"
        ], 
        "title": "山坡羊", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "及时雨，窗外听，润物细无声。", 
            "想田里秧苗绿，原头牧草青。", 
            "真个好多情，为人间送来了丰年瑞徵。"
        ], 
        "title": "梧叶儿  春雨", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "芳草远，柳丝长。", 
            "波平两岸阔，风细野花香。", 
            "钓鱼人共垂纶静，掠水时来燕一双。"
        ], 
        "title": "江南春  观渔", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "光转眼绿荫浓。", 
            "流阴速节序又秋冬。", 
            "岁不重来，时不重回，日不重逢。"
        ], 
        "title": "折桂令", 
        "type": "曲", 
        "yun": "冬"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "赪霞日夕天。", 
            "黄花两岸边。", 
            "碧波归棹远，村头起暮烟。", 
            "打渔还。", 
            "小儿女迎到船。"
        ], 
        "title": "后庭花  渔家", 
        "type": "曲", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "梦断五更鸡唱，心悬十亩秧稠。", 
            "起携锄耨奔田头。", 
            "风清犹自汗，日午未能休。", 
            "年成盼九秋。"
        ], 
        "title": "红绣鞋  农家", 
        "type": "曲", 
        "yun": "尤"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "吟诗作字淡生涯。陋室安居即是家。", 
            "儿孙满眼无牵挂。爱玉川七碗茶。", 
            "念弥陀心向维迦。秋云外雁阵南下。", 
            "春风里开遍鲜花。任天公摆布年华。"
        ], 
        "title": "水仙子  閒适", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "圆荷细细如盖，垂杨细细风飘。", 
            "一叶扁舟过长桥。", 
            "婉转歌声趁兰桡。", 
            "杂欢笑。"
        ], 
        "title": "[仙吕]青哥儿", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "诗情书情如酒，醉人枕上楼头。", 
            "吟罢挥毫写劲遒。", 
            "付与儿曹箧底收。", 
            "流传后。"
        ], 
        "title": "[仙吕]前调", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "夕阳已在山，柴门掩未关。", 
            "老翁探头看，儿孙犹未还。", 
            "务农难，恨无命当个官。"
        ], 
        "title": "[仙吕]后庭花   农民叹", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "溪边五六家，绯红两岸花。", 
            "打鱼人归也，棹歌满钓槎。", 
            "日西斜，炊烟缕缕迷晚霞。"
        ], 
        "title": "[仙吕]后庭花  溪村", 
        "type": "曲", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "一天细雨阴阴。", 
            "一庭芳草如茵。", 
            "一夜小楼欹枕。", 
            "一番花信。", 
            "一声杜宇深林。"
        ], 
        "title": "[越调]天净沙  春暮", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "閒书一纸金经。", 
            "轻弹一曲瑶筝。", 
            "几上炉香碗茗。", 
            "片时清梦。", 
            "数声啼破流萤。"
        ], 
        "title": "[越调]天净沙  閒适", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "几番燕语莺声。几夜客愁乡梦。", 
            "东风已觉不堪听。况是落红堆径。"
        ], 
        "title": "[中吕]最高楼  暮春客中", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "群山渐绿姿容秀。", 
            "到处莺声叶底流。", 
            "杨丝又是弄轻柔。", 
            "春已瘦，人共落花愁。"
        ], 
        "title": "[中吕]喜春来  暮春", 
        "type": "曲", 
        "yun": null
    }, 
    {
        "author": "吴蕉园", 
        "era": "近现代", 
        "subtype": "五言绝句", 
        "text": [
            "君去浔阳地，艰难又独回。", 
            "任他风浪急，聊共举琼杯。"
        ], 
        "title": "喜夫君星子脱险", 
        "type": "绝句", 
        "yun": "灰"
    }, 
    {
        "author": "吴蕉园", 
        "era": "近现代", 
        "subtype": "七言绝句", 
        "text": [
            "黄梅节近雨纷纷，绿满池塘流水闻。", 
            "无语门前数归蝶，小山花树暗如云。"
        ], 
        "title": "春日偶成", 
        "type": "绝句", 
        "yun": "文"
    }, 
    {
        "author": "吴蕉园", 
        "era": "近现代", 
        "subtype": "七言绝句", 
        "text": [
            "疏堤郊外叶残黄，卷就罗衣思更长。", 
            "料得家园丛桂发，清风几树好追凉。"
        ], 
        "title": "夏夜怀郅、鄣二弟", 
        "type": "绝句", 
        "yun": "阳"
    }, 
    {
        "author": "吴蕉园", 
        "era": "近现代", 
        "subtype": "七言绝句", 
        "text": [
            "七月西风到晚凉，小园瓜果已闻香。", 
            "半篮清翠归来晚，洗净尘沙傍野塘。"
        ], 
        "title": "野外撷菜归", 
        "type": "绝句", 
        "yun": "阳"
    }, 
    {
        "author": "吴蕉园", 
        "era": "近现代", 
        "subtype": "七言绝句", 
        "text": [
            "姊去潇湘几度春，小窗减却夜谈人。", 
            "归来何日常思念，因待洞庭红橘新。"
        ], 
        "title": "怀姊", 
        "type": "绝句", 
        "yun": "真"
    }, 
    {
        "author": "吴毓麟", 
        "era": "近现代", 
        "subtype": "七言绝句", 
        "text": [
            "昔叹画中行不到，居然今日画中游。", 
            "何因乞取倪迂笔，归去仍摩一段秋。"
        ], 
        "title": "秋日泛舟太湖口号", 
        "type": "绝句", 
        "yun": "尤"
    }, 
    {
        "author": "吴毓苏", 
        "era": "近现代", 
        "subtype": "七言律诗", 
        "text": [
            "青春毕竟误诗书，生不逢辰困草庐。", 
            "十载洪流知己少，几番风雨故人疏。", 
            "壮怀有志难投笔，世事无聊漫荷锄。", 
            "借问桃源何处是？奇言空负武陵渔。"
        ], 
        "title": "奉和谭莺初先生《自都归里》原玉", 
        "type": "律诗", 
        "yun": "鱼"
    }, 
    {
        "author": "吴毓苏", 
        "era": "近现代", 
        "subtype": "七言律诗", 
        "text": [
            "佳节联欢古寺中，飘零身世感萍踪。", 
            "放怀天地三杯醉，极目湖山百虑空。", 
            "点点芦花飞雪白，萧萧枫叶染霜红。", 
            "劳生半日闲难得，摘句寻芳兴转浓。"
        ], 
        "title": "壬寅九日次韵段文锦兄《登南山》", 
        "type": "律诗", 
        "yun": null
    }, 
    {
        "author": "吴毓苏", 
        "era": "近现代", 
        "subtype": "七言律诗", 
        "text": [
            "夜来人倦倚高楼，大地凝烟一望收。", 
            "寂寞梧桐风弄影，清凉天气客惊秋。", 
            "虫声唧唧三更静，月色溶溶万象幽。", 
            "独坐低吟浑欲醉，桂花香里几勾留。"
        ], 
        "title": "次韵孙效康君《秋夜遣兴》", 
        "type": "律诗", 
        "yun": "尤"
    }, 
    {
        "author": "吴毓苏", 
        "era": "近现代", 
        "subtype": "七言律诗", 
        "text": [
            "桂花香里记生辰，忽忽人间三十春。", 
            "泽畔行吟忧满腹，长沙痛哭泪沾巾。", 
            "田园寥落家何在，骨肉流离梦不亲。", 
            "翘首湖山风景异，等闲辜负少年身。"
        ], 
        "title": "三十初度感怀十首 其一", 
        "type": "律诗", 
        "yun": "真"
    }, 
    {
        "author": "吴毓苏", 
        "era": "近现代", 
        "subtype": "七言律诗", 
        "text": [
            "髫龄父命习春秋，自泛孤篷记少游。", 
            "勉我攻书绵世泽，望儿有志绍箕裘。", 
            "曾经国难闻笳曲，总为家贫惹客愁。", 
            "十载芸窗成一梦，怕将往事忆从头。"
        ], 
        "title": "三十初度感怀十首 其二", 
        "type": "律诗", 
        "yun": "尤"
    }, 
    {
        "author": "吴毓苏", 
        "era": "近现代", 
        "subtype": "七言律诗", 
        "text": [
            "辍学归来百感中，头衔终负可怜虫。", 
            "兵荒马乱生涯苦，地覆天翻世业空。", 
            "强借邻村湮骥足，且将断简课蒙童。", 
            "风尘碌碌成何事，一笔难投志不穷。"
        ], 
        "title": "三十初度感怀十首 其三", 
        "type": "律诗", 
        "yun": "东"
    }, 
    {
        "author": "吴毓苏", 
        "era": "近现代", 
        "subtype": "七言律诗", 
        "text": [
            "年年作嫁为谁忙，懒与痴人论短长。", 
            "不惯蠹鱼寻破卷，也随时世入名场。", 
            "求凰有曲情偏好，遣兴无题菊正黄。", 
            "料得愁山从此过，雪泥鸿爪遍都昌。"
        ], 
        "title": "三十初度感怀十首 其四", 
        "type": "律诗", 
        "yun": "阳"
    }, 
    {
        "author": "吴毓苏", 
        "era": "近现代", 
        "subtype": "七言律诗", 
        "text": [
            "浪迹江州事亦奇，少年车马任驱驰。", 
            "沧桑变幻今非昔，劳燕分飞东复西。", 
            "乡思每逢愁里动，闺情只有客中知。", 
            "无聊怕对团圆月，何日归来莫远离！"
        ], 
        "title": "三十初度感怀十首 其五", 
        "type": "律诗", 
        "yun": null
    }, 
    {
        "author": "吴毓苏", 
        "era": "近现代", 
        "subtype": "七言律诗", 
        "text": [
            "三年转瞬走天涯，游子飘零感岁华。", 
            "随意飞还同野鸟，无心舒卷若云霞。", 
            "春风荡绿鄱湖岸，时雨催开桃李花。", 
            "赢得砚田耕亦乐，书斋闲坐胜官衙。"
        ], 
        "title": "三十初度感怀十首 其六", 
        "type": "律诗", 
        "yun": "麻"
    }, 
    {
        "author": "吴毓苏", 
        "era": "近现代", 
        "subtype": "七言律诗", 
        "text": [
            "满眼寒云扫不开，那堪风雨打楼台。", 
            "田荆春瘁原无奈，椿树冬凋剧可哀。", 
            "瘦影自怜还自惜，此身多难复多灾。", 
            "满腔悲愤何由诉，唯有浇愁酒一杯。"
        ], 
        "title": "三十初度感怀十首 其七", 
        "type": "律诗", 
        "yun": "灰"
    }, 
    {
        "author": "吴毓苏", 
        "era": "近现代", 
        "subtype": "七言律诗", 
        "text": [
            "世路崎岖恨不平，谁怜有志事难成。", 
            "弟能就业何嫌远，妇可行医不为名。", 
            "稳坐渔船凭海浪，放开眼孔识人情。", 
            "一家四处欣康泰，同气连枝各自荣。"
        ], 
        "title": "三十初度感怀十首 其八", 
        "type": "律诗", 
        "yun": "庚"
    }, 
    {
        "author": "吴毓苏", 
        "era": "近现代", 
        "subtype": "七言律诗", 
        "text": [
            "骨肉流离已五年，妻孥今日庆团圆。", 
            "家园重建无资苦，食指频添只自怜。", 
            "一笔力难支六口，千钧担重压双肩。", 
            "但欣老母仍如旧，手抱孩童栩栩然。"
        ], 
        "title": "三十初度感怀十首 其九", 
        "type": "律诗", 
        "yun": "先"
    }, 
    {
        "author": "吴毓苏", 
        "era": "近现代", 
        "subtype": "七言律诗", 
        "text": [
            "卅年潦倒梦中过，世网撄人可奈何。", 
            "漫笑清风还故我，强消俗虑放高歌。", 
            "培儿育女心犹壮，傲雪凌霜志不磨。", 
            "诗礼家风须继续，不教事业付流波。"
        ], 
        "title": "三十初度感怀十首 其十", 
        "type": "律诗", 
        "yun": "歌"
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "锦帐春浓，玉堂昼永，风流彩结同心。", 
            "特鸾娇凤丽，两两留神。", 
            "宽却胸前宝袜，逗巫山、一段云情。", 
            "芙蓉绿缛鬓油腻，绛面潮赪真真。", 
            "千金一刻，算人间天上，消受新生。", 
            "最晓妆羞镜，偷觑伶俜。", 
            "故把侍引退，语檀郎巧送莺声。", 
            "双尖凤鞋弓样，是否时新。"
        ], 
        "title": "凤凰台上忆吹箫 贺友新婚", 
        "type": "词", 
        "yun": null
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "匆匆春光老。", 
            "况对着、酒阑人散，香销龙脑。", 
            "一片归心俊于鹃，径被离愁绊倒。", 
            "怎满地、胭脂却扫。", 
            "真个销魂肠不转，倩柳枝、遮住斜阳道。", 
            "别后书，抵多少。", 
            "宝马银鞍君兴好。", 
            "蓦尘起、须臾千里，虚增侬恼。", 
            "努力少年行乐耳，莫说相逢特早。", 
            "怕梦里、玉颜先渺。", 
            "踪迹天涯何处觅，苦宵来啼彻相鸟。", 
            "西楼上，月空皓。"
        ], 
        "title": "金缕曲 送别", 
        "type": "词", 
        "yun": null
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "涤我尘襟耳。", 
            "惟大王、当日之雄，乃能若此。", 
            "清人情怀无限好，真恁秋凉似水。", 
            "遮莫瑶琴声里。", 
            "一曲南薰生殿阁，把阜财、解愠都包矣。", 
            "因偃草，思君子。", 
            "者般消息情难已。", 
            "直令我、荷衣葵扇，一齐卷起。", 
            "把酒凭栏消白昼，恰好二三知己。", 
            "足相与、联吟擘纸。", 
            "正喜鸿毛今遇顺，看扶摇瞬息九千里。", 
            "故人意，聊复尔。"
        ], 
        "title": "贺新郎 当风", 
        "type": "词", 
        "yun": "纸"
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "夜静雕阑身独倚。", 
            "一瑶琴慵理。", 
            "银河多处，生恐浓云起。", 
            "宝篆温，兰香燕，情无已。", 
            "这眼儿穿破，九霄里。", 
            "这心儿倾自，五更起。", 
            "搁笔停杯，脉脉无宁思。", 
            "顾曲如梳，凉似水。", 
            "金波玉彩，照尽了、相思泪。", 
            "不减团圞，醉罗绮。", 
            "天上也，嫦娥不死。", 
            "人间也，鸳鸯长并倚。"
        ], 
        "title": "迷神引", 
        "type": "词", 
        "yun": null
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "绿碎窗蕉，翠摇楼竹，随风送到声娇。", 
            "檐牙屋角，正好于此。", 
            "阄诔拈韵，添多少、锦泛珠跳。", 
            "家濛里，江山如画，蓑笠数渔樵。", 
            "景饶。", 
            "当此际，烟丝密散，雾缕全消。", 
            "只淋漓一阵，水涨三篙。", 
            "是熟扁舟者也，疏篷外、烟柳条条。", 
            "关情在，家鸣涧鹤，声出小红桥。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "院宇深，云鬟小。", 
            "风案尘消，更把炉烟袅。", 
            "三沐三熏时最好。", 
            "篆怕风嘘，帘下银钩早。", 
            "玉漏迟，铜壶杳。", 
            "郁郁葱葱，一缕情多少。", 
            "记得鸳鸯衾惯抱。", 
            "午梦醒时，细细添龙脑。"
        ], 
        "title": "苏幕遮 焚香", 
        "type": "词", 
        "yun": null
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "青山送远红桥别。往事何堪细说。", 
            "懊恼鹧鸪啼彻。况是花时节。", 
            "离肠九转无时歇。江上锦鳞旷绝。", 
            "教喻愁心千迭。惟有窗前月。"
        ], 
        "title": "桃源忆故人 怀人", 
        "type": "词", 
        "yun": null
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "锦缆牵情，芳樽怕唱骊歌曲。", 
            "一天风雨送将归，极浦湘裙绿。", 
            "堤畔谁催华毂，真碾破、离愁万斛。", 
            "胡天雁到，江渚潮生，迟君寸牍。", 
            "渺渺浮踪，几时共剪西窗烛。", 
            "琵琶江山笛楼中，直恁欢情促。", 
            "往事题襟不复要，花前独酌。", 
            "月下孤吟，相思更续。"
        ], 
        "title": "烛影摇红 话别", 
        "type": "词", 
        "yun": null
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "江漠漠，双塔露孤峰。", 
            "倒射夕阳红。", 
            "疏篷晚弄人争渡，远树烟生鸟唤风。", 
            "这遥情，沙渚外，笛声中。", 
            "切莫向、棂头辜负酒。", 
            "切莫向、岸头辜负柳。", 
            "浪掷了，总成功。", 
            "闲话种桃寻道士，安排佣菜学英雄。", 
            "近黄昏，钟初动，月如弓。"
        ], 
        "title": "最高楼 即景", 
        "type": "词", 
        "yun": null
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "晓风残月。", 
            "无那人将别。", 
            "三迭阳关歌未阕。", 
            "哑哑栖鸟唤客。", 
            "花前尽此离樽。", 
            "愁多怕断花魂。", 
            "珍重布帆无恙，赠君惟有青春。"
        ], 
        "title": "清平乐 送友 其一", 
        "type": "词", 
        "yun": null
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "青山一路。", 
            "历历烟迷树。", 
            "握手旗亭莺解语。", 
            "代把离情细诉。", 
            "寄书好趁鱼肥。", 
            "有人遥夜相思。", 
            "生怕腰肢瘦损，缄愁莫忌当归。"
        ], 
        "title": "清平乐 其二", 
        "type": "词", 
        "yun": null
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "细柳汉家营，帐下健儿召募。", 
            "画角严城动也，正军符远戍。", 
            "单衣短后请长缨，目早无胡虏。", 
            "安排上马贼，更下马露布。"
        ], 
        "title": "好事近 送人征军", 
        "type": "词", 
        "yun": null
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "灯焰悄。", 
            "夜迢迢。", 
            "弄玉箫。", 
            "凉意凑，酒痕销。", 
            "入乡愁，增旅思，月儿高。", 
            "红豆冷，故关遥。", 
            "人落落，鸡嘐嘐。", 
            "祖生鞭，士行甓，真吾曹。"
        ], 
        "title": "三字令", 
        "type": "词", 
        "yun": null
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "好江山，相逢一笑开颜。", 
            "正落日、樵兄渔弟，歌声流出溪湾。", 
            "林擒无力红艇小，野簖初收白鹭闲。", 
            "明月不来，沧波无极，尊前莫漫唱阳关。", 
            "门楼外，山形依旧，独鹤几时还。", 
            "空留得，白云天末，黄石人间。", 
            "我本是、去年崔护，经秋饱看烟鬟。", 
            "题诗笔、蘸峨眉翠，斸药苔、欺竹泪斑。", 
            "沙嘴捞虾，殿头扑蝶，并将心事付孤鸿。", 
            "一层土、斜阳独倚，身世况多艰。", 
            "悔不似，模棱老子，生成痴顽。"
        ], 
        "title": "多丽 登水际竹邀楼有感", 
        "type": "词", 
        "yun": null
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "负手寻访芳草岸，榕阴渔父垂纶。", 
            "孤竿影瘦水成纹。", 
            "不关身外事，忌却眼前春。", 
            "一袭羊裘滩七里，神仙佳婿前因。", 
            "有时沽酒斫银鳞。", 
            "放歌江上月，醉卧陇头云。"
        ], 
        "title": "临江仙", 
        "type": "词", 
        "yun": null
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "寒。", 
            "日薄云轻午梦残。", 
            "无人管，花影上栏干。"
        ], 
        "title": "十六字令", 
        "type": "词", 
        "yun": null
    }, 
    {
        "author": "吴嘉谟", 
        "era": "近现代", 
        "subtype": null, 
        "text": [
            "春将晚，梁燕语呢喃。", 
            "白粉檐前新竹活，绿阴墙脚小眠酣。", 
            "樊尾月当蚕。"
        ], 
        "title": "江南好 饯春", 
        "type": "词", 
        "yun": null
    }, 
    {
        "author": "吴虞", 
        "era": "近现代", 
        "subtype": null, 
        "text": [
            "苏髯风流落儋耳，千古馀波犹丽绮。", 
            "载酒欲作淩云游，阿谁胸次蟠山水。", 
            "纷纶青简碧血莹，杨君卓荦探微旨。", 
            "每从糟粕写精神，宁借丹青传粹美。", 
            "手招屈宋报琼玖，足蹈曹刘想瑰玮。", 
            "风翻大海紫澜回，日出泰岱红云委。", 
            "乃知文字通造化，无怪当初泣群鬼。", 
            "得道常闻须慧业，六合归君一弹指。", 
            "尔来文学浸衰微，后生标榜守渣滓。", 
            "西抹东涂立名字，白璧遭抵黄钟毁。", 
            "南朝谢客腹空疏，北里师延音委靡。", 
            "筐箧琐语兔园册，禀拟干时拾青紫。", 
            "骅骝騄駬徒自哀，魍魉蚍蜉信堪耻。", 
            "喜君儒雅到古人，笑我荒唐蔑馀子。", 
            "三载倾心今始识，一朝握手情何已。", 
            "我落人间少同调，独抱孤怀向兰芷。", 
            "仙骨消磨伤墨翟，奇气摧残羞尹喜。", 
            "乾坤惨澹鶗鴂鸣，坐惜严霜凋众卉。", 
            "弥天未遇释道安，四海何来习凿齿。", 
            "延津龙剑偶然合，持赠琅玕感知己。", 
            "即今碧海飞红尘，慷慨相看同抚髀。", 
            "阴风飒飒日月旗，乾清门外胡笳起。", 
            "诏书已说赦黄巾，渡河更听呼苍兕。", 
            "姑苏台畔游麋鹿，铜驼陌上生荆杞。", 
            "陆沈谁与问神州，风景新亭泪如洗。", 
            "信陵身世付醇酒，鲁连富贵真敝屣。", 
            "君我飘摇奚足奇，恒河浩劫今方始。", 
            "周室何年贡白狼，汉家终望飞雄雉。", 
            "送君归去好闭门，莫言弃繻与折箠。", 
            "庾信江关自萧瑟，杜默才华馀涕泗。", 
            "无聊不用慕神仙，蓬岛沧桑亦如此。"
        ], 
        "title": "赠别杨载之（庚子年七月）", 
        "type": "古风", 
        "yun": null
    }, 
    {
        "author": "吴虞", 
        "era": "近现代", 
        "subtype": null, 
        "text": [
            "蜀江东流直趋海，元精爽烈逾干将。", 
            "峨眉秀色跨天半，势与五岳争低昂。", 
            "山川英灵久蟠结，忽发奇气生周郎。", 
            "周郎年才二十馀，一旦见我披肝肠。", 
            "为言天子圣且武，扫除秦法追虞唐。", 
            "方图王会开明堂，干戈岂料生萧墙。", 
            "屡抚头颅誓报国，阊阖荡荡不可望。", 
            "慕容囊底智多少，便欲折箠笞戎羌。", 
            "侧闻其语三叹息，人间万事初无常。", 
            "我生肮脏百不当，与世颠倒空昂藏。", 
            "读书破屋慕尧老，声出金石殊琅琅。", 
            "眼中不识叔孙通，管仲商鞅翻觉强。", 
            "神龙威凤露鳞羽，羞同末俗誇文章。", 
            "姚崇自是救时相，吕尚本为周代狂。", 
            "嗟君意气与我合，手弄日月参玄黄。", 
            "君看往载虬髯公，残棋一劫悲沧桑。", 
            "丈夫动足海内外，蹇驴去作扶馀王。", 
            "南阳布衣旧贫贱，抱膝且任风雷忙。", 
            "龙卧无聊偶然起，遂致鼎足分三方。", 
            "君我落拓竟何有，醉中揩眼望八荒。", 
            "淮阴市笑韩信怯，广武台令阮籍伤。", 
            "折槛惊闻从龙比，携瑟更拟寻师襄。", 
            "我歌君听应凄凉，唾手不用谈霸王。", 
            "黄帝学仙王母老，齐州九点烟茫茫。"
        ], 
        "title": "赠周克群", 
        "type": "古风", 
        "yun": "阳"
    }, 
    {
        "author": "吴虞", 
        "era": "近现代", 
        "subtype": null, 
        "text": [
            "君年十五六，事我同笔砚。", 
            "颇嫌萧选赋，爱读隐逸传。", 
            "每于针线馀，问难意不倦。", 
            "广庭佳卉新，高树流莺啭。", 
            "携手惜良辰，曲径方踪遍。", 
            "閒情归大雅，美景供清宴。", 
            "回忆昔时情，悲来徒辗转。"
        ], 
        "title": "悼亡妻香祖诗二十首（选七） 其一", 
        "type": "古风", 
        "yun": "霰"
    }, 
    {
        "author": "吴虞", 
        "era": "近现代", 
        "subtype": null, 
        "text": [
            "驾言归繁田，孤儿感家难。", 
            "曾参留苦言，王骏有深叹。", 
            "嗟哉颜黄门，后娶诫非谩。", 
            "采萍吟正哀，种蔬园自灌。", 
            "偕君椎髻隐，慰我方寸乱。", 
            "田家风俗古，尘外容樗散。", 
            "遁世拟高柔，妻贤堪爱玩。", 
            "只今赋招隐，独往空肠断。"
        ], 
        "title": "悼亡妻香祖诗二十首（选七） 其二", 
        "type": "古风", 
        "yun": "翰"
    }, 
    {
        "author": "吴虞", 
        "era": "近现代", 
        "subtype": null, 
        "text": [
            "人生能几何，百年固非久。", 
            "明灯照虚室，忆昔子相守。", 
            "图书罗万卷，整理出亲手。", 
            "同观废寝食，谈笑矜不朽。", 
            "靡惟风雅难，倍觉恩情厚。", 
            "亦知去不还，怅望频搔首。", 
            "既痛失贤妻，兼悲丧良友。", 
            "悠悠海内名，空令满身后。"
        ], 
        "title": "悼亡妻香祖诗二十首（选七） 其三", 
        "type": "古风", 
        "yun": "有"
    }, 
    {
        "author": "吴虞", 
        "era": "近现代", 
        "subtype": null, 
        "text": [
            "深山多豺虎，中原多盗贼。", 
            "猛虎犹可防，大盗能移国。", 
            "人权重宣言，斯理世所识。", 
            "自由当保障，固弗限南北。", 
            "奈何文奸言，哇声而紫色。", 
            "萧墙起干戈，萁豆煎不息。", 
            "骊山土忽焦，昆池灰尽黑。", 
            "幸福竟如斯，会见人相食。", 
            "当年苦专制，小民尚能活。", 
            "今尊为主人，仓皇弃家室。", 
            "流离数百万，厥罪犯何律。", 
            "嗟君欲逃死，古寺忍饥渴。", 
            "痴女夜半啼，忍泪不敢落。", 
            "暑湿中羸躯，一病遂到骨。", 
            "伟人兴正高，志士心弥热。", 
            "谁知破屋中，冤魂暗呜咽。"
        ], 
        "title": "悼亡妻香祖诗二十首（选七） 其四", 
        "type": "古风", 
        "yun": null
    }, 
    {
        "author": "吴虞", 
        "era": "近现代", 
        "subtype": null, 
        "text": [
            "送君返故乡，乃在旧林隈。", 
            "素车行旷野，悲风起黄埃。", 
            "昔与君同居，今兹予独来。", 
            "含凄寻履迹，一一生莓苔。", 
            "柴门结网丝，坏窗无复开。", 
            "乔木郁苍苍，啼鸟弄馀哀。", 
            "魂兮其有灵，行当共予回。", 
            "坟前抚稚女，此恨不可裁。"
        ], 
        "title": "悼亡妻香祖诗二十首（选七） 其五", 
        "type": "古风", 
        "yun": "灰"
    }, 
    {
        "author": "吴虞", 
        "era": "近现代", 
        "subtype": null, 
        "text": [
            "负土六百石，葬君予父旁。", 
            "累此丈五坟，松柏渐成行。", 
            "手奠黛花茶，不见君来尝。", 
            "痛哭墓门前，呼天泪淋浪。", 
            "他生倘相逢，斯世恨茫茫。", 
            "佳人与英雄，千载传芬芳。", 
            "一棺黄泉下，万事皆悲凉。", 
            "再拜别君灵，黯然神自伤。"
        ], 
        "title": "悼亡妻香祖诗二十首（选七） 其六", 
        "type": "古风", 
        "yun": "阳"
    }, 
    {
        "author": "吴虞", 
        "era": "近现代", 
        "subtype": null, 
        "text": [
            "恻恻归故庐，凄凄入君房。", 
            "笔墨陈几间，华幔自飘扬。", 
            "箱箧嫁时物，罗列尚成行。", 
            "明镜挂素壁，无复照晨妆。", 
            "当年合欢衾，逶迤覆空床。", 
            "处处睹遗迹，安知君已亡。", 
            "娇女牵我衣，呼母索果尝。", 
            "感此伤心人，独立久彷徨。"
        ], 
        "title": "悼亡妻香祖诗二十首（选七） 其七", 
        "type": "古风", 
        "yun": "阳"
    }, 
    {
        "author": "吴朝品", 
        "era": "近现代", 
        "subtype": "五言律诗", 
        "text": [
            "败北桑乾水，焚烧碧血腥。", 
            "徵兵无劲旅，几辈泣新亭。", 
            "时也军如墨，天乎醉未醒。", 
            "髑髅诸战骨，磷火一般青。"
        ], 
        "title": "感事", 
        "type": "律诗", 
        "yun": "青"
    }, 
    {
        "author": "吴朝品", 
        "era": "近现代", 
        "subtype": "七言律诗", 
        "text": [
            "广文官舍冷于冰，苜蓿长斋似老僧。", 
            "自笑牵萝聊补屋，惟期曲木尽从绳。", 
            "酒钱牢落苏司业，风味萧疏王右丞。", 
            "守静安贫元是福，夜凉禅诵喜篝灯。"
        ], 
        "title": "学舍创自乾隆辛丑二月荒废不可居因修葺之", 
        "type": "律诗", 
        "yun": "蒸"
    }, 
    {
        "author": "吴朝品", 
        "era": "近现代", 
        "subtype": "七言律诗", 
        "text": [
            "刘伶嗜酒醉颜酡，灵运游山爱薜萝。", 
            "春色满前供眼福，禅心无奈问头陀。", 
            "穿云古殿钟初动，背郭平桥水自波。", 
            "欲觅长生丹诀处，良辰况是客中过。"
        ], 
        "title": "人日登玄武山晚归至东山寺", 
        "type": "律诗", 
        "yun": "歌"
    }, 
    {
        "author": "吴朝品", 
        "era": "近现代", 
        "subtype": "七言律诗", 
        "text": [
            "海禁伤心失庙谟，一从互市便胡卢。", 
            "蚩氓财匮征难减，闲架商愁界已租。", 
            "议矿本非肥国计，和戎原是辟兵符。", 
            "澎湖唾手仍逃窜，太息将军负壮图。"
        ], 
        "title": "丁酉除夕感事 其一", 
        "type": "律诗", 
        "yun": "虞"
    }, 
    {
        "author": "吴朝品", 
        "era": "近现代", 
        "subtype": "七言律诗", 
        "text": [
            "国语殊方每异闻，象胥译馆号同文。", 
            "百年旧制拘绳臬，群喙狂言酿寇氛。", 
            "历算何须汤若望，佞臣终畏汉朱云。", 
            "中朝可惜长城坏，谁对星轺哭海军。"
        ], 
        "title": "丁酉除夕感事 其二", 
        "type": "律诗", 
        "yun": "文"
    }, 
    {
        "author": "吴朝品", 
        "era": "近现代", 
        "subtype": "七言律诗", 
        "text": [
            "莫道文臣不爱钱，苞竿谀贡自年年。", 
            "枢垣喜说模棱好，台谏休誇骨鲠贤。", 
            "名士贪荣遭禁锢，要津投刺忽腾迁。", 
            "京师拱卫称骁骑，神策兵骄剧可怜。"
        ], 
        "title": "丁酉除夕感事 其三", 
        "type": "律诗", 
        "yun": "先"
    }, 
    {
        "author": "吴朝品", 
        "era": "近现代", 
        "subtype": "七言律诗", 
        "text": [
            "蹙蹙司农日患贫，相公閒散暂藏身。", 
            "诏书罪己消灾眚，天室睦亲耐苦辛。", 
            "匏系儒官思养拙，杞忧除夜独吟呻。", 
            "谈时务者辽东豕，我亦人间虮虱臣。"
        ], 
        "title": "丁酉除夕感事 其四", 
        "type": "律诗", 
        "yun": "真"
    }, 
    {
        "author": "吴朝品", 
        "era": "近现代", 
        "subtype": "七言律诗", 
        "text": [
            "昨宵雪报雨廉纤，残腊寒威十倍严。", 
            "何处飞琼迷竹径，漫空屑玉压茅檐。", 
            "远山黯淡铺丹嶂，老树杈枒挂白盐。", 
            "我怪嫣红梅耐冷，居然粉态簇眉尖。"
        ], 
        "title": "江楼晴雪即景用东坡尖叉韵 其一", 
        "type": "律诗", 
        "yun": "盐"
    }, 
    {
        "author": "吴朝品", 
        "era": "近现代", 
        "subtype": "七言律诗", 
        "text": [
            "惊寒绕屋叹饥鸦，载酒人停问字车。", 
            "洗墨池边容洗盏，飞霞洞外尽飞花。", 
            "闭门僵卧袁安宅，咏絮清词道韫家。", 
            "疑是郪江明月夜，银蟾倒影路三叉。"
        ], 
        "title": "江楼晴雪即景用东坡尖叉韵 其二", 
        "type": "律诗", 
        "yun": "麻"
    }, 
    {
        "author": "吴朝品", 
        "era": "近现代", 
        "subtype": "七言律诗", 
        "text": [
            "书淫传癖我何堪，野术肉芝味旧谙。", 
            "独坐似禅持戒律，菲材弃世偶玄谈。", 
            "未逢詹尹机难卜，暂学渊明酒半酣。", 
            "十哭成都寥落恨，涸鳞枉自奋龙潭。"
        ], 
        "title": "独坐咏怀", 
        "type": "律诗", 
        "yun": "覃"
    }, 
    {
        "author": "吴朝品", 
        "era": "近现代", 
        "subtype": "七言律诗", 
        "text": [
            "原野萧疏秋气深，黄花时节快登临。", 
            "郑虔冷落偏佳趣，阮籍佯狂实苦心。", 
            "同辈联翩争赌酒，胜游得意好题襟。", 
            "伤怀独怨王夷甫，坐使神州半陆沉。"
        ], 
        "title": "庚子九日同人集李杜祠登春酣亭述怀 其一", 
        "type": "律诗", 
        "yun": "侵"
    }, 
    {
        "author": "吴朝品", 
        "era": "近现代", 
        "subtype": "七言律诗", 
        "text": [
            "觚棱重叠蚌溪边，香火一龛祀两贤。", 
            "先德正思培古迹，良辰何幸写新篇。", 
            "芙蓉犹媚春酣景，松子遥垂富乐巅。", 
            "涪雅未雕城郭旧，每瞻乔木倍凄然。"
        ], 
        "title": "庚子九日同人集李杜祠登春酣亭述怀 其二", 
        "type": "律诗", 
        "yun": "先"
    }, 
    {
        "author": "吴朝品", 
        "era": "近现代", 
        "subtype": "七言律诗", 
        "text": [
            "文章大匠冠三唐，一第无成事可伤。", 
            "天上星精从此谪，人间诗史尚为郎。", 
            "豪吟今古双词客，浪迹乾坤二草堂。", 
            "春树满溪花满院，攀萝倚石为谁狂。"
        ], 
        "title": "春日谒李杜祠", 
        "type": "律诗", 
        "yun": "阳"
    }, 
    {
        "author": "吴朝品", 
        "era": "近现代", 
        "subtype": "七言律诗", 
        "text": [
            "万贵千奢衣锦荣，浮云流电总虚名。", 
            "久为羁客诗常瘦，读罢离骚恨未平。", 
            "架上六经研旧业，眼前五斗醉先生。", 
            "土龙刍狗诚何用，道侣相逢学耦耕。"
        ], 
        "title": "有感", 
        "type": "律诗", 
        "yun": "庚"
    }, 
    {
        "author": "吴理堂", 
        "era": "近现代", 
        "subtype": "七言绝句", 
        "text": [
            "归来正遇雪霜天，几度围炉情话绵。", 
            "今夕共君怀酒别，一声珍重惜残年。"
        ], 
        "title": "赠方蔚峨三首 其一", 
        "type": "绝句", 
        "yun": "先"
    }, 
    {
        "author": "吴理堂", 
        "era": "近现代", 
        "subtype": "七言绝句", 
        "text": [
            "浊酒当筵泛一卮，胸怀磊落共襟期。", 
            "今君橐笔天涯去，劳我江乡多梦思。"
        ], 
        "title": "赠方蔚峨三首 其二", 
        "type": "绝句", 
        "yun": "支"
    }, 
    {
        "author": "吴理堂", 
        "era": "近现代", 
        "subtype": "七言绝句", 
        "text": [
            "书剑飘零遍十洲，皎然冰雪是同俦。", 
            "江皋一鹤清如许，又逞高风万里游。"
        ], 
        "title": "赠方蔚峨三首 其三", 
        "type": "绝句", 
        "yun": "尤"
    }, 
    {
        "author": "吴梦庚", 
        "era": "近现代", 
        "subtype": "七言律诗", 
        "text": [
            "前梁事迹已萧然，遗址而今闾巷传。", 
            "风溯六朝碑可拭，词成一代谱谁填。", 
            "空台人去馀秋草，古寺林深锁暮烟。", 
            "游客驱车来此境，松楸依旧碧参天。"
        ], 
        "title": "和方耕霞咏文选楼步原韵", 
        "type": "律诗", 
        "yun": "先"
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "银荷回照江波浅，小扇难遮面。", 
            "碧纱如梦悄寒时，雨雨风风天气最相思。", 
            "寻常巷陌都经惯，老去情怀懒。", 
            "闹红一舸可怜宵，不信钱塘今夜不通潮。"
        ], 
        "title": "虞美人 刘子庚（毓盘）《断梦离恨图》", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "小园听雨，早帘外落红几许。", 
            "岁华飞羽，了无俊游侣。", 
            "莫指旧门巷，怕见漫天烟絮。", 
            "劝君休报春归，对风色，感迟暮。", 
            "荒鸡唱午，可容我沧浪暂驻。", 
            "嫩寒庭宇，甚幽梦都阻。", 
            "题香坠欢渺，不是婵娟三五。", 
            "剩有堤畔垂杨，替人眉妩。"
        ], 
        "title": "清波引 可园送春", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "荡晴波日长风静，烟纱窗外低护。", 
            "隔帘一角遥山笑，看尽大江东去。", 
            "春换主，怕陌上花开，忘却归时路。", 
            "惊霜倦羽。", 
            "甚草暗西洲，人来南国，和泪听莺语。", 
            "才华误，谁料旗亭又赋，黄河远上残句。", 
            "鬓丝禅榻垂垂老，回首少年羁旅。", 
            "心更苦，待手拨箜篌，唱彻公无渡。", 
            "清游记取。", 
            "问鳷鹊楼前，两三萤火，今夜向何许。"
        ], 
        "title": "摸鱼子 秦淮秋集，有歌旧作“折桂令”北词者，赋此寄慨", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "江左悲秋，对废圃瑶华，万卉无色。", 
            "断阕慵歌，古愁难按，暮年慢抛心力。", 
            "灌园自息，露丛汲水霜天碧。", 
            "望旧国，身是，故邱坚卧义熙客。", 
            "庭院乍启，素月流空，岁寒深盟，长伴幽寂。", 
            "背西风孤芳冷落，南山回眼笑头白，扶醉探花知未得。", 
            "记海槎去，谁向岭表重阳，晚香应好，远怀驰驿。"
        ], 
        "title": "秋霁 访朱古微丈于听枫园。庭菊盛开，玄言彻悟，次梅溪韵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "叹秦淮秋老，杜曲门荒，金粉半尘土。", 
            "定有惊鸿态，妆成后，熏香初试纤步。", 
            "翠鸾漫舞，剩黛痕磨尽今古。", 
            "更凄感，一样临池里，当如是观否。", 
            "枯树，兰成心苦。", 
            "早涧东人远，巾帽非故。", 
            "零落沧桑影，铜仙泪，知他饱经风露。", 
            "岁华细数，对半规重想眉妩。", 
            "怕蕉萃菱花，还不许，绛云驻。"
        ], 
        "title": "眉妩 河东君妆镜，偕曹君直", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "看斜阳烟柳，淡月霜花，弹指岁华晚。", 
            "未了羁迟恨，春明路，匆匆芳意都变。", 
            "旧衫漫典，认半襟蔫泪犹暖。", 
            "万人海，独听荒城鼓，恨欢事天远。", 
            "回眼，蓬莱三浅，苦茂陵秋老，青鬓先换。", 
            "西北高楼起，雕檐外，窥人多少莺燕。", 
            "钿车麝展，正画堂重理丝管。", 
            "及听到啼乌，谁惜取，寸心怨。"
        ], 
        "title": "眉妩 长安秋感", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "锦江春事少，草堂无恙，苦吟人杳。", 
            "殢酒看花，休计近来愁抱。", 
            "回首西园赋笔，空梦里珠香萦绕。", 
            "窥镜笑，庾郎鬓影，都非年少。", 
            "短衣染编京尘，甚此夕当歌，有人凄啸。", 
            "万里南云，闲了故园花草。", 
            "静里一樽相对，尽过客留题凡鸟。", 
            "寒衣悄，铜街尚馀残照。"
        ], 
        "title": "玉漏迟 路金坡（朝銮）访我斜街寓斋，次草窗韵，即题其《瓠庐词》后", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "吹琼箫商声，记丁帘絮语，曾赋红情。", 
            "可念朱楼阑夜，坐花调笙。", 
            "思俊侣，多飘零，料近年桑乾潮平。", 
            "纵画里题香，愁边款酒，无奈对新亭。", 
            "芳郊外，凉风生，想西陵杜曲，还有流莺。", 
            "又怕红绡留字，紫云知名。", 
            "先话别，重寻盟，任客中明朝阴晴。", 
            "便韦曲相逢，霜天雁鸣，秋满城。"
        ], 
        "title": "寿楼春", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "万山环守，一线中原走，茸帽冲寒仗樽酒。", 
            "正长城饮马，大漠盘雕，羌笛里，吹老边庭杨柳。", 
            "雄关霄汉倚，俯瞰神京，紫气飞来太行秀。", 
            "天末隐悲笳，残霸山川，容易到夕阳时候。", 
            "甚辇路荆榛戍楼空，对眼底旌旗，几回搔首。"
        ], 
        "title": "洞仙歌 出居庸关，登八达岭", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "城西去，依旧照眼晴岚，障空高树。", 
            "东风还识天家，酿花酝柳，吹香弄絮。", 
            "启朱户，休道建章宫里，物华如故。", 
            "行吟小立长廊，垂虹万丈，淩霄噀雨。", 
            "应悟承平难再，几番昏晓，河山无主。", 
            "留此旧灰昆明，闲勘愁素。", 
            "罗衣对雪，重问凭阑处。", 
            "知何事沧江沸鼎，铜盘倾露。", 
            "泪洒蘅芜路，伎堂散尽，霓裳妙部。", 
            "鸾影惊鸿睹，空认取瑶台，朱颜仙姥。", 
            "绛云殿阁，不堪回顾。"
        ], 
        "title": "瑞龙吟 过颐和园", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "辛苦蜗牛占一庐，倚檐妨帽足轩渠。", 
            "依然浊酒供狂逸，那有名花奉起居。", 
            "三尺剑，万言书，近来弹铗出无车。", 
            "西园雅集南皮会，懒向王门再曳裾。"
        ], 
        "title": "鹧鸪天 答徐又诤（树铮）", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "玉京西去多山，山花红到云深处。", 
            "疲驴紧跨，停鞭遥指，十三陵路。", 
            "我亦亭林，麻鞋拜泣，黯然怀古。", 
            "看棱恩门外，丰碑突兀，留宸翰、伤高句。", 
            "偏遇清明风雨，问春郊、棠梨谁主。", 
            "薰天珰焰，沉渊诏狱，都归黄土。", 
            "大似前朝，靖康北狩，永嘉南渡。", 
            "喜寝园无恙，漫劳义土，种冬青树。"
        ], 
        "title": "水龙吟 昌平州谒明陵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "香篝薰被，谙尽单栖味。", 
            "迟日房栊花溅泪，知道春魂醒未。", 
            "年来销得狂名，南楼试听调笙。", 
            "只是寻常风月，不关莺燕寒盟。"
        ], 
        "title": "清平乐 和张孟劬尔田", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "旅程直，新柳长亭乍碧。", 
            "东郊外回望九重，日冷觚棱淡无色。", 
            "吴阊问旧国，应识长洲病客。", 
            "销凝处，缁化素衣，凄绝幽闺费刀尺。", 
            "哀吟认鸿迹，正草暗秋门，花谢瑶席，饥驱低首嗟来食。", 
            "算百岁如梦，万人如海，摇鞭归去趁快驿，笑多事南北。", 
            "悲恻，乱愁积。", 
            "叹白发江关，天地孤寂。", 
            "西楼把盏相思极，待薄醉欹枕，浩歌横笛。", 
            "阴晴难料，又夜雨，带泪滴。"
        ], 
        "title": "兰陵王 南归别京华故人，次清真韵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "南归苏季，叹貂裘都敝，重认家山浣花里。", 
            "对小窗儿女，鸡黍团圞，浑未改，年少承平身世。", 
            "明朝过四十，愁水愁风，何物才能令公喜。", 
            "更鼓丽谯空，红烛题椒，算荆楚岁时还记。", 
            "待斟酌天寒守梅仙，看生意婆娑，树犹如此。"
        ], 
        "title": "洞仙歌 癸亥除夕", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "故家池阁，招东华倦客，试寻孤约。", 
            "又岁晚三九光阴，看篱外几枝，破春红萼。", 
            "万感幽单，雁程紧北风寒作。", 
            "想词仙那日，闭户自吟，烧遍花药。", 
            "吴天鹧鸪正恶，念巾车去国，休问哀乐。", 
            "对四壁沉陆河山，指杯酒中原，镇若漂泊。", 
            "泻入琴丝，待诉与西园梅鹤。", 
            "凭雕阑半襟泪雨，画楼梦各。"
        ], 
        "title": "解连环 独游怡园感赋", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "深院停灯，但古月照檐，小步幽庭。", 
            "西风梳短发，甚夜气冥冥。", 
            "关山前度浪迹，旧巷陌可奈重经。", 
            "谁念我，对露桐枯坐，凄数长更。", 
            "平生、徵歌贳酒，年少俊怀，还负白下狂名。", 
            "重游如化鹤，已弱海波腥。", 
            "江表劫后寄旅，算影事客梦零星。", 
            "身未老，正九秋愁展霜翎。"
        ], 
        "title": "玉簟凉 重至金陵，寓斋寥寂，閒庭对月，凄然其为秋也", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "上国莺花，当年多少，红袖乌纱。", 
            "殢酒情怀，酿春天气，不似京华。", 
            "西郊芳树鸣笳，问别梦依依谢家。", 
            "丝竹消年，江湖听雨，又指天涯。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "短衣羸马边尘紧，五年三渡桑乾。", 
            "漫天晴雪扑雕鞍。", 
            "旗亭呼酒，黄月大如盘。", 
            "苦对南云思旧雨，杏花消息阑珊。", 
            "新词琢就付双鬟。", 
            "紫箫声里，看遍六朝山。"
        ], 
        "title": "临江仙", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "水云乡，不知何事凄凉。", 
            "看长川明灯子夜，依然旧日秋光。", 
            "羽衣宽歌翻湘月，银屏护鬓惹天香。", 
            "柔橹冲波，幽花媚客，几年湖海送清狂。", 
            "问佳丽淡烟轻粉，蝶怨板桥霜。", 
            "谁知得白头孤旅，犹近欢场。", 
            "笑楼台西风换尽，故园莺燕谁忙？", 
            "汜人归早捐汉佩，词仙老还办吴航。", 
            "尘墨题襟，翠樽话雨，紫萸重对内家妆。", 
            "荡客思古怀零乱，烟柳锁斜阳。", 
            "愁无托，醉携鸥鹭，共听沧浪。"
        ], 
        "title": "多丽 秦淮秋集", 
        "type": "词", 
        "yun": "阳"
    }, 
    {
        "author": "吴梅", 
        "era": "近现代", 
        "subtype": "五言律诗", 
        "text": [
            "祛庐通雅故，风土记清嘉。", 
            "卓绝名山业，岂徒小说家。", 
            "宦成已倾橐，病革尚栽花。", 
            "悟彻无生法，人间本有涯。"
        ], 
        "title": "悼曾孟朴先生", 
        "type": "律诗", 
        "yun": "麻"
    }, 
    {
        "author": "吴继曾", 
        "era": "近现代", 
        "subtype": "七言绝句", 
        "text": [
            "年华潦倒几经春，故剑难忘梦里身。", 
            "我未逢辰卿命短，死生俱是可怜人。"
        ], 
        "title": "春夜忆亡妻彩云，不禁凄然泪下，率成六绝，聊当一哭 其一", 
        "type": "绝句", 
        "yun": "真"
    }, 
    {
        "author": "吴继曾", 
        "era": "近现代", 
        "subtype": "七言绝句", 
        "text": [
            "英魂杳杳竟何之？闷对孤檠泪湿衣。", 
            "回忆昔年心粉碎，联床空有梦魂归。"
        ], 
        "title": "春夜忆亡妻彩云，不禁凄然泪下，率成六绝，聊当一哭 其二", 
        "type": "绝句", 
        "yun": "微"
    }, 
    {
        "author": "吴继曾", 
        "era": "近现代", 
        "subtype": "七言绝句", 
        "text": [
            "言工容德赞卿全，缘薄同衾仅二年。", 
            "一病音容成永诀，为卿悲愤为卿怜。"
        ], 
        "title": "春夜忆亡妻彩云，不禁凄然泪下，率成六绝，聊当一哭 其三", 
        "type": "绝句", 
        "yun": "先"
    }, 
    {
        "author": "吴继曾", 
        "era": "近现代", 
        "subtype": "七言绝句", 
        "text": [
            "阳台好梦岂重圆，香帕徒遗未忍看。", 
            "凭吊凄凉明月夜，满身风露不知寒。"
        ], 
        "title": "春夜忆亡妻彩云，不禁凄然泪下，率成六绝，聊当一哭 其四", 
        "type": "绝句", 
        "yun": "寒"
    }, 
    {
        "author": "吴继曾", 
        "era": "近现代", 
        "subtype": "七言绝句", 
        "text": [
            "书剑生涯负好春，廿年私语叹湮沦。", 
            "今宵往事重搜索，怕对生妻谈死人。"
        ], 
        "title": "春夜忆亡妻彩云，不禁凄然泪下，率成六绝，聊当一哭 其五", 
        "type": "绝句", 
        "yun": "真"
    }, 
    {
        "author": "吴继曾", 
        "era": "近现代", 
        "subtype": "七言绝句", 
        "text": [
            "返魂无术泪沾襟，云断巫山怨隔尘。", 
            "情爱不移缘可续，再生仍作并头人。"
        ], 
        "title": "春夜忆亡妻彩云，不禁凄然泪下，率成六绝，聊当一哭 其六", 
        "type": "绝句", 
        "yun": "真"
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "不信山林可赋闲，艳于金粉腻于烟。", 
            "莺花无赖自年年。", 
            "碎碾青琼成蓓蕾，乱抛红豆寄缠绵。", 
            "初禅怕住有情天。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "万叶鏖风，绿天凉闹山楼雨。", 
            "初收残暑，蓦地秋如许。", 
            "舟塔淩空，一点摇红炬。", 
            "心休怖，黝溟黟雾，也有光明路。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "艳骨冰清，仙心雪亮，羞看等閒罗绮。", 
            "柔乡羁素袜，指洛浦、芝田双寄。", 
            "淩波回睇。", 
            "任玉质金相，西来梳洗。", 
            "韶光里，盈盈欲语，通词谁试。", 
            "恰是，群玉山头，望有娀无恙，瑶台迤逦。", 
            "相逢悲隔世，洒千点，如铅香泪。", 
            "首邱容倚，写砑粉银笺，花铭同瘗。", 
            "归无计，只怜孤负，故山梅蕊。"
        ], 
        "title": "翠楼吟", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "烟霭三山远，沧溟万里迷。", 
            "身非双翼凤凰儿，已是与天相近与人离。", 
            "金粉衣难染，风花梦岂疑。", 
            "步虚来去几多时，除却瀛光岚影更谁知。"
        ], 
        "title": "风蝶令", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "叶落见城厢，疏枝恨早霜。", 
            "喜山林、乍换秋妆。", 
            "多谢倪郎传画笔，渲绛赭、点苍黄。", 
            "桥影恋残阳，沙痕引岸长。", 
            "锁羁愁、十里清湘。", 
            "著个诗人孤似雁，云黯淡，水微茫。"
        ], 
        "title": "南楼令", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "万红深坞。", 
            "怕香魂易散，九洲先铸。", 
            "铸千寻、铁网淩空，把花气轻兜，珠光团聚。", 
            "连袂人来，似宛转、蛛丝牵度。", 
            "认云烟缥缈，远共海风，吹入虚步。", 
            "铜标别番旧谱。", 
            "借云斤月斧，幻起仙宇。", 
            "问谁将、绕指柔网，作一柱擎天，近衔羲驭？", 
            "绣市低环，瞰如蚁、钿车来去。", 
            "更凄迷、斜阳写影，半捎茜雾。"
        ], 
        "title": "解连环  巴黎铁塔", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "一片斜阳，认古甃颓垣，蝌篆苔翳。", 
            "倦影铜驼，催入野花秋睡。", 
            "尽教残梦沉酣，浑不管、劫馀何世。", 
            "看凄迷、废垒萝蔓，犹似绮罗交曳。", 
            "艳尘空指前游地，黯销凝、屧香黏蕊。", 
            "大秦西望苍烟远，谁解明珠佩。", 
            "重溯故国旧闻，记八骏、曾驰周辔。", 
            "惹赋情绵邈，春痕长晕，穆瑶池际。"
        ], 
        "title": "玲珑四犯", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "彗尾腾光明月缺，天地悠悠，问我将安托。", 
            "一自鲁连高蹈绝，千年碧海无颜色。", 
            "容易欢场成落寞，道是消愁，试取金尊酌。", 
            "泪迸尊前无计遏，回肠得酒哀逾烈。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "海上秋来人不识，仙籁横空，只许仙心觉。", 
            "小立瑶台挥羽箑，新凉情绪凭谁说。", 
            "不用宫纱笼麝爝，帝网千珠，分作家家月。", 
            "惟愿冰轮常皎洁，何妨火伞颓西极。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "迤逦湖堤光似砑，汉女湘姚，尽态争游冶。", 
            "为避钿车行陌野，清吟却怕衣香惹。", 
            "别溥凝阴风定也，芦笛萧萧，濠濮间情写。", 
            "双占水天光上下，一凫对影成图画。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "炫芳丛，鞓红欧碧，年华又如此。", 
            "玄都观里，谁省识重来，赢得憔悴。", 
            "已谙世态浮云味，吟怀懒料理。", 
            "算也似、粉樱三见，归期犹未计。", 
            "风流弄绝塞胡妆，依然未减却、天姿名贵。", 
            "闲徙倚，问可是、洛阳迁地。", 
            "尽消受、蛮花顶礼，引十万、红云渡海水。", 
            "还怕说，宝栏春晚，宵来风雨洗。"
        ], 
        "title": "花犯   日内瓦湖畔牡丹数株，看花已二度，为题此阕", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "寻寻觅觅，印遍芳洲迹。", 
            "故国愁云横远碧，莫问梅枝消息。", 
            "异乡消得凭栏，身闲便觉天宽。", 
            "野柽红迷古堡，海棕青过沙湾。"
        ], 
        "title": "清平乐", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "锦屏曾隔，胡越同舟识。", 
            "花叶谁书传素翼，还待象胥重译。", 
            "前番山水因缘，今番槃敦联欢。", 
            "尽狎江湖凫雁，遍瞻万国衣冠。"
        ], 
        "title": "清平乐", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "山市驰橇，冰坛竞屐，胡天朔雪初乾。", 
            "已霁仍严，将融又结，疏林惯写萧闲。", 
            "风裁争峻，指松柏、相期岁寒。", 
            "飘零休诉，人远天涯，树老江潭。", 
            "年时苦忆长安。", 
            "云斗尖叉，吟兴遍酣。", 
            "官阁梅花，梁园宾客，梦痕一样阑珊。", 
            "暮秋千叠，拥云气、横遮乱山。", 
            "凄迷谁见，鸿爪西洲，马首蓝关。"
        ], 
        "title": "庆春宫   雪后", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "孰肯黄金市。", 
            "叹荒邱、尘封峻骨，一棺犹寄。", 
            "知否恩如花梢露，花谢露痕晞矣。", 
            "况幻影、游龙清戏。", 
            "人海茫茫银波外，问欢场、若个矜风义。", 
            "原惯态，是非异。", 
            "征轺曾访鸣珂里，黯馀春、小桃零落，绮窗深闭。", 
            "旧梦凄迷无寻处，消息翠禽重递。", 
            "算吟债、今番堪抵。", 
            "记取仙槎西来夜，荐灵风、倦枕惊涛里。", 
            "残酒醒，绛灯灺。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "处处烟波锁画桥，梦中犹自倦双桡。", 
            "仙源常寄转无聊。", 
            "欹枕乡心惊断雁，捲帘秋影见层嶕。", 
            "欲随风雨入中条。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "屐痕侵败藓。", 
            "自寻寻觅觅，岁阑心眼。", 
            "霜林弄秋绚。", 
            "挟西来金气，别严妆面。", 
            "乔松翠健。", 
            "羡只许、寒禽高占，似宣和、画本偷传，虬影鸷姿重见。", 
            "还看。", 
            "山眉愁倚，薄黛含颦，倦鬟堆怨。", 
            "美人骚畹。", 
            "迨迟暮，转凄艳。", 
            "尚依然绿遍，平芜如此，岂必花时堪恋。", 
            "对西风，料理清吟，赋情自远。"
        ], 
        "title": "瑞鹤仙  散步日内瓦公园即景", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "送征帆远去，孤馆悄归，只怜排闷无计。", 
            "绣椅空时，锦茵凹处，坐久馀温犹腻。", 
            "银褪糖衣，灰残芋尾，分明眼底。", 
            "恰匆匆、如梦相逢，那信伊人千里。", 
            "红萼新词漫拟，怅伶俜倦旅，岁阑心事。", 
            "听笑语谁家，暖人翠樽芳褉。", 
            "尚逢驿使，梅枝折寄。", 
            "冰雪邮程西比。", 
            "不辞化、一缕离魂，黏入缃苞寒蕊。"
        ], 
        "title": "望湘人", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "何人袖手，对横流沧海，一样无情似湘水。", 
            "任山留云住，浪挟天旋，争忍说、身世两忘如此。", 
            "千秋悲屈贾，数到婵娟，我亦年来尽堪拟。", 
            "遗恨满仙源，无尽阑干，更无尽、瀛光岚翠。", 
            "又变徵遥闻动苍凉。", 
            "倚画里新声，万松清吹。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "人间那是消魂处，咫尺西洲成小住。", 
            "翠澜三面绕妆楼，柔橹一双摇梦雨。", 
            "清歌叠引公无渡，休向枝头听杜宇。", 
            "从教憔悴滞天涯，肯说高寒愁玉宇。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "才华夙成。芳华渐蘦。", 
            "凄凉楚雨含情。借幽花自名。", 
            "湘帘纸屏。风枝露茎。", 
            "镫前瘦影娉婷。认他生此生。"
        ], 
        "title": "醉思凡 题马湘兰折枝兰花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "密叶摇窗，嫩菭铺径，绿阴旋满芳园。", 
            "几点荼蘼，不妨留作春看。", 
            "绕阶流水潺湲。", 
            "似人生、有去无还。", 
            "当时年少，豪情犹在，双鬓先斑。", 
            "龙涎香□，凤胫镫残。", 
            "窗奁贮恨，玉局销閒。", 
            "伊行薄倖，从今再见应难。", 
            "消息都悭。", 
            "望重门、如阻千山。", 
            "客衣单。", 
            "教谁将护，乍暖轻寒。"
        ], 
        "title": "夏初临", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "局促樊笼共一天。", 
            "群生相利复相煎。", 
            "何如饮酒乐余年。", 
            "残照波间轻荡漾，落花风里小回旋。", 
            "此时情绪最堪怜。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "检点笙歌多酿酒。", 
            "刻意寻欢，难解眉千绉。", 
            "阅尽人间翻覆手。", 
            "此身暂寄无何有。", 
            "宿醉醒迟窥户牖。", 
            "雨润侵衣，梅子圆如豆。", 
            "谩道绿阴能蔽昼。", 
            "当春曾见花如绣。"
        ], 
        "title": "蝶恋花 用稼轩词作起句", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "人生离合元无据。", 
            "况山川、乱后全非故。", 
            "城北高楼，街南绿树。", 
            "巢痕难觅双栖处。", 
            "荷花开遍长干渡。", 
            "□临分、遥隔荷花语。", 
            "此度相逢，熟梅时序。", 
            "半山亭下潇潇雨。"
        ], 
        "title": "七娘子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "去岁乾风起浊埃。", 
            "今年积润展黄梅。", 
            "蜀江涨势通吴国，一雨能教水没阶。", 
            "蛙坐叶，蚓钻苔。", 
            "断无巾屦过幽斋。", 
            "从知拂乱阴阳候，一例人天信可哀。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "芳塘似鉴。人面荷花相并艳。", 
            "夜静风来。暗递清香入酒杯。", 
            "彩云易散。千古茫茫同一叹。", 
            "落尽红衣。恰怨莲房结子迟。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "玉棱纤手，锦字和愁织。", 
            "新凉乍传佳会，来伫星桥侧。", 
            "何意凌波无术，偏假飞乌翼。", 
            "情丝千尺。", 
            "化为蛛网，还被秋风荡无迹。", 
            "心寄京华北斗，人更京华北。", 
            "遥想此际徘徊，也念南荒客。", 
            "儿女阶前斗巧，瓜果冰同擘。", 
            "匆匆今夕。", 
            "苕苕隔岁，依旧银河暮云碧。"
        ], 
        "title": "六么令 七夕，用梦窗韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "屈原何事沈湘，问天呵壁天方醉。", 
            "千秋冤愤，至今犹有，蛟龙噫气。", 
            "易世同符，彭咸遗则，超然尘壒。", 
            "过梅村桥畔，吴娘唱罢，潇潇雨，都成泪。", 
            "不恨文章逝水。", 
            "恨人閒、众芳芜秽。", 
            "金陵邀笛，巴山剪烛，胜游难再。", 
            "回首当年，吞声死别，几人同辈。", 
            "又谁能解得，词翁心事，在沧波外。"
        ], 
        "title": "水龙吟 大壮自湛后踰月乃为词以哭之", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "白云长护松楸。", 
            "思悠悠。", 
            "忆得倚闾人在泪悬眸。", 
            "树欲静。", 
            "风不定。", 
            "古今愁。", 
            "唯有画图珍重展还收。"
        ], 
        "title": "乌夜啼 为君璧题白云堂图", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "王母瑶池赋索居。", 
            "桃开桃落几番余。", 
            "山川难隔意何如。", 
            "八骏岂能追日驭，九华曾此降云车。", 
            "祗怜方朔是狂夫。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "长夏郁蒸忘懊恼。浮瓜沈李清游好。", 
            "团扇遗君素月如。题诗字密连珍珠。", 
            "君爱深情兼妙制。未教须臾去怀里。", 
            "秋风忽起暮寒生。从今捐置若为情。"
        ], 
        "title": "楼上曲", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "雨过涂成潦，风来树变秋。", 
            "蒋山高处乱云浮。", 
            "待扫浮云西北望神州。", 
            "勋业频看镜，行藏独倚楼。", 
            "愁心如海不能收。", 
            "却怪南朝天子总无愁。"
        ], 
        "title": "南歌子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "酒酣歌阕。", 
            "镫边细校新词律。", 
            "霜厓图就红千叶。", 
            "流水高山，肠共寸弦绝。", 
            "白头苦念长生诀。", 
            "翠娥残霸俱销歇。", 
            "夜台今夜愁无月。", 
            "可有闲情，持向故人说。"
        ], 
        "title": "醉落魄", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "秦楼中、有个人人。", 
            "看妆态、百般新。", 
            "彻夜清歌烧画烛，恣欢娱、未负芳春。", 
            "回风舞罢，惊鸿体段，飞燕精神。", 
            "乍分离、便惜腰围渐减，眉黛长颦。", 
            "潮通巫峡，波冷钱塘，双鱼犹寄殷勤。", 
            "忽讶珠沈并玉碎，绣帏空、镜匣尘昏。", 
            "归来万里，愁经曲巷，慵叩朱门。", 
            "似东坡、瘴海生还，恁时重忆朝云。"
        ], 
        "title": "合欢带", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "寂寞旧当炉处，长满闲花草。", 
            "忍忆求皇意好。", 
            "幸许是、相逢早。", 
            "万里桥边题柱了。", 
            "旌旗拥、远归蜀道。", 
            "头白文君新赋稿。", 
            "叹何曾偕老。"
        ], 
        "title": "凤孤飞", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "鲤鱼沈，雁迹渺。", 
            "似我离情深窈。", 
            "衣襟染、剩泪染征尘，至今难扫。", 
            "倚斜曛，送远燎。", 
            "万翼投林归鸟。", 
            "乡园在念，旧日吾庐，翠筠空老。", 
            "性本宜秋，但渐觉、风云气少。", 
            "暮年词赋，倦客京华，此意向谁道。", 
            "残堞依江表。", 
            "杖策频来，时序换了。", 
            "怕明朝、眺尽天涯，霜叶微脱路更杳。"
        ], 
        "title": "秋宵吟", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "轻云乍散。", 
            "看露出、姮娥半妆娇面。", 
            "记昔时玉阶，同坐开芳宴。", 
            "到如今、杯自举，只博一声长叹。", 
            "酒底泪珠何限。", 
            "空凝望眼。", 
            "便付与鳞鸿，说旧愁新怨。", 
            "倘果未抛盟誓，待重见。", 
            "料归计，身外有、阿谁羁绊。", 
            "不是程遥，是伊心远。"
        ], 
        "title": "秋夜月", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "杖藜扶我登高处。", 
            "远帆烟树。", 
            "西风吹破苍茫，揽白鸥閒语。", 
            "关河四塞休凭固。", 
            "抚今怀古。", 
            "几曾天堑长江，限楼船飞渡。"
        ], 
        "title": "玉树后庭花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "问吴宫鹿走是何人，当时为占星。", 
            "望湖波杳渺，鸱夷一舸，同载倾城。", 
            "犹胜沈渊玉冷，剑水吐蛟腥。", 
            "胥愤千年在，呜咽涛声。", 
            "藓蚀荒台琴意，换几番宫徵，尘梦都醒。", 
            "想西施妆罢，曾对越山青。", 
            "倚天风、思随秋远，遣霜红、相伴落烟汀。", 
            "空题恨、似弹棋局，心事难平。"
        ], 
        "title": "八声甘州 登灵岩访琴台遗址，下憩落红亭，题句。和梦窗韵", 
        "type": "词", 
        "yun": null
    }, 
    {
        "author": "吴笑天", 
        "era": "近现代", 
        "subtype": "七言律诗", 
        "text": [
            "已觉容颜减旧妍，忽然霜雪上华巅。", 
            "愁心作茧蚕垂老，忆思如麻烛自煎。", 
            "白日可怜消逝水，黄金何处买芳年。", 
            "佳人空自怀迟暮，我亦肠回明镜前。"
        ], 
        "title": "初见白发", 
        "type": "律诗", 
        "yun": "先"
    }, 
    {
        "author": "吴笑天", 
        "era": "近现代", 
        "subtype": "七言律诗", 
        "text": [
            "几年不踏家乡土，今日归来感慨多。", 
            "门外秋风红叶冷，雨中山色绿窗萝。", 
            "高堂老母欣犹健，牵袖稚儿喜欲歌。", 
            "毕竟飘蓬成底事，教人无路奈如何。"
        ], 
        "title": "感怀", 
        "type": "律诗", 
        "yun": "歌"
    }, 
    {
        "author": "吴恭亨", 
        "era": "近现代", 
        "subtype": null, 
        "text": [
            "金邪铁邪炉而冶，我撰泛滥良枝辞。", 
            "此事九流有出入，巨海今盛一军持。", 
            "所涉者浅辕局促，欧又抵巘姬孔衰。", 
            "自由言论与出版，道丧不丧文在兹。"
        ], 
        "title": "云间姚石子编吾文入南社集题后次均三首 其一", 
        "type": "古风", 
        "yun": "支"
    }, 
    {
        "author": "吴恭亨", 
        "era": "近现代", 
        "subtype": null, 
        "text": [
            "昔读社集魂已怖，读图不能赞一辞。", 
            "姚子柳子各怪物，其文轰轰雷鞭持。", 
            "柳违三年姚我昵，曰吴悔晦宁惫衰。", 
            "诗语自饰老自丑，东家无盐兹在兹。"
        ], 
        "title": "云间姚石子编吾文入南社集题后次均三首 其二", 
        "type": "古风", 
        "yun": "支"
    }, 
    {
        "author": "吴恭亨", 
        "era": "近现代", 
        "subtype": null, 
        "text": [
            "佩玉琼琚者谁子，袒肩孤娉放厥辞。", 
            "刀血模糊盗赦却，有宠负舟神扶持。", 
            "一个西湖咽在口，笠屐不偕怜吾衰。", 
            "炮火殷脑无家别，息壤在彼臣在兹。"
        ], 
        "title": "云间姚石子编吾文入南社集题后次均三首 其三", 
        "type": "古风", 
        "yun": "支"
    }, 
    {
        "author": "吴继曾", 
        "era": "近现代", 
        "subtype": "七言律诗", 
        "text": [
            "销魂花月倚窗前，月白花香别有天。", 
            "待月总怜花姊妹，看花且喜月团圆。", 
            "花因月色宜今夕，月照花容老昔年。", 
            "花月招人来小院，坐花醉月亦良缘。"
        ], 
        "title": "花月吟", 
        "type": "律诗", 
        "yun": "先"
    }, 
    {
        "author": "吴继曾", 
        "era": "近现代", 
        "subtype": "七言律诗", 
        "text": [
            "名山借读几经春，倦鹤重来证宿因。", 
            "江上青峰留画本，窗前修竹旧芳邻。", 
            "园颓花落连阶藓，室静台空满榻尘。", 
            "忙里生涯人小憩，抚今追昔感频频。"
        ], 
        "title": "游城山殿 其一", 
        "type": "律诗", 
        "yun": "真"
    }, 
    {
        "author": "吴继曾", 
        "era": "近现代", 
        "subtype": "七言律诗", 
        "text": [
            "闲寻旧梦忆当年，身世浮沉百感牵。", 
            "巢燕有声迎过客，浪花无际送归船。", 
            "烟尘物化伤师友，杨墨道行危圣贤。", 
            "游足倦时行缓缓，一鞭斜照夕阳天。"
        ], 
        "title": "游城山殿 其二", 
        "type": "律诗", 
        "yun": "先"
    }, 
    {
        "author": "吴继曾", 
        "era": "近现代", 
        "subtype": "七言律诗", 
        "text": [
            "风雨潇潇满赣江，携朋载酒附禅窗。", 
            "蓉花夹道迎人醉，诗韵分题未我降。", 
            "万里河山罹异劫，半篱野菊傲危邦。", 
            "钟声忽觉催归暮，忙煞谢公屐几双。"
        ], 
        "title": "丁宣庙招饮分韵民国丙子九日，侪骐、香山、谨甫诸君招饮于丁宣庙，席间拈阄分韵题诗，得江、窗、降、邦、双五韵", 
        "type": "律诗", 
        "yun": "江"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "风光最忆家乡好。", 
            "柳岸荷塘一望遥。", 
            "远山如黛水声骄。", 
            "欣晚照，霞彩上襟袍。"
        ], 
        "title": "[中吕]喜春来  故乡", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "当年文采风流士。", 
            "今日衰颜满鬓丝。", 
            "曾将彩笔写幽思。", 
            "耄耋时。", 
            "回首尽皆痴。"
        ], 
        "title": "[中吕]喜春来", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "烛灯明，读书声。", 
            "读来读去终何用。", 
            "那个高官懂五经。", 
            "富豪几个能吟咏。", 
            "全仗肚子里狰狞。"
        ], 
        "title": "[中吕]拨不断  读书叹", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "叹卑微，却因谁。", 
            "恨平生曾少风云志。", 
            "爱裴迪几篇辋水诗。", 
            "陶潜一则桃园记。", 
            "被隐伦误了咱一世。"
        ], 
        "title": "[中吕]拨不断", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "杏花谢，柳絮飞。", 
            "一番番风吹雨毁。", 
            "问东皇何意苦相催。", 
            "竞泼得春光似水。"
        ], 
        "title": "[双调]落梅风  暮春", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "荷花白，柳叶青。", 
            "小池塘月明风静，幽人不来谁共影。", 
            "怅孤怀似愁如病。"
        ], 
        "title": "[双调]落梅风", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "墨盈砚，纸数张。", 
            "漫挥毫王神米样，书就不邀时士赏。", 
            "只粘在自家墙上。"
        ], 
        "title": "[双调]落梅风", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "燕双飞，晚风微。", 
            "掠柳穿花去复回。", 
            "剪碎春魂飏作絮，杜鹃已唤不如归。"
        ], 
        "title": "[正宫]双鸳鸯  春暮", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "无情风雨繁华歇，满地堆黄叶。", 
            "天半断鸿哀，砌下幽蛩咽。", 
            "骚客秋心伤极也。"
        ], 
        "title": "[双调]清江引", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "郊原莽莽乱飞雪，竟日飘银屑。", 
            "一望白琉璃，百里行人绝。", 
            "数点寒鸦归去也。"
        ], 
        "title": "[双调]清江引", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "窗前鸣笛车影乱，日夜红尘漫。", 
            "书成纸满墙，弹罢琴堆案。", 
            "先生市居心自远。"
        ], 
        "title": "[双调]清江引  市居", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "屏居小楼谁是客，终日当窗坐。", 
            "朝看太阳升，暮看残阳落。", 
            "哪一个老来闲似我。"
        ], 
        "title": "[双调]清江引  闲居", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "赤夏炎炎似火流，路懒阳骄树尽愁。", 
            "鸟声听更幽。", 
            "我行殊未休。"
        ], 
        "title": "[越调]凭栏人", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "诗吟就，书写后，张素壁自家消受。", 
            "意绵绵风标还似旧，待知音摘来携走。"
        ], 
        "title": "[越调]寿阳曲", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "溪桥畔，看浣衣，女伴儿撩波相戏。", 
            "笑里又还斜睥睨，骂一声嘎嘣儿的你。"
        ], 
        "title": "[越调]寿阳曲  浣女", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "画行活的称画家，俗怪字自矜书法。", 
            "地北天南乱挥洒，直闯的财多名大。"
        ], 
        "title": "[越调]寿阳曲  书画家", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "万吹摇天户紧关，四座围炉火正欢。", 
            "放言情未阑。", 
            "举杯倾未乾。"
        ], 
        "title": "[越调]凭栏人   冬夜小集", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "春归何方，看窗外乱絮飞扬。", 
            "嫩莺儿叶底狂，双燕子垒雕梁。", 
            "忙，又过了满庭芳。"
        ], 
        "title": "[越调] 寨儿令  暮春", 
        "type": "曲", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "层峦罨翠临溪口，瀑泻乱飞花。", 
            "古亭张翼，小舟浮业，掩映蒹葭。", 
            "云闲欲遁，树高竞耸，竹懒争斜。", 
            "岸遥村隐，丛荫深处，三五人家。"
        ], 
        "title": "[黄钟]人月圆  村趣题画", 
        "type": "曲", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "古寺周遭溪水流，老树荫稠。", 
            "十里荷塘晚香柔，盈袖盈袖。"
        ], 
        "title": "[双调]庆宣和  村居夏晚", 
        "type": "曲", 
        "yun": null
    }, 
    {
        "author": "吴理堂", 
        "era": "近现代", 
        "subtype": "七言律诗", 
        "text": [
            "剑气群惊百鍊锋，廿年宦迹拟黄龚。", 
            "书陈盐铁搜情币，图案边陲佐折冲。", 
            "三径归来风满袖，一官长谢禄千钟。", 
            "携筇采药江皋去，双屐云深物外踪。"
        ], 
        "title": "简章大令砚芳二首 其一", 
        "type": "律诗", 
        "yun": "冬"
    }, 
    {
        "author": "吴理堂", 
        "era": "近现代", 
        "subtype": "七言律诗", 
        "text": [
            "元龙白首尚英豪，笔底文澜起怒涛。", 
            "吟兴长随江水涌，逸情遥逐岱云高。", 
            "曾从疆吏参戎幕，屈赴洪都佐法曹。", 
            "今夕穷通都莫问，一囊风月借诗逃。"
        ], 
        "title": "简章大令砚芳二首 其二", 
        "type": "律诗", 
        "yun": "豪"
    }, 
    {
        "author": "吴理堂", 
        "era": "近现代", 
        "subtype": "七言律诗", 
        "text": [
            "使君万里归来后，转瞬河梁又别离。", 
            "双屐踏残关塞路，一囊收尽古今诗。", 
            "沧江明月清尘抱，浊世牢愁托楚辞。", 
            "两鬓星星人共老，豪情犹似少年时。"
        ], 
        "title": "送方蔚峨表弟重游津门", 
        "type": "律诗", 
        "yun": "支"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "冶佚倡狂第一流，能招诽谤亦千秋。", 
            "人皆欲杀真名士，别有空华境自由。"
        ], 
        "title": "读《卢骚小传》感赋（四首） 其一", 
        "type": "绝句", 
        "yun": "尤"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "肖像庄严俨若神，生前谁复慰沈沦。", 
            "著书独解资金帛，我亦低头拜美人。"
        ], 
        "title": "读《卢骚小传》感赋（四首） 其二", 
        "type": "绝句", 
        "yun": "真"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "挫折平生志益坚，何妨激诡动当年。", 
            "英雄睥睨空千古，自养终须数亩田。"
        ], 
        "title": "读《卢骚小传》感赋（四首） 其三", 
        "type": "绝句", 
        "yun": "先"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "苍茫政学起风涛，东亚初惊热度高。", 
            "手得一编民约论，瓣香从此属卢骚。"
        ], 
        "title": "读《卢骚小传》感赋（四首） 其四", 
        "type": "绝句", 
        "yun": "豪"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "搬柴运水惭无法，附凤攀龙苦未能。", 
            "短后衣裳远游履，高台负手看呼鹰。"
        ], 
        "title": "书怀", 
        "type": "绝句", 
        "yun": "蒸"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "看罢红樱故倦游，文场追逐剧堪羞。", 
            "琵琶弦索鲜卑语，分付当前第一流。"
        ], 
        "title": "答董汉苍", 
        "type": "绝句", 
        "yun": "尤"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "海水群飞事可思，兰舟桂棹竟何之。", 
            "佳人别有伤心处，翠袖苍茫独立时。"
        ], 
        "title": "题杜柴扉（关）《蜀山夫人海天独立图》", 
        "type": "绝句", 
        "yun": "支"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "老共苏门赋采薇，羞言杀贼马如飞。", 
            "江湖满地遗民泪，三百年中此布衣。"
        ], 
        "title": "谒费此度祠（二首） 其一", 
        "type": "绝句", 
        "yun": "微"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "一门词赋几名家，明月扬州老岁华。", 
            "传得二南风雅派，诗人从古爱桃花。"
        ], 
        "title": "谒费此度祠（二首） 其二", 
        "type": "绝句", 
        "yun": "麻"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "小梦游仙记一时，玲珑红豆最相思。", 
            "前身自是梁江总，惯写琼花玉树词。"
        ], 
        "title": "题林山腴《明珠曲》", 
        "type": "绝句", 
        "yun": "支"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "威斗无灵笑渐台，冢中枯骨最堪哀。", 
            "不知郿坞燃脐日，可有中郎雪涕来。"
        ], 
        "title": "闻项城逝（六首选三） 其一", 
        "type": "绝句", 
        "yun": "灰"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "复辟争誇绝妙文，何劳丹穴更求君。", 
            "贰臣他日修佳传，记否青溪有范云。"
        ], 
        "title": "闻项城逝（六首选三） 其二", 
        "type": "绝句", 
        "yun": "文"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "龙血玄黄遍五洲，筹安无地泪横流。", 
            "空馀劝进徐陵笔，一表流传万古愁。"
        ], 
        "title": "闻项城逝（六首选三） 其三", 
        "type": "绝句", 
        "yun": "尤"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "落日城南忆旧游，浮生万事海中沤。", 
            "谁知陶侃亲栽柳，阅尽兴亡一代愁。"
        ], 
        "title": "七绝二首 其一", 
        "type": "绝句", 
        "yun": "尤"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "荒城寂寞少人行，城上栖乌叫数声。", 
            "为诵庾郎枯树赋，西风摇落不胜情。"
        ], 
        "title": "七绝二首 其二", 
        "type": "绝句", 
        "yun": "庚"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "湘绮楼空楚水流，萧萧斑竹迥生愁。", 
            "何如憔悴姜斋老，著罢黄书望九州。"
        ], 
        "title": "哀清翰林侍读王壬父诗（六首） 其一", 
        "type": "绝句", 
        "yun": "尤"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "少年抗志动湘淮，劝进文传素愿乖。", 
            "白首就官非得已，剧秦当日亦诙谐。"
        ], 
        "title": "哀清翰林侍读王壬父诗（六首） 其二", 
        "type": "绝句", 
        "yun": "佳"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "寂寞江山燕子飞，兴亡容易付斜晖。", 
            "书生尽解谈王命，应怪夷齐怨采薇。"
        ], 
        "title": "哀清翰林侍读王壬父诗（六首） 其三", 
        "type": "绝句", 
        "yun": "微"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "文章留得晋阳秋，挟策纵横感旧游。", 
            "老共侏儒争一饱，滑稽方朔太俳优。"
        ], 
        "title": "哀清翰林侍读王壬父诗（六首） 其四", 
        "type": "绝句", 
        "yun": "尤"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "被发伊川叹昔贤，忧来谁为洗腥膻。", 
            "漫师辟世陶徵士，宣统居然纪六年。"
        ], 
        "title": "哀清翰林侍读王壬父诗（六首） 其五", 
        "type": "绝句", 
        "yun": "先"
    }, 
    {
        "author": "吴虞", 
        "era": "近现代", 
        "subtype": "七言绝句", 
        "text": [
            "谁是文翁小吏才，千年石室长青苔。", 
            "飘零杜老悲诸将，空向江头痛哭来。"
        ], 
        "title": "哀清翰林侍读王壬父诗（六首） 其六", 
        "type": "绝句", 
        "yun": "灰"
    }, 
    {
        "author": "吴虞", 
        "era": "近现代", 
        "subtype": "五言律诗", 
        "text": [
            "扣角悲长夜，迷阳发短吟。", 
            "英雄欺世惯，贤圣误人深。", 
            "地狱谁真入，神州竟陆沉。", 
            "始知称盗蹠，微意费推寻。"
        ], 
        "title": "中夜不寐偶成八首（选二） 其一", 
        "type": "律诗", 
        "yun": "侵"
    }, 
    {
        "author": "吴虞", 
        "era": "近现代", 
        "subtype": "五言律诗", 
        "text": [
            "万物为刍狗，无知悯众生。", 
            "孔尼空好礼，摩罕独能兵。", 
            "遘祸庸奴少，违时处士轻。", 
            "最怜平等义，耶佛墨同情。"
        ], 
        "title": "中夜不寐偶成八首（选二） 其二", 
        "type": "律诗", 
        "yun": "庚"
    }, 
    {
        "author": "吴虞", 
        "era": "近现代", 
        "subtype": "五言律诗", 
        "text": [
            "郑虔吾老友，不见已多时。", 
            "东海红樱发，南城绿柳垂。", 
            "旧游明月在，心事古人期。", 
            "却感陈公子，歧途泣素丝。"
        ], 
        "title": "寄郑澹成（言）北京", 
        "type": "律诗", 
        "yun": "支"
    }, 
    {
        "author": "吴虞", 
        "era": "近现代", 
        "subtype": "五言律诗", 
        "text": [
            "举世非何害，孤怀迥不疑。", 
            "苍凉悲旧学，艰苦发新知。", 
            "大道谁先觉，横流叹此时。", 
            "辛勤怜海上，相赏有钟期。"
        ], 
        "title": "寄范皕诲笋上海", 
        "type": "律诗", 
        "yun": "支"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "海道烽烟处处传，空堂搔首思凄然。", 
            "兵临玉马朝周后，灾岂苍鹅出地年。", 
            "辟世徐君秦子弟，专征杨仆汉楼船。", 
            "莫将胜负疑天意，草草乾坤绝可怜。"
        ], 
        "title": "甲午节事八首 其一", 
        "type": "律诗", 
        "yun": "先"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "天畔登楼强醉歌，关心民困竟如何。", 
            "朱门丝管春秋艳，白眼河山涕泪多。", 
            "欲策治安无贾谊，问谁将帅比廉颇。", 
            "汉廷自有匡时略，出塞琵琶肯议和。"
        ], 
        "title": "甲午节事八首 其二", 
        "type": "律诗", 
        "yun": "歌"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "长鲸何日始行诛，抚髀苍凉缺唾壶。", 
            "刘湛安能同管葛，卫青那解学孙吴。", 
            "取盘枉画平戎策，聚米难为破敌图。", 
            "不及兰台班令史，洛阳宫殿赋东都。"
        ], 
        "title": "甲午节事八首 其三", 
        "type": "律诗", 
        "yun": "虞"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "江湖满地感无端，命将终思议筑坛。", 
            "不见军输同卜式，更闻盐铁论桓宽。", 
            "南人虚说攻心易，西域深愁断臂难。", 
            "自愧布衣徒潦倒，琼楼玉宇正高寒。"
        ], 
        "title": "甲午节事八首 其四", 
        "type": "律诗", 
        "yun": "寒"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "徵调何堪遍四方，华夷祸结恨茫茫。", 
            "夜观星宿悲刘向，久典枢机笑孔光。", 
            "列阵士惟闻化鹤，补牢人尽叹亡羊。", 
            "书生亦抱安危志，听彻荒鸡泪数行。"
        ], 
        "title": "甲午节事八首 其五", 
        "type": "律诗", 
        "yun": "阳"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "炮震如雷动紫宸，北来消息苦难真。", 
            "投鞭建业应无意，掩袂新亭竟有人。", 
            "漫效王罴提白棒，却忧张角起黄巾。", 
            "伤心怕问燕台畔，羽檄频惊报虏尘。"
        ], 
        "title": "甲午节事八首 其六", 
        "type": "律诗", 
        "yun": "真"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "中兴大帅几人存，忧国深宫累至尊。", 
            "张禹勋名归史笔，陈汤功罪付谁论。", 
            "亦知诸将堪持重，共道贤王又拜恩。", 
            "梦里霸陵原上去，摩挲铜狄暗销魂。"
        ], 
        "title": "甲午节事八首 其七", 
        "type": "律诗", 
        "yun": "元"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "朝廷自昔慎佳兵，敢请长缨报圣明。", 
            "陆贾诗书宜盛世，谢安丝竹误苍生。", 
            "六师罢舞朱鸢乐，四海空传白马盟。", 
            "十万横行时势异，凄凉怀古不胜情。"
        ], 
        "title": "甲午节事八首 其八", 
        "type": "律诗", 
        "yun": "庚"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "邓君才调信翩翩，尽写山阴九万笺。", 
            "谁识经纶如涑水，高谈泽潞见樊川。", 
            "畸人杜默空弹泪，名士王戎亦爱钱。", 
            "家国凄凉满怀抱，倦来支枕梦游仙。"
        ], 
        "title": "访寿遐不值却寄", 
        "type": "律诗", 
        "yun": "先"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "治安策好竟谁怜，辜负瑶华十万笺。", 
            "有限文章教虱诵，无聊人物付诗传。", 
            "山川形势思孙策，宇宙纵横待鲁连。", 
            "憔悴闭门还种菜，汉家何日勒燕然。"
        ], 
        "title": "赠曾阖君四首 其一", 
        "type": "律诗", 
        "yun": "先"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "秦筝抚罢事堪伤，红泪凄凉剩几行。", 
            "世外烟霞成痼疾，眼前风景即沧桑。", 
            "荒唐秽行同孙绰，运命孤怀叹李康。", 
            "便遇平生文字友，金盘何用荐槟榔。"
        ], 
        "title": "赠曾阖君四首 其二", 
        "type": "律诗", 
        "yun": "阳"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "白羽何时效一挥，毛锥三寸壮心违。", 
            "能图狗马功原薄，已落骅骝事总非。", 
            "相士齐桓难不肉，求才楚国但知肥。", 
            "由来富贵输贫贱，合向丹徒作布衣。"
        ], 
        "title": "赠曾阖君四首 其三", 
        "type": "律诗", 
        "yun": "微"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "惆怅华年少故知，相逢今日未嫌迟。", 
            "班彪儿女堪修史，王霸夫妻尽避时。", 
            "一箧谤书磨傲骨，三闾幽意忆娥眉。", 
            "自怜才地宜江海，早晚从君理钓丝。"
        ], 
        "title": "赠曾阖君四首 其四", 
        "type": "律诗", 
        "yun": "支"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "四十非儒恨已迟，公虽怜我众人嗤。", 
            "门庭自辟心疑古，胆识冲天智过师。", 
            "垂老名山游兴在，横流沧海叹谁知。", 
            "益州耆旧凋零尽，下马陵高望转悲。"
        ], 
        "title": "哭廖季平前辈", 
        "type": "律诗", 
        "yun": "支"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "早年谈易记儒生，意气翻惊四海横。", 
            "党锢固应关国计，罪言犹足见神明。", 
            "尽知大胆如王雅，何必高文似马卿。", 
            "万古江河真不废，新书还望狱中成。"
        ], 
        "title": "寄陈独秀狱中", 
        "type": "律诗", 
        "yun": "庚"
    }, 
    {
        "author": "吴虞", 
        "era": "近现代", 
        "subtype": "七言律诗", 
        "text": [
            "谬推名士胜东南，曳尾聊堪继漆园。", 
            "已幸神清逢卫介，自怜骨相比虞翻。", 
            "救时痛哭无长策，传世相看只罪言。", 
            "三楚风流文采美，欲从渔父住湘源。"
        ], 
        "title": "得章行严书并所撰《甲寅》", 
        "type": "律诗", 
        "yun": "元"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "幽香淡淡九畹，瘦影疏疏半墙。", 
            "昨夜绮窗月下，有人梦到潇湘。"
        ], 
        "title": "题郭风惠先生画竹兰", 
        "type": "六言诗", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "蒲节细抽翡翠，蓼花深著胭脂。", 
            "澄塘秋色如锦，幽鸟鸣声胜诗。"
        ], 
        "title": "题今人仿边鸾景昭寒塘集禽图", 
        "type": "六言诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "枝头已炫红叶，渚畔仍抽荻芽。", 
            "乔木云天纵好，何如此地为家。"
        ], 
        "title": "同上夏午樵老师嘱作", 
        "type": "六言诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "谈诗不守成说，好客应妨醉眠。", 
            "花草因公可敬，图书于我多缘。"
        ], 
        "title": "过友人居留题", 
        "type": "六言诗", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "谈书不泥迂说，落笔博显师承。", 
            "一卷临池偶得，八法盛代中兴。"
        ], 
        "title": "题唐逊志（字仲珣）先生著临池偶得先生尊人震均著有天咫偶闻", 
        "type": "六言诗", 
        "yun": "蒸"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "岂肯寄人篱下，更羞华室盆栽。", 
            "幽崖一簇如雪，冒雨凌霜自开。"
        ], 
        "title": "题幽崖白菊", 
        "type": "六言诗", 
        "yun": "灰"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "秋。", 
            "落叶萧萧过碧楼。", 
            "梢头月，寂寂上帘钩。"
        ], 
        "title": "十六字令", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "记否晚妆初过，轻著香红些个。", 
            "小立背花阴，被我偷尝樱颗。", 
            "佯躲，佯躲，含笑娇嗔不可。"
        ], 
        "title": "如梦令", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "寒风起，卷尽碧天霞。", 
            "水市灯昏迷客路，星桥夜冷盼归车。", 
            "别梦落谁家。"
        ], 
        "title": "忆江南  送别", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "欢情忆，最忆乍逢卿。", 
            "隐隐春山眉黛浅，盈盈秋水眼波明。", 
            "谁道不多情。"
        ], 
        "title": "忆江南 其一", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "欢情忆，最忆是同游。", 
            "满地绿阴和月卧，一栏红雨替花愁。", 
            "时节近中秋。"
        ], 
        "title": "忆江南 其二", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "欢情忆，最忆可怜宵。", 
            "已许琴心舒锦带，却羞霞面护轻绡。", 
            "谁个不魂销。"
        ], 
        "title": "忆江南 其三", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "欢情忆，最忆两情长。", 
            "北海月明浮桂棹，西楼夜暖话银釭。", 
            "悔道是寻常。"
        ], 
        "title": "忆江南 其四", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "野风吹，田水涨。", 
            "岸上柳丝飘浪。", 
            "栖鹭白，稻秧青。", 
            "远山眉黛横。", 
            "天已暮。", 
            "休归去。", 
            "堪爱此间幽趣。", 
            "云散缕，月悬钩。", 
            "衣单凉似秋。"
        ], 
        "title": "更漏子  忆早年田野晚兴", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "柳风轻，荷雨骤。", 
            "一霎晚凉时候。", 
            "鱼伏水，鸟还家。", 
            "满塘鸣乱蛙。", 
            "丰年曲，听不足。", 
            "归路歌声相属。", 
            "明月上，白云稀。", 
            "清光照我衣。"
        ], 
        "title": "更漏子", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "竹风轻，花雨细。", 
            "门外韶光馀几。", 
            "莺啭树，燕栖梁。", 
            "倚窗人意长。", 
            "孤衾薄。", 
            "闲楼阁。", 
            "万种心情难说。", 
            "一阵阵，一声声。", 
            "凄清不忍听。"
        ], 
        "title": "更漏子  暮春雨", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "霏霏漠漠朝朝雨。莺莺燕燕双双语。", 
            "红湿碧栏杆。香风催晓寒。", 
            "珠帘慵不卷。枕上潇湘远。", 
            "何日得相逢。溪山千万重。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "影移花月残香冷。冷香残月花移影。", 
            "栏拂晓风寒。寒风晓拂栏。", 
            "醉眠孤拥被。被拥孤眠醉。", 
            "深院一声禽。禽声一院深。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "客来共讶蜗居陋，诗成自喜吟蝉瘦。", 
            "纸爆乱飞红，閒情似酒浓。", 
            "长天归翼急，袖手看云立。", 
            "西北玉楼新，高歌听奂轮。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "河水，河水。", 
            "一曲潺湲春泪。", 
            "韶华载向东流，哪管人间白头。", 
            "头白，头白，肠断几年离索。"
        ], 
        "title": "转应曲", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "杨柳，杨柳。", 
            "又是飞绵时候。", 
            "濛濛乱扑人衣，十里五里路迷。", 
            "迷路，迷路，客子不知归处。"
        ], 
        "title": "转应曲", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "红豆，红豆。", 
            "知否相思消瘦。", 
            "杜鹃啼月更更，总怨征人薄情。", 
            "情薄，情薄，春尽谢家池阁。"
        ], 
        "title": "转应曲", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "河畔，河畔。", 
            "杨柳斜飘金线。", 
            "杏花小雨纷纷，路上行人断魂。", 
            "魂断，魂断，村外酒帘微掩。"
        ], 
        "title": "转应曲", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "春雪，春雪。", 
            "片片飞来愁绝。", 
            "未能洗涤河山，空惹江天暮寒。", 
            "寒暮，寒暮，一阵昏鸦如雨。"
        ], 
        "title": "转应曲", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "惆怅，惆怅。", 
            "睡觉被翻红浪。", 
            "梦中一霎相逢，巧笑依然倩容。", 
            "容倩，容倩，邈邈蓬山人远。"
        ], 
        "title": "转应曲", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "楼外青山山际树。", 
            "树影山光，掩映参差暮。", 
            "淅淅凉风吹牖户。", 
            "秋声正伴书声苦。", 
            "蟹簖横斜丹蓼浦。", 
            "一叶扁舟，和笛穿云去。", 
            "隔岸人家呼鸭鹜，半钩新月明烟渚。"
        ], 
        "title": "蝶恋花  题画", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "峰染赪云，村笼碧霭，林点乌鸦。", 
            "曲径人稀，长空雁邈，野渡船斜。", 
            "更听瀑泻声哗。", 
            "望远处、枫红胜花。", 
            "日夕天秋，无穷美景，趣在山家。"
        ], 
        "title": "早春怨", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "向晓步清溪，堤畔绿深红浅。", 
            "流水无情东去，载落花邈远。", 
            "此心应惜好时光，莫把閒情恋。", 
            "来往衔泥不息，看营巢飞燕。"
        ], 
        "title": "好事近", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "一春风雨误花期，锦枕日斜欹。", 
            "满眼迷濛，满怀惆怅，草草过芳时。", 
            "画栏记得曾携手，燕子近人飞。", 
            "几度欢娱，几番寂寞，憔悴有谁知。"
        ], 
        "title": "少年游", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "东风来万里，大地韶光溥。", 
            "桃靥对客笑，柳腰为客舞。", 
            "万物化欣欣，向荣各得主。", 
            "叹息古英雄，寂寞归黄土。"
        ], 
        "title": "春兴二首 其一", 
        "type": "古风", 
        "yun": "麌"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "对此好春光，诗兴增几许。", 
            "我年才十五，壮怀迈前古。", 
            "徘徊小园里，淑气扑眉宇。", 
            "意得忽狂吟，天机自吞吐。"
        ], 
        "title": "春兴二首 其二", 
        "type": "古风", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "百金买冰鞋，千金制裘氅。", 
            "男男杂女女，驰骋坚冰场。", 
            "放足白琉璃，一纵逾十丈。", 
            "结伴日暮归，欢快笑声朗。", 
            "路过蓬门女，饥傍寒灯纺。"
        ], 
        "title": "溜冰", 
        "type": "古风", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "虎而耽，罴而息。", 
            "背负苍苍爪叩石，时不至兮且敛翮。"
        ], 
        "title": "题栖鹰图", 
        "type": "古风", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "秋波绿兮秋草黄，幽禽无数来寒塘。", 
            "争鸣争逐相趋跄，高低遐迩时回翔。", 
            "团荷已老蒹葭苍，轻飔紫蓼低复昂。", 
            "殷殷红叶微沾霜，柔枝袅袅犹垂杨。", 
            "追炎物性原寻常，晴柯可栖百尺强。", 
            "尔独何为不向阳，嘤嘤爱此金风凉。"
        ], 
        "title": "题寒塘集禽图", 
        "type": "古风", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "刀以为笔石为纸，日追月琢无穷已。", 
            "格高不取汉以下，上窥殷契与秦玺。", 
            "腕强力聚气堪使，崩屑纷纷散眼底。", 
            "古穆真同对鼎彝，细腻如能见肌理。", 
            "西泠盛业继有人，中夏绝艺世罕比。", 
            "我对兹编发浩歌，祝愿丹泥艳万祀。"
        ], 
        "title": "题友人印集", 
        "type": "古风", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "京郊有士才空美，十龄能文誉灌耳。", 
            "学成难换养亲钱，廿年奔走贫穷里。", 
            "儿女满前食不足，妇为颠簸母忧死。", 
            "呜呼一歌歌已哀，有生如此生何来。"
        ], 
        "title": "仿杜甫同谷七歌并用原韵 其一", 
        "type": "古风", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "欲斩仇头无剑柄，世难几曾抛性命。", 
            "少年意气风云拿，鹤足岂能齐凫胫。", 
            "常觉胸中块垒多，每叹风波不能静。", 
            "呜呼二歌兮歌始放，往事使我增惆怅。"
        ], 
        "title": "仿杜甫同谷七歌并用原韵 其二", 
        "type": "古风", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "壮年有志怀四方，许身为国图富强。", 
            "何期扰攘困兵革，胡烽烧天岁月长。", 
            "恶虎骄狼逞九衢，老弱孤孀死路旁。", 
            "呜呼三歌兮歌三发，谁为吾民收白骨。"
        ], 
        "title": "仿杜甫同谷七歌并用原韵 其三", 
        "type": "古风", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "西郊有冢草离离，每哭双亲痛欲痴。", 
            "羔羊跪乳鸦反哺，我生图报嗟何时。", 
            "忘哉坟前纸数张，夜风吹裂如残旗。", 
            "呜呼四歌兮歌四奏，哀云为我霾春昼。"
        ], 
        "title": "仿杜甫同谷七歌并用原韵 其四", 
        "type": "古风", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "雪山烈风吹雪急，三城雨暗天地湿。", 
            "侧闻西南风雨声，感激无寐中宵立。", 
            "九载阳和变肃霜，长空惨淡愁云集。", 
            "呜呼五歌兮歌正长，谁爱此乡如故乡。"
        ], 
        "title": "仿杜甫同谷七歌并用原韵 其五", 
        "type": "古风", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "我乡之西多龙湫，苍松老柏枝蟠樛。", 
            "丹墙翠宇掩古寺，每怀胜地悲同游。", 
            "李生坟前木已拱，张子亦老行将休。", 
            "呜呼六歌兮歌思迟，我生焉得回颜姿。"
        ], 
        "title": "仿杜甫同谷七歌并用原韵 其六", 
        "type": "古风", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "男儿四十未云老，百年富贵何足道。", 
            "我生有志在述作，抗行李杜苦不早。", 
            "大雅之音久已沦，焦桐独抚伤怀抱。", 
            "呜呼七歌兮悄终曲，素心未达死莫速。"
        ], 
        "title": "仿杜甫同谷七歌并用原韵 其七", 
        "type": "古风", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "□□满腹吞心酸，大才无用珠落渊，醉来痛哭呼苍天。", 
            "□□风姿绝翩翩，三十无室犹孤眠，愁来买醉不论钱，人生那得长流连。", 
            "□□痴狂亦可怜，书读万卷绝尘编，醉后鱼花浪纠缠。", 
            "□□未老雪满颠，三载缧绁几沉冤，归来日日放酒泉。", 
            "□□风流疏尘缘，三杯落肚兴盎然，羞与俗子相周旋。", 
            "□□清狂二十年，有杯如斗笔如椽，抗怀诗酒齐青莲。"
        ], 
        "title": "酒友歌", 
        "type": "古风", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "门外涨春溪，美人弃脂水。", 
            "花间一滴露，蜂蝶争不已。"
        ], 
        "title": "杂诗三首 其一", 
        "type": "古风", 
        "yun": "纸"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "老惜流光少，挑灯读新书。", 
            "邻家美少年，日日学宰予。"
        ], 
        "title": "杂诗三首 其二", 
        "type": "古风", 
        "yun": "鱼"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "半尺食残鲤，富家弃路旁。", 
            "乞儿拾之归，颊生三日香。"
        ], 
        "title": "杂诗三首 其三", 
        "type": "古风", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "朝落千茎发，用结十丈缨。", 
            "绞尽平生愁，从兹不教生。"
        ], 
        "title": "落发", 
        "type": "古风", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言排律", 
        "text": [
            "忆昔追凉好，同寻此地秋。", 
            "招邀共林月，问讯到兰舟。", 
            "一苇波心纵，双鸥海上浮。", 
            "盘堆豚屑美，杯泛桂香柔。", 
            "酒浅情仍醉，宵深兴转幽。", 
            "扣舷惊鹭梦，倚槛问鱼愁。", 
            "翠簟摇红羽，青帘挂玉钩。", 
            "柳丝风细细，蕉露滴悠悠。", 
            "岸石森貔虎，星河澹女牛。", 
            "阳春欣首唱，下里愧难酬。", 
            "渐怯心魂冷，空嗟岁月遒。", 
            "依依思往事，感慨未能休。"
        ], 
        "title": "秋日独游北海忆旧", 
        "type": "排律", 
        "yun": "尤"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "晨起步芳蹊，青鞋湿凉露。", 
            "回头望曙曦，犹在葱茏树。"
        ], 
        "title": "晨步", 
        "type": "绝句", 
        "yun": "遇"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "每约风为友，还留雪作花。", 
            "更邀三五月，送影度窗纱。"
        ], 
        "title": "咏竹", 
        "type": "绝句", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "寥落寒塘上，群禽噪夕阳。", 
            "秋心不可写，约略写秋光。"
        ], 
        "title": "题画寒塘集禽图两首 其一", 
        "type": "绝句", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "不栖珍木颠，竞集寒塘上。", 
            "了无金丸忧，噰噰欣晚唱。"
        ], 
        "title": "题画寒塘集禽图两首 其二", 
        "type": "绝句", 
        "yun": "漾"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "长夜悄无人，独坐伴孤影。", 
            "天高河汉繁，露湿衣裳冷。"
        ], 
        "title": "山居秋夜四首 其一", 
        "type": "绝句", 
        "yun": "梗"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "山泉悲自鸣，林月淡相照。", 
            "忽动幽人情，仰面舒长啸。"
        ], 
        "title": "山居秋夜四首 其二", 
        "type": "绝句", 
        "yun": "啸"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "荒阶飞磷火，衰草生灵语。", 
            "鹊醒踏巢枝，惊窜齧藤鼠。"
        ], 
        "title": "山居秋夜四首 其三", 
        "type": "绝句", 
        "yun": "语"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "商声西南至，崩腾奔万马。", 
            "直疑寒雨来，急垂重帘下。"
        ], 
        "title": "山居秋夜四首 其四", 
        "type": "绝句", 
        "yun": "马"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "情思花兼月，离怀日胜年。", 
            "春风吹我梦，夜夜到君前。"
        ], 
        "title": "有怀", 
        "type": "绝句", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "春红怨春风，吹开又吹落。", 
            "我是看花人，无恩亦无恶。"
        ], 
        "title": "落花四首 其一", 
        "type": "绝句", 
        "yun": "药"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "一夜雁声哀，万木叶尽黄。", 
            "春风本多事，何必怨秋霜。"
        ], 
        "title": "落花四首 其二", 
        "type": "绝句", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "人对落花愁，我对落花喜。", 
            "飘却一树红，收来万颗子。"
        ], 
        "title": "落花四首 其三", 
        "type": "绝句", 
        "yun": "纸"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "秋风利如剪，秋花委淩乱。", 
            "留得根株在，明春看烂漫。"
        ], 
        "title": "落花四首 其四", 
        "type": "绝句", 
        "yun": "翰"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "露浥黄花润，霜淩红叶稀。", 
            "白云依岭宿，翠羽掠波归。"
        ], 
        "title": "秋夕炫彩", 
        "type": "绝句", 
        "yun": "微"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "高槐落叶深，瘦菊新苞冷。", 
            "夜雨怅秋怀，孤灯照心影。"
        ], 
        "title": "秋夜", 
        "type": "绝句", 
        "yun": "梗"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "细雨鸡鸣寺，偶来多所思。", 
            "满街脂粉气，遥想六朝时。"
        ], 
        "title": "鸡鸣寺", 
        "type": "绝句", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "魂断乌衣巷，来寻王谢家。", 
            "新楼高百尺，伫立日西斜。"
        ], 
        "title": "南京乌衣巷", 
        "type": "绝句", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "翅满天山雪，来栖叠嶂冰。", 
            "身还欲击，万里任高腾。"
        ], 
        "title": "题李苦禅画鹰", 
        "type": "绝句", 
        "yun": "蒸"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "百业竞争时，诗歌仍小道。", 
            "遍读古今吟，空夸出口好。"
        ], 
        "title": "悯诗", 
        "type": "绝句", 
        "yun": "皓"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "夜眠不成寐，诗思涌如潮。", 
            "三句钟声尽，满庭明月高。"
        ], 
        "title": "无寐", 
        "type": "绝句", 
        "yun": null
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "群雀聚高枝，低头啄虫豸。", 
            "倏然一雀飞，众雀随之起。"
        ], 
        "title": "群雀", 
        "type": "绝句", 
        "yun": "纸"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "凄厉窗前雨，阴沉楼上天。", 
            "日长无可乐，新句写蛮笺。"
        ], 
        "title": "雨", 
        "type": "绝句", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "叶落树仍在，摇摇风满枝。", 
            "明年看又绿，惆怅满头丝。"
        ], 
        "title": "秋感", 
        "type": "绝句", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "胜迹慈仁寺，重看宝殿开。", 
            "旧书仍作市，无复阮亭来。"
        ], 
        "title": "广安门内慈仁寺俗称报国寺清代为书商聚集地学者文人多会于此王阮亭来游尤繁一九五零年后一度为粮食部佔有又曾改为工厂今又恢复为文物市场矣", 
        "type": "绝句", 
        "yun": "灰"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "庭前绿乍肥，满地红英乱。", 
            "蓦然东风来，吹聚又吹散。"
        ], 
        "title": "春", 
        "type": "绝句", 
        "yun": "翰"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "浓荫长昼清，独坐閒心静。", 
            "几净一瓯凉，漫摇蒲扇影。"
        ], 
        "title": "夏", 
        "type": "绝句", 
        "yun": "梗"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "促织鸣窗前，不眠影相对。", 
            "寻得案头诗，读罢心如醉。"
        ], 
        "title": "秋", 
        "type": "绝句", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "十里晴波，千丈翠微，人意高洁。", 
            "闲携两屐登临，水国白蘋风热。", 
            "阴崖古洞，但见紫笋排空，霓旌霜葆朝仙阙。", 
            "回步出层霄，恰山花如血。", 
            "悲切，画阑帆影，萧寺钟声，霸图销歇。", 
            "眼尽南朝，几许春江风月。", 
            "碧云天暮，唤起海底潜龙，柯亭笛管吴冰裂。", 
            "泻泪湿綀衣，又黄梅时节。"
        ], 
        "title": "石州慢 登燕子矶遍游十二洞", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "月杵秋高，霜钟晓急，今宵梦回天际。", 
            "湖山沦幻劫，正风鹤长淮兵气。", 
            "停云惊起，怕万一阴寒，千花弹泪。", 
            "情难寄。", 
            "庾楼凭处，自伤憔悴。", 
            "忍记金粉江城，也建牙吹角，羽林千骑。", 
            "玉京芳信渺，便南浦归帆慵理。", 
            "人间何世，待冷击珊瑚，西台如意，雄心碎。", 
            "板桥衰柳，莫愁愁未。"
        ], 
        "title": "翠楼吟 金陵秋感，寄张仲清（茂烱）", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "别馆延秋，孤灯款夕，空庭峭寒无际。", 
            "黄粱炊未熟，变楼阁仙山云气。", 
            "壶天眠起，对旧日鲛绡，重封新泪，人如寄。", 
            "几丝霜鬓，镜中先悴。", 
            "可记琼岛看花，有暮春三月，三家车骑。", 
            "白门惊岁晚，问烟雨纶竿谁理。", 
            "枯杨身世，渐九陌风酸，垂垂生意。", 
            "蛩声碎，小窗刀剪，客衣单未。"
        ], 
        "title": "翠楼吟 得京华故人书，次前韵寄答", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "凭高岸帻，爱面郭小楼，红树林隙。", 
            "妆点晴峦似画，二分秋色。", 
            "高人去后阑干冷，笑斜阳往来如客。", 
            "野花盈路，芳园半亩，恨无留迹。", 
            "但破屋西风四壁，问烟月扬州，何异江国。", 
            "湖海豪情，认取旧家绡墨。", 
            "白头愿共云山老，甚荒城笳鼓还急。", 
            "暮寒天远，支筇归步，寺僧应识。"
        ], 
        "title": "桂枝香 登扫叶楼，依王介甫韵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "看青幡遍户，报春意，暗中生。", 
            "对土鼓牛棚，句芒人面，苦念承平。", 
            "西京内家赐采，有鱼龙百戏踏歌行。", 
            "谁展三吴旧典，好听一路欢声。", 
            "心惊，令节到催耕，冠盖几逢迎。", 
            "叹南陌车旗，东郊云物，难问阴晴。", 
            "倾城万家士女，料簪花笑语度流莺。", 
            "纵得韶华唤转，不知何日清明。"
        ], 
        "title": "木兰花慢 丙寅岁杪，吴中长吏，有迎春之举，已而未果。蒋香谷（兆兰）赋此见示，余亦继声", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "春声巷陌，暮色池台，归向吴阊住。", 
            "素心三五，张灯火，老作少年风趣。", 
            "凉蟾乍午，更隐隐丛箫叠鼓。", 
            "登小楼抛眼铜街，粉气蒸腥雾。", 
            "回念宣南旧路，正油车罗帕，今夜奇遇。", 
            "旧衣新絮，销凝看，尚有凤城尘土。", 
            "欢游细数，还饱受四更风露。", 
            "凭画阑香罢金猊，听晓钟微度。"
        ], 
        "title": "解语花 丁卯元夕倚清真体", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "幕府山头鼓不鸣，西风黄叶古台城。", 
            "中原宁有王侯种，上将虚征子弟兵。", 
            "真铸错，孰寒盟，投鞭一夕大江平。", 
            "仲谋生子犹豚犬，何况荆州刘景升。"
        ], 
        "title": "鹧鸪天 咏史三首 其一", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "立马吴山意态骄，荷花桂子想前朝。", 
            "重携银汉三千甲，来射钱塘八月潮。", 
            "刑白马，珥金貂，华灯车盖拥仙曹。", 
            "西兴渡口军容墨，独跨疲驴过六桥。"
        ], 
        "title": "鹧鸪天 咏史三首 其二", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "大树飘零孰记功，横刀长揖谢群公。", 
            "低头醉倒中山酒，伸脚吹回五岳风。", 
            "空借箸，竟藏弓，成名竖子亦英雄。", 
            "斜阳古柳依然在，一曲中郎负鼓翁。"
        ], 
        "title": "鹧鸪天 咏史三首 其三", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "面郭青山睡，又满汀烟絮，芳意销歇。", 
            "试看春衫，已清明时候，嫩寒犹怯。", 
            "历历琼华劫，费叶底黄鹂饶舌。", 
            "待再过杜若晴洲，应忆去年三月。", 
            "此别，花开谁折。", 
            "到梅子黄时，红泪还热。", 
            "崔护重来，纵桃夭未改，旧题都灭。", 
            "还鼓横塘楫，怕一树丁香凝结。", 
            "算几多醉墨狂尘，有人细说。"
        ], 
        "title": "曲游春", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "水国阴晴悔远游，西风敛翼下荒洲。", 
            "相思一点诉穷秋。", 
            "过眼云烟蝴蝶梦，惊心岁月稻粱谋。", 
            "故家芳墨数扬州。"
        ], 
        "title": "浣溪沙 黄瘿瓢《芦雁图》", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "热泪弹蛮雨，对酒孤吟，记取江湖味。", 
            "荔浦潮平，年来芳事荒矣。", 
            "问大好金粉池台，借一夜东风何计。", 
            "黄尘底，单衣广陌，清愁馀几。", 
            "江山信美堪怜，赋罢登楼，看海门月起。", 
            "瓶钵天南，宵长长苦无寐。", 
            "料故乡渔火霜枫，定笑我白头游子。", 
            "空谷里，难禁寸心千里。"
        ], 
        "title": "玉京谣 客广南三月，龟冈独酌，辄动乡思，倚梦窗调", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "伫楸阴，暮寒庭院愔愔。", 
            "几日独对西窗，扶醉裹头吟。", 
            "欲赋蕊宫仙梦，恨紫云消息，客里浮沉。", 
            "记小楼引酌，晴帘索句，多少温寻。", 
            "朱门翠陌，黄鹂碧草，愁说登临。", 
            "破笛回风，摧动了一天砧杵，敲碎秋心。", 
            "银河浪起，问泪波流怨谁深。", 
            "更自笑，甚庭花玉树，留莺绾燕，痴到如今。"
        ], 
        "title": "湘春夜月", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "金碧侯门，闭小冢，红心草满三弓。", 
            "容光销镜月，纵瘗花铭在，弹指春风。", 
            "玉儿幸死东昏，未籍青衣禁苑中。", 
            "笑锦帆流落天涯，暮鸦枯树冷隋宫。", 
            "石华乍启尘封，故纸千金，几番江汉传烽。", 
            "河山馀艳影，对旧朝文物，细想惊鸿。", 
            "秋魂莫怨杨花，一研南薰墨正融。", 
            "伴海滨巾角临池，夜月环佩逢。"
        ], 
        "title": "忆瑶姬 吴湖帆（翼燕）出示隋董美人墓志，为赋此解", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "溪山秋晚，雁阵惊风散。", 
            "一棹夷犹行未远，绕遍芦汀蓼岸。", 
            "几多茅舍村庄，此中安稳江乡。", 
            "却笑频年避地，不如画里渔郎。"
        ], 
        "title": "清平乐", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "风波咫尺，身逐胥涛留不得。", 
            "落月江枫，行客愁听半夜钟。", 
            "西郊款段，陌上花开归缓缓。", 
            "楚魄重招，应踏杨花过此桥。"
        ], 
        "title": "减字木兰花 过胥江有悼", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "过春风旗亭，记长干系马，消受閒情。", 
            "此际南州留滞，怨歌重听。", 
            "身未老，心先惊，动乱愁梅花江城。", 
            "纵茂苑人归，青溪梦好，枯树伴兰成。", 
            "云屏外，霜猿鸣。", 
            "指斜阳霸国，金粉飘零。", 
            "漫向琼楼怀旧，板桥寻盟。", 
            "淮水碧，钟山青，恨隔江无多商声。", 
            "剩词客哀时，萧萧鬓星，弹广陵。"
        ], 
        "title": "寿楼春 观演《湘真阁》南剧，仲清、九珠叔（曾源）各赋此解，余亦继声", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "白头怕结长生缕，惊心劫后佳节。", 
            "海榴荐俎，塘蒲佩剑，老怀凄咽。", 
            "壶天抱洁，甚羌管回波暗裂。", 
            "奈今朝芳兰试浴，比似去年热。", 
            "双袖南州泪，楚水吴艭，等閒轻别。", 
            "玳梁燕乳，可还知旧家风月。", 
            "梦忝光阴，已听到汀洲怨鴂。", 
            "笑劳生，足茧万里尚未歇。"
        ], 
        "title": "凄凉犯 戊辰端午", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "老眼看花如雾，古怀零乱生。", 
            "算小劫换了华鬘，听娇语乍啭流莺。", 
            "吴宫齐云旧迹，伤心处战血馀暗腥。", 
            "又半天画角高寒，重来似化鹤，人姓丁。", 
            "遍地象箫凤笙，倾城翠袖，秋庭共拜双星。", 
            "异国飘萍，有憔悴沈初明。", 
            "依然太常歌吹，可梦影记东京。", 
            "欢场怕经，旗亭待贳酒，招步兵。"
        ], 
        "title": "绮寮怨", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "又秋光照眼，遍七里飘花坊陌。", 
            "万峰笑人，窥窗抛黛色，独步烟驿。", 
            "暗念吴宫怨，鹧鸪声老，送锦帆如墨。", 
            "前朝恨事沙沉戟，破楚门边，红心草碧。", 
            "颓垣断桥休惜，待邀他客燕，閒话今昔。", 
            "江东裙屐，怕山灵未识。", 
            "路转招提渺，天地窄，当年翠辇无迹。", 
            "问南寻旧梦，牧童横笛，留宸藻忍看题壁。", 
            "嗟十岁客里单衣瘦马，故乡轻掷。", 
            "西风外一望京国，想暮鸦、换了长洲树，空成泪忆。"
        ], 
        "title": "六丑 虎阜秋眺，偕仲清作", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "梅子黄时昼闭门，朱颜绿发紫纶巾。", 
            "虚窗灯火勘穷尘。", 
            "绛浅黄轻呈国色，落花细雨正佳晨。", 
            "崔徽可是卷中人。"
        ], 
        "title": "浣溪沙 河东君小像，集牧斋诗", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "苦伏处仲枥，狂走相如马。", 
            "谢堂信息，难道无多也。", 
            "关塞浪迹，客子风怀写。", 
            "欢事如飘瓦，莺燕好楼台，早匆匆铜驼泪洒。", 
            "藕花榭，记载酒停车。", 
            "甚南城旧陌，西第艳歌，粉气销残霸。", 
            "忍听素娥，天宝几年话。", 
            "一卧沧江野，惆怅昔游非，却重逢今宵月下。"
        ], 
        "title": "浣溪沙慢 海上遇旧燕", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "小院无人夜，春阑思不禁。", 
            "花香山月冷，竹籁谷风深。", 
            "远树侵门暗，孤云傍岭阴。", 
            "伊谁怜独赏，徙倚自高吟。"
        ], 
        "title": "春夜", 
        "type": "律诗", 
        "yun": "侵"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "野雾销晨白，郊原眺望赊。", 
            "孤村环抱水，长渚远明沙。", 
            "绿映千株树，红飞几处花。", 
            "山光晴愈近，石路入高斜。"
        ], 
        "title": "野眺", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "山行原足乐，况复雨馀天。", 
            "信步两三里，吟诗四五篇。", 
            "林光摇滴露，潭影落飞鸢。", 
            "芳草为谁绿，萋萋深涧边。"
        ], 
        "title": "山行两首 其一", 
        "type": "律诗", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "山气晚氤氲，山间见月痕。", 
            "行开数重壁，转出几家村。", 
            "老犬隔篱睡，童儿绕树喧。", 
            "前方近桃坞，可是武陵源。"
        ], 
        "title": "山行两首 其二", 
        "type": "律诗", 
        "yun": "元"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "秋动诗人兴，孤村向晚过。", 
            "几家临水近，千树耸天多。", 
            "日落收金缕，风来振玉柯。", 
            "行行不知处，暝色满烟萝。"
        ], 
        "title": "秋夕水村", 
        "type": "律诗", 
        "yun": "歌"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "桃李春风院，吾师卜隐居。", 
            "地偏山拥户，村远水萦庐。", 
            "挂树闲笼鸟，临池好作书。", 
            "休嗟元亮瘠，心苦乐常馀。"
        ], 
        "title": "题夏午樵师背山面水斋", 
        "type": "律诗", 
        "yun": "鱼"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "酒绿灯红夜，全家笑语忙。", 
            "市声喧爆竹，庭籁掩笙簧。", 
            "盘颂椒花瑞，杯传柏叶香。", 
            "明朝贺元日，力学未能忘。"
        ], 
        "title": "除夜", 
        "type": "律诗", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "与子同清况，相逢见素心。", 
            "春风花市酒，秋雨草庐琴。", 
            "一剑随身远，孤檠照夜深。", 
            "数年分手意，抚札几沉吟。"
        ], 
        "title": "以诗代札复友感别", 
        "type": "律诗", 
        "yun": "侵"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "秋入荒庭紧，羁人独怆情。", 
            "商声挟四壁，暝色压孤城。", 
            "衰草寒蛩泣，疏枝败叶鸣。", 
            "长天叹摇落，多难共愁生。"
        ], 
        "title": "秋暝", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "拟是胭脂染，幽庭数树丹。", 
            "绛衣宵润露，锦帐晓凝寒。", 
            "岂假朱幡护，无劳素手抟。", 
            "西风秋意紧，百子迸霜丸。"
        ], 
        "title": "石榴", 
        "type": "律诗", 
        "yun": "寒"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "小住门庭静，林泉景物奇。", 
            "沼黄春度柳，篱绿夏侵葵。", 
            "近瀑蛩声润，连山梅影迟。", 
            "四时饶逸兴，日日有新诗。"
        ], 
        "title": "幽居", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "高阁今初到，危栏俯渺冥。", 
            "水光秋愈白，山色晚来青。", 
            "塔动云移岫，村荒树列屏。", 
            "登临愁日暮，炊火起渔汀。"
        ], 
        "title": "高阁", 
        "type": "律诗", 
        "yun": "青"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "云净千山出，湖清一镜开。", 
            "疏钟林外寺，残日水边台。", 
            "烽火连天急，城笳动地哀。", 
            "辛勤数行雁，曾否系书来。"
        ], 
        "title": "夕望", 
        "type": "律诗", 
        "yun": "灰"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "微雪细如霰，飞来思煞人。", 
            "未能澄宇宙，惯会点衣巾。", 
            "雨杂时难见，风随不肯匀。", 
            "溪山无限好，迢递自清新。"
        ], 
        "title": "微雪", 
        "type": "律诗", 
        "yun": "真"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "慷慨英豪气，流离家国情。", 
            "雄谈苏季子，痛哭贾先生。", 
            "有志怀投笔，无缘得请缨。", 
            "百年真易逝，廿载竟何成。"
        ], 
        "title": "二十生日作", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "胜地初登览，幽情自昔传。", 
            "柳疏时泄日，松老欲摩天。", 
            "鹦鹉埋荒冢，鸬鹚下野烟。", 
            "徘徊无限意，即此已陶然。"
        ], 
        "title": "陶然亭", 
        "type": "律诗", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "客馆无人夜，清幽见月光。", 
            "捲帘山历历，倚槛水茫茫。", 
            "雨露何曾得，风霜向饱尝。", 
            "平生孤影在，随尔送炎凉。"
        ], 
        "title": "秋夜客中作", 
        "type": "律诗", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "永夜难为睡，悲来安可名。", 
            "聚离真一梦，恩义负三生。", 
            "把臂多新誓，齐眉有夙盟。", 
            "依稀思往事，失恸见君情。"
        ], 
        "title": "悼亡五首 其一", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "历历遗容在，封题讵忍看。", 
            "累卿十月苦，遗我一生难。", 
            "儿弱仍堪虑，亲衰孰奉欢。", 
            "酸心馀痛哭，涕泪不能乾。"
        ], 
        "title": "悼亡五首 其二", 
        "type": "律诗", 
        "yun": "寒"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "我已无亲旧，卿还鲜弟兄。", 
            "幽明悲阻绝，门户叹凄清。", 
            "揽镜形容减，忧家魂梦惊。", 
            "可怜如缕命，也未冀长生。"
        ], 
        "title": "悼亡五首 其三", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "壁破青灯暗，庭空黄叶飞。", 
            "自伤羁异旅，谁解寄寒衣。", 
            "检箧香仍在，环庐景已非。", 
            "风敲窗纸动，疑是尔魂归。"
        ], 
        "title": "悼亡五首 其四", 
        "type": "律诗", 
        "yun": "微"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "清泪弹应尽，芳魂唤不回。", 
            "过悲翻似梦，多福竟成灾。", 
            "永夜灯前影，高秋冢上苔。", 
            "愧无蒙叟达，奠罢有馀哀。"
        ], 
        "title": "悼亡五首 其五", 
        "type": "律诗", 
        "yun": "灰"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "客舍谁相顾，秋来病转侵。", 
            "药香环榻永，苔影度窗深。", 
            "几日疏笺翰，长天恋枕衾。", 
            "草阶蛩泣泣，愁赋庾郎吟。"
        ], 
        "title": "秋日客中悼亡后作", 
        "type": "律诗", 
        "yun": "侵"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "客馆深冬夜，凄凉感岁华。", 
            "雪从窗眼入，风向屋牙嗟。", 
            "晓尽寒生枕，宵长梦到家。", 
            "韶光忽不待，林际已啼鸦。"
        ], 
        "title": "客中冬夜", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "故乡今夜月，又向此时圆。", 
            "永夕同谁赏，清晖只自怜。", 
            "泪凝玉阶露，愁接锦林烟。", 
            "想见郊原冢，芳魂应未眠。"
        ], 
        "title": "中秋悼亡后作", 
        "type": "律诗", 
        "yun": "先"
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "知是仙游是梦游，春痕依约彩笺收。", 
            "芳尘回首恨悠悠。", 
            "山水有缘温旧迹，钗钿无敌證新愁。", 
            "伤心何独牡丹侯。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "雕影横秋，人烟破暝，诗怀一昔催换。", 
            "境入荒寒，恰好素襟堪浣。", 
            "伴哀蛩、新句重商，撷晚菊、旧情仍恋。", 
            "缓缓。", 
            "向林皋石磴，等閒寻遍。", 
            "何处巫云吹卷。", 
            "指依样嵚崎，蜀峰攒剑。", 
            "倦旅登临，赢得几番凄黯。", 
            "和樵歌、松籁凄锵，弄灯影、雪窗红颤。", 
            "宛宛。", 
            "但苍龙四走，暮山无断。"
        ], 
        "title": "月华清", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "妙相波莹，华鬘风袅。", 
            "一笑拈花弹指。", 
            "记年时桑梓，传旧影、蘸渌裁缃摩拟。", 
            "梦中寻断梦，梦飘断，水驿海澨。", 
            "无端还见，墨晕化入盈盈澜翠。", 
            "凝思。", 
            "又劫历诸天，黯怯清游迤逦。", 
            "尘障消残，春花惜遍，此情难寄。", 
            "遥瀚低掠倦羽，自返莲台底。", 
            "有菡心灵净，依样污泥不滓。"
        ], 
        "title": "丁香结", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "芳褉停修，花叶慵书，一年春晚。", 
            "怜病蝶依依，相婉娩、同是梦中虚艳。", 
            "隔帘小影凄迷，倚珍丛寒浅。", 
            "黄昏又、风雨洗残，梨粉早成秋苑。", 
            "法曲绝弦按。", 
            "弄繁会、哀音尽拂乱。", 
            "禁他曲终易变，怕音尾、一唱更赢三叹。", 
            "众里先避华筵，当笙歌未散。", 
            "更休待、银烛殒风，满堂花黯。"
        ], 
        "title": "金盏子", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "燕衔泥，泥涣雪，南陌早关情。", 
            "寻芳宜唱踏莎行，莫问雨和晴。", 
            "枝绽花，花褪萼，几日便分今昨。", 
            "今年灯市已前尘，何况去年人。"
        ], 
        "title": "喜迁莺令", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "闲趁艳阳天，悄访栖真处。", 
            "一水盈盈不见舟，只许仙禽渡。", 
            "门巷落花深，岭嶂春阴聚。", 
            "红是缃桃白是云，遮断来时路。"
        ], 
        "title": "卜算子", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "瀛州好，知是甚星寰。", 
            "冠盖都非如隔世，晨昏相背不同天。", 
            "尘梦委香烟。"
        ], 
        "title": "望江南八首 其一", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "瀛州好，应悔问迷津。", 
            "蟾影盈亏知汉历，桃源清浅误秦人。", 
            "去住两含颦。"
        ], 
        "title": "望江南八首 其二", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "瀛州好，春意闹湖边。", 
            "小白长红花作市，肥环瘦燕水为奁。", 
            "三月丽人天。"
        ], 
        "title": "望江南八首 其三", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "瀛州好，重贺太平时。", 
            "远近铙歌传彩帜，万千嫠帷泣缁衣。", 
            "哀乐太参差。"
        ], 
        "title": "望江南八首 其四", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "瀛州好，衣履样新翻。", 
            "橡屧无声行避雨，鲛衫飞影步生烟。", 
            "春冷忆吴棉。"
        ], 
        "title": "望江南八首 其五", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "瀛州好，辟谷饵仙方。", 
            "净白凝香调犊酪，嫩黄和露剥蕉穰。", 
            "薄膳称柔肠。"
        ], 
        "title": "望江南八首 其六", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "瀛州好，笔砚久抛荒。", 
            "不见霜毫鸲眼璨，惟调翠沈蟹行长。", 
            "绕指有柔钢。"
        ], 
        "title": "望江南八首 其七", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "瀛州好，小谪住楼台。", 
            "身似落花常近水，月临繁电不生辉。", 
            "顽艳有馀哀。"
        ], 
        "title": "望江南八首 其八", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "吟管搴芳，仙裳蘸渌，俊游还再。", 
            "几曾孤负，鸥鹭湖边相待。", 
            "遍人间、笙歌正酣，冷香杜芷闲自采。", 
            "谢题襟旧侣，玉珰缄札，赋情犹在。", 
            "桑田变否，试问讯麻姑，朱颜暗改。", 
            "渭流脂腻，愁渡西戎红海。", 
            "劝灵源、春痕秘留，碧桃且莫漂片蕊。", 
            "渺心期，又见三山，半落青昊外。"
        ], 
        "title": "月下笛", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "曜灵初破鸿濛色，长空一轮端丽。", 
            "霞暖镕金，云苏泻玉，蓦发天硎新砺。", 
            "冰峦峻倚。", 
            "更反射皑皑，银辉腾绮。", 
            "尽斗寒暄，素韬飞弩恼神羿。", 
            "莺声残梦唤起。", 
            "绣帘先自卷，偏惯凝睇。", 
            "光满瑶峰，春溶碧海，慵顾姮娥梳洗。", 
            "羲鞭漫指。", 
            "怕渐近黄昏，短英雄气。", 
            "影恋花枝，断红谁共系。"
        ], 
        "title": "齐天乐  吾楼对白琅克冰山Mont Blanc，晨观日出山顶，赋此", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "混沌乍启，风雷暗坼，横插天柱。", 
            "骇翠排空窥碧海，直与狂澜争怒。", 
            "光闪阴阳，云为潮汐，自成朝暮。", 
            "认游踪、只许飞车到，便红丝远系，飙轮难驻。", 
            "一角孤分，花明玉井，冰莲初吐。", 
            "延伫。", 
            "拂藓镌岩，调宫按羽，问华夏，衡今古。", 
            "十万年来空谷里，可有粉妆题赋。", 
            "写蛮笺，传心契，惟吾与汝。", 
            "省识浮生弹指，此日青峰，前番白雪，他时黄土。", 
            "且證世外因缘，山灵感遇。"
        ], 
        "title": "破阵乐", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "赋情传雁羽，素笺展，黛眉颦。", 
            "尽溯海寻桑，看朱成碧，欲记难真。", 
            "荻花又吹疏雪，黯西溪、无处认秋痕。", 
            "依约前游似梦，飘零旧侣如云。", 
            "逡巡。", 
            "楚些招魂。", 
            "悁菊瘁，惋兰熏。", 
            "怕众芳消歇，新词织锦，留印心纹。", 
            "未来更兼过去，问芸芸、谁是古今人。", 
            "一样夕阳花影，商量莫负黄昏。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "吕碧城", 
        "era": "近现代", 
        "subtype": null, 
        "text": [
            "已信潮音是梵音，沧浪淘洗去来今。", 
            "百年身世此沉吟。", 
            "揭地蛮烟谁扣马，稽天狂海待填禽。", 
            "楼船高处怕登临。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "怅望王孙远别离。", 
            "小山丛桂独抽枝。", 
            "一椽自近杨雄宅。", 
            "万卷都归杜甫诗。", 
            "思误适，得秋宜。", 
            "风飘金粟满阶墀。", 
            "冬荣老屋今何在，也为丹青忆旧时。"
        ], 
        "title": "思佳客 为石臞题结桂簃勘书图", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "凤德衰如此，龟山蔽恐多。", 
            "挥手谢烟萝。", 
            "涧惭林亦愧，柰君何。", 
            "去去原无恨，依依尚有情。", 
            "挥手望钟陵。", 
            "晚来烟雾里，不分明。"
        ], 
        "title": "南歌子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "霸越兴吴纷扰攘。", 
            "事去千年，山色青无恙。", 
            "秋菊寒泉供一享。", 
            "落红亭畔添惆怅。", 
            "百尺游丝空际漾。", 
            "若比人生，犹是坚牢相。", 
            "绣谷惊看题墓榜。", 
            "故人先我成长往。"
        ], 
        "title": "蝶恋花 绣谷在灵岩山下，邑人辟其地为公墓。摩挲碑识，多旧相识者", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "厚地高天一网罗。", 
            "人生失意总悲歌。", 
            "霸才无主柰君何。", 
            "折翼竟成同命鸟，论心重忆懒云窝。", 
            "小桥东畔莫经过。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "风来庭树响萧萧。", 
            "四望曾阴倍寂寥。", 
            "渐欲残骸同槁木，不知新历又元朝。", 
            "腊梅破萼争冰雪，冻雀蹲枝筛羽毛。", 
            "寄语袁安高卧稳，断无车马过荒郊。"
        ], 
        "title": "瑞鹧鸪", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "掩冉宝髻微偏。", 
            "凄凉断瑟横前。", 
            "挽春春已去。", 
            "送君江上路。", 
            "泪沾襟袖湿，露华鲜。", 
            "离别数，恩情薄，重携纤手是何年。", 
            "香罗幕。", 
            "秋千索。", 
            "终日垂。", 
            "愁时更忍相窥。", 
            "伫立河桥北。", 
            "笛里关山曲。", 
            "折杨柳，记双眉。", 
            "青螺色。", 
            "空抛掷。", 
            "如今描取付伊谁。"
        ], 
        "title": "离别难", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "映琉璃，斟琥珀，情话共深款。", 
            "丈室微温，莫放绣帘卷。", 
            "剧怜回棹青溪，桃根桃叶，镜中认、旧时妆面。", 
            "漫留恋。", 
            "遥望天际轻阴，须臾便成晚。", 
            "君似孤凰，我似失巢燕。", 
            "依稀镫火高楼，临分时语，怕只许、再生相见。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "我愿阳春行有脚，微生草木周全。", 
            "弹蕉颂橘两无缘。", 
            "不如归隐处，造物共陶甄。", 
            "四序常教除肃杀，化为胡蝶蹁跹。", 
            "长红小白各嫣然。", 
            "东皇应属我，生在百花先。"
        ], 
        "title": "临江仙 花朝前二日戏歌自寿", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "岁岁花开岁岁新。", 
            "看花却是旧时人。", 
            "百年人去树偏存。", 
            "解道华严非实相，始知齐物是空论。", 
            "向来无我亦无春。"
        ], 
        "title": "浣溪沙 二客争辨，或言花寿于人，或言人寿于花，余两解之", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "乱书余蠹迹。", 
            "漫抱影。", 
            "空庐閒年偷息。", 
            "青萝渐升壁。", 
            "傍虬藤缠架，花开无隙。", 
            "幽兰自泣。", 
            "任邻园、蜂交燕织。", 
            "怕薰风替却，芳华一样，旧盟难的。", 
            "悽极。", 
            "归来三径，那有当时，素心晨夕。", 
            "长安似弈。", 
            "巢痕在、梦中觅。", 
            "柰情怀万种，悤悤催觉，都付哀筝怨笛。", 
            "便江南、旧惯经行，未教梦识。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "百计销磨艳冶天。", 
            "花开花落两茫然。", 
            "伤心旧雨随流水，极目春山隔暮烟。", 
            "明镜里，酒垆边。", 
            "可容一醉驻朱颜。", 
            "沈吟欲逐秦人去，又恐仙源有变迁。"
        ], 
        "title": "鹧鸪天 改旧诗", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "螺鬟拥，粉面映唇朱。", 
            "自剪冰绡裁半臂，不教罗袜衬圆趺。", 
            "体态共言姝。", 
            "多情甚，薢茩即相于。", 
            "湘瑟秦箫元有匹，朝云暮雨亦非疏。", 
            "长是笑罗敷。"
        ], 
        "title": "望江南", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "森森密雨晓来骤，阶下响流泉。", 
            "看一径、菭纹紫色，润余都上花砖。", 
            "也拟踏、屐痕零乱，访远沼新莲。", 
            "甚时令、已将初伏，护寒犹待轻绵。"
        ], 
        "title": "孤馆深沈 六月寒甚，江南所未有也", 
        "type": "词", 
        "yun": "先"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "缺月孤楼，晚钩斜挂西帘卷。", 
            "剪秋一半。", 
            "旧雨江湖远。", 
            "睡起恹恹，恨绪萦抽茧。", 
            "拌分钿。", 
            "合欢屏暖。", 
            "珠网空凝遍。"
        ], 
        "title": "点绛唇 编梦秋词成，自题，集梦窗", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "识字原非福。", 
            "信当时、鬼憎仓沮，聚群宵哭。", 
            "悔杀前生多慧业，误拥诗书千轴。", 
            "枉自诩、班杨司目。", 
            "谁料真成忧患始，贮牢愁、空抚便便腹。", 
            "世路险，羊肠促。", 
            "故人才似丰年玉。", 
            "也遭逢、流离偃蹇，几经沟渎。", 
            "抱石冤沈焚山痛，隅坐偏栖妖鵩。", 
            "更网得、冲天黄鹄。", 
            "白刃凝霜飞夜半，竟何人、忍贼来公叔。", 
            "思往事，泪相续。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "一镫凉焰如水。", 
            "撼小庭秋气。", 
            "月儿偏黑。", 
            "风儿又紧，怎教人睡。", 
            "匆匆别去，归期无定，已堪愁悴。", 
            "况关河南北。", 
            "鳞沈雁杳，寸书难寄。"
        ], 
        "title": "撼庭秋", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "东海栽桑，秋霜染鬓，携家归隐吴阙。", 
            "人生似寄，寄一庵、聊掩尘辙。", 
            "多感君情密。", 
            "亲藏袖、裹将片叶。", 
            "要助我、梅窗记曲，竹屋分图，端溪小砚如笏。", 
            "秦斯篆，宣籀笔。", 
            "讶两字题名，暗传心诀。", 
            "风流未泯，便当得、金兰盟结。", 
            "声影从灰灭。", 
            "衡门下、疗饥有术，唯与此君，尊酒徘徊，邀天上之明月。"
        ], 
        "title": "江南春", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "兀兀舟车几往还。", 
            "相逢偏忆乱离间。", 
            "新词似茧抽难续，残麝成灰掩复看。", 
            "天帝醉，海波乾。", 
            "愁心强咽只微叹。", 
            "此生万劫拚偿尽，莫种他生未了缘。"
        ], 
        "title": "鹧鸪天 和祖棻韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "横纹机上，短蓑牛背，底用输钱天府。", 
            "天公元自有安排，早配得、劳农工女。", 
            "红氍卷尽，街尘踏遍，簇簇秧歌腰鼓。", 
            "风姨枉是妒佳期，几曾见、银河断渡。"
        ], 
        "title": "鹊桥仙 新七夕词", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "北郭闲居，种绕庐嘉树，影交疏绮。", 
            "时鸟哢新声，听圆转笙簧，助人清思。", 
            "探秋渐觉凉生，剥纤纤桐子。", 
            "杯制肖垂莲，浅酌鹅黄，桂花阴里。", 
            "前事。", 
            "尚能记。", 
            "流光迅，欢娱去似洗。", 
            "萧斋尽堪耐守，偏金粟空林，冷香憔悴。", 
            "最怜浴水明蟾，也沈沦不起。", 
            "多应是嫦娥，恨掩重帏，晚妆慵理。"
        ], 
        "title": "金钱子 秋桂不花，长夜无月，抚今追昔，惘然独吟", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "一痕新上。巧拟纤纤眉黛样。", 
            "故惹相思。镜里曾怜入鬓时。", 
            "何妨孤寐。应信团栾终必遂。", 
            "此夜红窗。莫对幽晖更断肠。"
        ], 
        "title": "减兰  新月", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "常忆家乡，水色山容摩诘画，排云殿影映天明。", 
            "金碧满村生。", 
            "田田荷叶浮如盖。", 
            "柳拂轻风飘似带。", 
            "年年屡向梦中寻。", 
            "寥落老来心。"
        ], 
        "title": "酒泉子  家乡", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "辜负重阳。无酒无花空过节。", 
            "雁行南去叫连声。也解诉离情。", 
            "不愁镜里容颜改。只惜一年秋不再。", 
            "漫将锦纸写离骚。心绪胜登高。"
        ], 
        "title": "酒泉子", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "长忆村西，绿柳红墙关帝庙。", 
            "门前荷沼后清流，最喜夏天幽。", 
            "年时爱听丰穰曲，远近蛙声时断续。", 
            "遥看对岸几人家，瓜豆满篱花。"
        ], 
        "title": "酒泉子  忆故乡柳浪庄关帝庙", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "蜂懒莺愁三月暮。", 
            "海棠一院开无主。", 
            "天将春困恼多情，帘外雨。", 
            "风中絮。", 
            "草心又向瑶窗吐。"
        ], 
        "title": "天仙子", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "生小不知愁，情锁深深院。", 
            "一自识郎来，愁味都尝遍。", 
            "昼静惜春花，月冷悲秋扇。", 
            "又近牡丹时，怕见双栖燕。"
        ], 
        "title": "生查子", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "缤纷原上花，袅娜堤边柳。", 
            "水阔色如蓝，山远颜如绣。", 
            "莺啼叶底狂，燕掠波心皱。", 
            "仿佛乞东君，莫遣春容瘦。"
        ], 
        "title": "生查子  暮春", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "长宵斗玉龙，共赏迟佳客。", 
            "坐拥小炉红，卧揽寒衾薄。", 
            "不见子猷船，空掩戴逵宅。", 
            "邻院一声鸡，惆怅窗生白，"
        ], 
        "title": "生查子  雪夜有约不至", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "可惜牛郎织女。曾是天人情侣。", 
            "一自隔银河。泪痕多。", 
            "尚许七天一面。今夕缘何不见。", 
            "待得月轮高。恨如潮。"
        ], 
        "title": "昭君怨", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "冷月凄风夜一更，愁看只影去京城。", 
            "计程应是到天明。", 
            "默数归期频怅惘，回思往事更懵腾。", 
            "今宵空唱雨霖铃。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "梦里分明醒未真，绛绡衾冷尚馀熏。", 
            "倚窗无语到黄昏。", 
            "心字已灰香一寸，眉痕又上月三分。", 
            "最无人处最思人。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "绝代风姿是洛神，淡怀幽韵羡天真。", 
            "淩波何意下香尘。", 
            "恨我来时春尚浅，怜伊去后梦偏亲。", 
            "今生赢得几销魂。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "节序惊传到岁阑，腊梅才绽橘凝丹。", 
            "绪风时复逗馀寒。", 
            "苦忆红裙歌白雪，枉将青镜悼朱颜。", 
            "今生何处觅前欢。"
        ], 
        "title": "浣溪沙  岁杪", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "迢递年华似水流，最无聊赖又穷秋。", 
            "黄花开处竹篱幽。", 
            "玉砌啼蛩犹自怨，画梁双燕为谁留。", 
            "满庭风雨思悠悠。"
        ], 
        "title": "浣溪沙  重九", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "村北村南脱谷声，收来新粒几仓盈。", 
            "日斜人语杂鸡鸣。", 
            "妇孺挽筐犹拾穗，牛羊返圈自刍青。", 
            "此间处处见升平。"
        ], 
        "title": "浣溪沙  秋收", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "水阁风来四座凉，山光云影入瑶窗。", 
            "赌棋啜茗日方长。", 
            "纨扇裁成蟾月样，罗衣染得藕花香。", 
            "哪堪回首旧寻常。"
        ], 
        "title": "浣溪沙  忆旧", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "舞困春风歇柳花，染红暮色散流霞。", 
            "碧山如黛水明沙。", 
            "独上画楼人倚槛，双栖藻井燕还家。", 
            "天边又挂玉钩斜。"
        ], 
        "title": "浣溪沙  春暮", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "剪碎春魂散柳绵，繁红已过杏花天。", 
            "绿阴黄鸟语绵蛮。", 
            "翠袖几时遥入梦，画楼终夜不成眠。", 
            "强拈幽恨写瑶笺。"
        ], 
        "title": "浣溪沙  暮春", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "人乍醒。独抚香衾尘冷。", 
            "睡里相逢重记省。双双犹倩影。", 
            "五十年来俄顷。卿去我留谁令。", 
            "自是夜台居最永。此生原暂梦。"
        ], 
        "title": "谒金门  梦亡妻", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "云笺彩笔书琼字，欲诉思量。", 
            "翻惹思量，偏到鹣鹣字不双。", 
            "一枝影度疏梅瘦，月上瑶窗。", 
            "人去瑶窗，独卧寒宵寂寂长。"
        ], 
        "title": "采桑子", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "严寒遽生枕，朔风长林号。", 
            "翘首隔窗望，满庭明月高。"
        ], 
        "title": "冬", 
        "type": "绝句", 
        "yun": "豪"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "花月春仍丽，风云秋自清。", 
            "晚怀弥涕泪，何处著幽情。"
        ], 
        "title": "幽情", 
        "type": "绝句", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "午梦酣于夜，醒来日已斜。", 
            "倚窗无意绪，历历数归鸦。"
        ], 
        "title": "午梦", 
        "type": "绝句", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "西风犹未劲，衾枕已生寒。", 
            "窗外幽蛩泣，秋心与共酸。"
        ], 
        "title": "秋夜", 
        "type": "绝句", 
        "yun": "寒"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "辜负重阳节，无花又无酒。", 
            "何处可登高，凭楼看衰柳。"
        ], 
        "title": "重阳", 
        "type": "绝句", 
        "yun": "有"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "群彦聚卢沟，挥毫写肃秋。", 
            "共申民族气，豪概满神州。"
        ], 
        "title": "与卢光照程丽影潘素许麟庐吴素秋王雪涛合作为卢沟桥文化馆作大幅花鸟口占题款", 
        "type": "绝句", 
        "yun": "尤"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "须眉不枉白，腕底江山雄。", 
            "古貌神仙似，头童心更童。"
        ], 
        "title": "某画家嘱题其自画像", 
        "type": "绝句", 
        "yun": "东"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "宝铎天宁塔，风危不可登。", 
            "恍来昔年寺，讲法听高僧。"
        ], 
        "title": "天宁寺", 
        "type": "绝句", 
        "yun": "蒸"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "尽感春风力，繁花万树红。", 
            "后开时更好，尔独爱秋风。"
        ], 
        "title": "菊", 
        "type": "绝句", 
        "yun": "东"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "几案长三尺，终年翰墨劳。", 
            "华颜为憔悴，谁许领风骚。"
        ], 
        "title": "有感", 
        "type": "绝句", 
        "yun": "豪"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "美人垂珠箔，玉靥云鬟隔。", 
            "思伊不见伊，清泪潸潸落。"
        ], 
        "title": "无题", 
        "type": "绝句", 
        "yun": null
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "日午欣投枕，槐阴凉透窗。", 
            "醒来斜照远，归雀两三双。"
        ], 
        "title": "昼寝", 
        "type": "绝句", 
        "yun": "江"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "斜光照原野，西风动黍稷。", 
            "彩羽相逐归，添得秋空色。"
        ], 
        "title": "秋夕田野", 
        "type": "绝句", 
        "yun": "职"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "日夜车笛声，市居不得静。", 
            "何当弃尘寰，高住云山顶。"
        ], 
        "title": "尘扰", 
        "type": "绝句", 
        "yun": null
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "弃儿神焉附，必学先无我。", 
            "心手久相师，公到始能可。"
        ], 
        "title": "学书", 
        "type": "绝句", 
        "yun": "哿"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "倡言错字美，高论仰名家。", 
            "许慎真多事，说文应让他。"
        ], 
        "title": "某人提倡书法写错字为美", 
        "type": "绝句", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "高枝落叶深，明月生光早。", 
            "窗外阒无人，幽蛩泣衰草。"
        ], 
        "title": "秋夜", 
        "type": "绝句", 
        "yun": "皓"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "老与病为俦，贫惟诗作友。", 
            "孤灯吟夜深，寒雨泣衰柳。"
        ], 
        "title": "秋夜", 
        "type": "绝句", 
        "yun": "有"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "向晚贪眠早，二更清梦回。", 
            "屋明知月上，窗动觉风来。"
        ], 
        "title": "冬夜", 
        "type": "绝句", 
        "yun": "灰"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "难挽流光速，易惊毛发衰。", 
            "春回羡高树，新叶又盈枝。"
        ], 
        "title": "偶感", 
        "type": "绝句", 
        "yun": "支"
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "横塘路，无奈细草笼沙，乱云迷树。", 
            "嬉春商略吴天，画船载酒，重来归处。", 
            "乍延伫，还记万梅花下，那人当户。", 
            "柯亭短笛频吹，四桥暮雪，篝灯共语。", 
            "风度笙箫依旧，忍看临颖，公孙娇舞。", 
            "回眼断魂山川，清艳非故。", 
            "题香纵墨，还谱蘋渔句。", 
            "空追念双崦荡桨，修廊联步。", 
            "梦影随春去，芳辰胜地，都成痕绪。", 
            "霜点青丝缕，禁数载江湖，听风听雨。", 
            "夜寒对月，客衣谁絮。"
        ], 
        "title": "瑞龙吟 邓尉归舟感赋，次清真韵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "杯底西山，袖中东海，劝君今日无愁。", 
            "水天挥麈，閒话旧时游。", 
            "应忆探春往事，丁香下花发新楸。", 
            "江亭路，微吟浅醉，云树蘸芳洲。", 
            "残棋翻近局，燕南信息，莫问荒邮。", 
            "正铜仙辞汉，双眼神州。", 
            "绕郭荷花相迓，结芳佩应试归舟。", 
            "还驰念丁沽远客，遥夜望高楼。"
        ], 
        "title": "江南好 喜潘丈芯庐（昌煦）南归", 
        "type": "词", 
        "yun": "尤"
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "芳洲台榭废早，一径荷风绕。", 
            "画舸蘅芜路，乌栖曲催清晓。", 
            "幽处人过少，湖山好，梦影梧宫老。", 
            "锦帆渺，搴香胜地，应怜西字娇小。", 
            "晴峦水树，四面白蘋红蓼，波底凉蟾弄夜照。", 
            "闲吊，通天多事修表。"
        ], 
        "title": "隔浦莲 过销夏湾", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "波冷袜尘，雾沉塔影，画里湖山非故。", 
            "破空楼馆六桥边，漫重寻那时鸥鹭。", 
            "繁华迅羽，总不是嬉春旧路。", 
            "夜帘开，又广场灯火，鱼龙掀舞。", 
            "西陵去，陌上花秾，料共油壁遇。", 
            "月明联臂踏歌来，正笛中紫云回步。", 
            "欢场怕顾，待何处清凉闲住。", 
            "对晴峦，一卧松窗梦午。"
        ], 
        "title": "西子妆 重过西湖", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "澄湖一片红妆影，沙棠载将佳士。", 
            "三发依朝阳，喜无人来此。", 
            "碧筒吾醉矣，对乡国不知秋思。", 
            "万叶吹凉，绿波如镜，水行良是。", 
            "迤俪，采莲歌，横塘路，江南盛时情味。", 
            "近岸落霞飞，起蘋一二。", 
            "拍浮还共尔，几耽误旧狂清志。", 
            "展双桨月白前溪，问夜游何计。"
        ], 
        "title": "徵招 南塘观荷，次白石韵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "院落新晴，林塘初夜，小立屏山烛暗。", 
            "一点清光，出芙蓉池馆。", 
            "画廊外，记得阑干十二人杳，咫尺花花明星暗。", 
            "水榭凉生，早荧荧相见。", 
            "乍开帘，笑扑秋娘面，才飞去，又向红楼畔。", 
            "漫恋小扇轻罗，已临风惊散。", 
            "认綀囊照彻清华馆，三更后伴著霜蟾叹。", 
            "尽悟到宿草前身，忆隋宫目断。"
        ], 
        "title": "拜星月 咏萤，次清真韵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "水国南薰早，数点嫩叶塘西。", 
            "晴波绿照，淡云黄掩，凉意催诗。", 
            "晓鸥飞一片，菰蒲里，映来浅碧琉璃。", 
            "小舟轻菱歌远，相依欢事共谁。", 
            "铅泪洒芙川，清樽畔，冰丝霜藕甘脆。", 
            "几日发西风，怕碎却铢衣。", 
            "话沧州惊醒鸳鸯，荒沟下重觅故宫题。", 
            "吴天渺，留得翠盘，今夕露微。"
        ], 
        "title": "采绿吟 荷叶，次草窗韵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "断浦霞飞，长堤树隔，浣花新宅。", 
            "梦稳莼乡，招来布衣客。", 
            "雕菰酿酒，拚醉向阑干歌拍。", 
            "今日，閒话水天，独平戎无策。", 
            "金门咫尺，烟雾神京，繁忧寸心积。", 
            "湔裙旧路，路窄四山黑。", 
            "冷落采香前事，不记舞盘消息。", 
            "待共携鸥鹭，斟酌石湖秋色。"
        ], 
        "title": "惜红衣", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "岸柳汀莎，依稀认得，小桥村市。", 
            "盈盈带水，向晚客船曾舣。", 
            "展清樽夜钟又鸣，乱鸦绕月呼人起。", 
            "甚古枫摇落，招提重到，旧狂难理。", 
            "还记，山塘醉，笑破帽残衫，遍游七里。", 
            "家乡信美，荡子经年如此。", 
            "想当时题壁字湮，草堂胜迹今剩几。", 
            "但孤篷梦醒霜天，恨逐回潮尾。"
        ], 
        "title": "琐窗寒 重过寒山", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "禾黍故侯第，水竹谪仙居。", 
            "此时携杖閒步，但少醉翁俱。", 
            "红树青山如画，明月清风无价，俯仰足酣娱。", 
            "结伴更消夏，十万拥红蕖。", 
            "耽泉石，争名利，总轩渠。", 
            "谁云子美高旷，一序恋区区。", 
            "未必溺人仕宦，安有忘忧池馆，人境足华胥。", 
            "我醉欲眠矣，却笑子非鱼。"
        ], 
        "title": "水调歌头 过沧浪亭", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "云腴未老，铜仙辞汉肠断，僵卧吴台旧亭观。", 
            "阴崖水澨，记苦费鲛人红汗。", 
            "照眼冷繁华，笑朱门日短。", 
            "移置梧宫，留影事宸章藻焕，稳度层宵绛霞展。", 
            "逗天秋溜，定圣娲不曾匀炼。", 
            "一晌无言，暮山几变。"
        ], 
        "title": "瑞云浓 过旧尚衣使署，赋瑞云峰", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "临邛车骑，荐士难逢杨得意。", 
            "衣锦还家，娶妇居然阴丽华。", 
            "东西驰道，广夏明灯花四照。", 
            "一树冬青，谁复麻鞋拜孝陵。"
        ], 
        "title": "减字木兰花二首 其一", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "白头吟望，故国平居多恻怆。", 
            "弹指楼台，恐有胡僧认劫灰。", 
            "纷纷厨顾，又见甘陵南北部。", 
            "长啸苏门，多少风尘袖手人。"
        ], 
        "title": "减字木兰花二首 其二", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "晴波记泛宅，坠叶青溪无信息。", 
            "依旧绿杨巷陌，甚花榭罢灯，湘帘收笛。", 
            "西风破屐，料谢家莺燕难识。", 
            "何戡去，碧城按曲，冷落俊游迹。", 
            "凄寂，凤楼春隔，怕柳外群山换色，哀时词赋自惜。", 
            "玉老田荒，往事记忆。", 
            "断红留醉墨，但暮雨吴娘暗泣。", 
            "霜华紧，尘侵双袂，去住两难得。"
        ], 
        "title": "霓裳中序第一", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "西风故院，认锦屏树色，一丝天远。", 
            "跨马长堤，半城残照栖鸦满。", 
            "柔条经过清霜浣，叹流水六朝风卷。", 
            "纵年来啼雨颦烟，恨个侬归缓。", 
            "应念江空岁晚，对金缕旧歌，不堪重展。", 
            "路入阳关，有谁高处吹芦管。", 
            "红楼几度催刀剪，抱客笥寒衣忍典。", 
            "自销凝白下听秋，秋夜短。"
        ], 
        "title": "垂杨 秋柳，倚陈西麓体", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "素晖荡夕，正乱落天香，独认秋色。", 
            "试倚画阑，闲领丛山消息。", 
            "淡黄乍破新葩，别换一庭风力。", 
            "清露下，西堂梦还，伴我幽寂。", 
            "冰壶乍洗凉魄，怕绛阙高寒，来去无翼。", 
            "试问殿秋芳蕊，好景谁惜。", 
            "记昨罢了霓裳，叶叶老蟾低泣。", 
            "还病损，淮南倦游上客。"
        ], 
        "title": "露华 咏桂，倚碧山体", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "旧家英妙。", 
            "著意伤春天不许。", 
            "关塞音书。", 
            "吟边瘦月。", 
            "因念旧节题香。", 
            "任是婆娑生意尽。", 
            "丝竹凋年。", 
            "南楼清啸。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "珠箔惊寒，铜壶延日，碎琼飞屑无痕。", 
            "四山沉睡，危楼倦倚，暮天换遍颓云。", 
            "老夫开笑口，对银海还倾数樽。", 
            "岁华催晚，明年健在，扶杖待情曛。", 
            "思故宅平江高卧，傍打头茅屋经几黄昏。", 
            "苦吟心眼，穷阴气候，此时半臂谁温。", 
            "画阑呵手地，有蓑笠邻翁扣门。", 
            "绛梅开未，相携远走城外村。"
        ], 
        "title": "扁舟寻旧约 寓斋对雪，有怀九珠叔。适陈匪石（世宜）至，邀城南探梅，赋此索和", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "碾苍玉，轻云薄日伴西堂。", 
            "问檀心无语，知他乍别含章。", 
            "燕市应馀海王雪，猩瓶时拂水仙妆。", 
            "晚寒急，放下彤帏，消领浓芳。", 
            "年老，已残腊节候惊心，旧圃都荒。", 
            "久客探春，素儿粉额涂黄。", 
            "可酿高崖半房蜜，独添沉水一炉香。", 
            "閒庭院，梦绕南枝，谁费思量。"
        ], 
        "title": "雪梅香 蜡梅", 
        "type": "词", 
        "yun": "阳"
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "开天，当年，凄然，总难言。", 
            "尊前，招携素云来词仙。", 
            "白头经惯无眠，拚放颠，醉对旧山川。", 
            "觉九州渺如点烟。", 
            "灞陵夜望，重认长安。", 
            "大和浪沸，还忍津桥听鹃。", 
            "君所悲兮江关，我所思兮兰荃。", 
            "匆匆今岁迁，高邱无婵娟。", 
            "鼓吹到愁边，未知何处张舞筵。"
        ], 
        "title": "醉翁子 仲清、九珠叔过百嘉室夜话", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "愁满颓阳，看一阵还指旧巢。", 
            "亭皋外稻粱凄恋，南北劳劳。", 
            "病翅缡褷风色恶，荒村迢递雪痕销。", 
            "正半天寒意近黄昏，笳吹高。", 
            "昭阳泪，休更抛。", 
            "上林树，已先凋。", 
            "只玉颜憔悴，不似前朝。", 
            "莫恨江潭烟景改，白门衰柳有霜条。", 
            "又几声啼过小青溪，长板桥。"
        ], 
        "title": "满江红 寒鸦", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "似我真无计，齑盐每苦饥。", 
            "送穷韩子赋，乞食靖公诗。", 
            "骨肉风霜里，家园寤寐时。", 
            "徒然悲命遇，惭愧老亲期。"
        ], 
        "title": "似我", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "向夕冲寒望，荒烟带远村。", 
            "日从天角没，云向岭头翻。", 
            "大野多长棘，丛林剩断根。", 
            "四方酣战伐，小立易消魂。"
        ], 
        "title": "夕望", 
        "type": "律诗", 
        "yun": "元"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "洒洒寒窗雨，风悲日又徂。", 
            "积云埋远岫，野潦失平湖。", 
            "有信思黄耳，无家想白鲈。", 
            "秋霖汝何物，向晚迫征途。"
        ], 
        "title": "客窗雨", 
        "type": "律诗", 
        "yun": "虞"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "旷望上高皋，关河影动摇。", 
            "众星随月堕，孤雁尚蓬飘。", 
            "河汉无由渡，羁愁不可销。", 
            "吾侪自多感，俯仰愧渔樵。"
        ], 
        "title": "客中晨望", 
        "type": "律诗", 
        "yun": "萧"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "迢递云山色，栖迟过客情。", 
            "壮怀随日减，生理仗人成。", 
            "野渡暮烟集，孤村寒雨生。", 
            "欲投何处宿，嘹唳塞鸿鸣。"
        ], 
        "title": "客途", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "以我尘埃客，逢君淡漠人。", 
            "湖山空有约，文字岂谋身。", 
            "令节陶潜老，长歌原宪贫。", 
            "艰难随世事，相值益相亲。"
        ], 
        "title": "代简答友", 
        "type": "律诗", 
        "yun": "真"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "鹬蚌相持急，渔夫两获之。", 
            "圣心不务德，人意况多私。", 
            "生死忍相假，荣名耻所期。", 
            "寄言奋翮者，防有翼伤时。"
        ], 
        "title": "感事", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "湖上亭张翼，相携晚一登。", 
            "露浓花树重，雨霁水天澄。", 
            "卧石观云变，临流待月升。", 
            "夜深归路险，矫捷羡君能。"
        ], 
        "title": "雨后与玉游紫竹院", 
        "type": "律诗", 
        "yun": "蒸"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "天命予生在，支撑岁月难。", 
            "床头金屡尽，灶下火多寒。", 
            "万虑入毛鬓，长愁到肺肝。", 
            "百年能几许，魑魅忍相残。"
        ], 
        "title": "天命三首 其一", 
        "type": "律诗", 
        "yun": "寒"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "自乏驱穷术，谁传却老方。", 
            "烦忧来故故，岁月去堂堂。", 
            "贫觉亲朋远，衰令道业荒。", 
            "无端身外事，未死讵能忘。"
        ], 
        "title": "天命三首 其二", 
        "type": "律诗", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "去日讵容惜，馀年奈尚多。", 
            "难禁儿女累，已惯病愁磨。", 
            "茗淡聊充酒，诗哀不当歌。", 
            "冥冥傥可问，吾道果如何。"
        ], 
        "title": "天命三首 其三", 
        "type": "律诗", 
        "yun": "歌"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "万事已骚屑，四时还苦侵。", 
            "每来成默对，别去剩孤吟。", 
            "云路谁相假，桃源我欲寻。", 
            "百年能几许，寂寞到如今。"
        ], 
        "title": "酬友见访", 
        "type": "律诗", 
        "yun": "侵"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "天上良缘会，人间密约违。", 
            "好风徒拂拂，片雨故霏霏。", 
            "伫久心魂冷，归迟河汉稀。", 
            "堪憎牛女泪，偏向那时挥。"
        ], 
        "title": "七夕有约骤雨失之", 
        "type": "律诗", 
        "yun": "微"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "送汝营田去，酸心泪欲枯。", 
            "时非身命贱，地远影形孤。", 
            "谁识荆山玉，难还合浦珠。", 
            "行行休掩泣，好去问前途。"
        ], 
        "title": "送汝十首 其一", 
        "type": "律诗", 
        "yun": "虞"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "掌上珠抛暗，庭前蕙委尘。", 
            "所亲嗟薄命，异道黜才人。", 
            "食向荒沙乞，居同恶水邻。", 
            "汝爷怜不得，挥手几沾巾。"
        ], 
        "title": "送汝十首 其二", 
        "type": "律诗", 
        "yun": "真"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "寥落延长县，倾疆只数家。", 
            "窑居斥灯火，野作斗风沙。", 
            "掩旷愁衰草，翻空惊暮鸦。", 
            "三秦殊俗地，何处问繁华。"
        ], 
        "title": "送汝十首 其三", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "此去安家后，终身隶陕西。", 
            "鹑衣博风雨，蔬食咽沙泥。", 
            "水汲新开井，洪防早筑堤。", 
            "同窗犹骨肉，苦难共提携。"
        ], 
        "title": "送汝十首 其四", 
        "type": "律诗", 
        "yun": "齐"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "水隔山遥处，宽心莫念家。", 
            "父虽乖命遇，兄已富年华。", 
            "汝免忧柴米，吾当减饭茶。", 
            "窗前尔锄地，将种女郎花。"
        ], 
        "title": "送汝十首 其五", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "此别何时聚，嗟予鬓已苍。", 
            "自伤蒲柳晚，难见蕙兰芳。", 
            "千里冰封地，三更月照床。", 
            "梦中如识路，夜夜傥还乡。"
        ], 
        "title": "送汝十首 其六", 
        "type": "律诗", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "贫家忧生苦，艰难见汝心。", 
            "蔽衣珍作绮，粒米惜同金。", 
            "不负庭闱训，能循子弟箴。", 
            "一朝离我去，百感萃难禁。"
        ], 
        "title": "送汝十首 其七", 
        "type": "律诗", 
        "yun": "侵"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "廿载惭为父，因贫误汝多。", 
            "艰危逼襁褓，乐育失菁莪。", 
            "冷压三更线，饥劖九月柯。", 
            "忧劳天不报，命也叹如何。"
        ], 
        "title": "送汝十首 其八", 
        "type": "律诗", 
        "yun": "歌"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "去住忧时议，安危系汝行。", 
            "倾囊真买悔，舍女枉全名。", 
            "空谷青春老，高堂白发生。", 
            "情亲惭舐犊，此恨殁难平。"
        ], 
        "title": "送汝十首 其九", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "馀年复能几，垂老痛离樽。", 
            "泪化筵前酒，神移天外村。", 
            "伶俜甘我死，冷落望家存。", 
            "他日还桑里，空堂哭父魂。"
        ], 
        "title": "送汝十首 其十", 
        "type": "律诗", 
        "yun": "元"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "居常已丧我，卧病更忘怀。", 
            "隐枕随群动，关门谢客来。", 
            "风波扰肝胆，土木委形骸。", 
            "万物从攻伐，吾宁用乐哀。"
        ], 
        "title": "卧病宣武医院进退格", 
        "type": "律诗", 
        "yun": null
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "绩学翻成误，归田耻放流。", 
            "时乖难自惜，命蹇更谁尤。", 
            "短褐聊残岁，长劖剧九秋。", 
            "南飞羡鸿雁，自有稻梁谋。"
        ], 
        "title": "失题", 
        "type": "律诗", 
        "yun": "尤"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "君即投山曲，余还伫路崎。", 
            "相逢一夕畅，再会几年期。", 
            "异地风沙苦，严天雨露私。", 
            "终须易胎骨，好去莫迟疑。"
        ], 
        "title": "因周兄初识某君君即下放", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "移家偏负郭，曲径入桑麻。", 
            "大隐欣无问，浮生信有涯。", 
            "世情贫更拙，野兴老弥赊。", 
            "莫负流光好，随时玩物华。"
        ], 
        "title": "移家", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "野旷秋无际，郊原极目赊。", 
            "澄塘明胜镜，败叶远疑花。", 
            "草岭童驱犊，沙田妇摘瓜。", 
            "移家傥可住，不复问繁华。"
        ], 
        "title": "秋郊", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "寒更催短梦，独客夜醒时。", 
            "地僻风来远，天高月上迟。", 
            "剪灯孤影瘦，闻雁寸心悲。", 
            "遥念亲人苦，怆然多所思。"
        ], 
        "title": "失题", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "去郭吟怀减，登台野性孤。", 
            "寒生残潦水，饥噪短墙乌。", 
            "览旷无供眼，忧民有切肤。", 
            "四方悲食堇，一饱愧为儒。"
        ], 
        "title": "野望", 
        "type": "律诗", 
        "yun": "虞"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "月月才逾半，家家叹绝粮。", 
            "愁充三勒腹，饥噪九回肠。", 
            "虫语喧寒突，蛛丝绾敝囊。", 
            "却看官府里，日夜绮筵张。"
        ], 
        "title": "纪事", 
        "type": "律诗", 
        "yun": "阳"
    }, 
    {
        "author": "吴庠", 
        "era": "近现代", 
        "subtype": null, 
        "text": [
            "声律不能缚，潇洒爱东坡。", 
            "铜琶铁板遗响，水调试高歌。", 
            "日想龙眠画像，位置金山顶上，看鹤舞婆娑。", 
            "一笑放船去，涉世惯风波。", 
            "漫堂翁，覃溪老，屡吟哦。", 
            "为欢今昔把酒，几辈醉颜酡。", 
            "许吃菜羹羊肉，须验苏文生熟，背诵听如何。", 
            "我得豪发似，磨蝎命宫多。"
        ], 
        "title": "水调歌头 东坡生日，午社词集，歌此为同人侑伤", 
        "type": "词", 
        "yun": "歌"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "画荻丸熊，古有是人，今复见之。", 
            "想篝灯课读，声寒秋蟀，鸣机断素，候辨晨鸡。", 
            "辛苦休论，艰危独喻，兰折唯欣桂有枝。", 
            "神镫护，幸舟行屈曲，在水之湄。", 
            "百年陵谷迁移。", 
            "倘重到麻姑鬓亦丝。", 
            "彼□人大盗，不操矛戟，承家弱息，敢堕门楣。", 
            "回忆当年，小人有母，罔极难酬空废诗。", 
            "披图看，甚高天厚地，局蹐如斯。"
        ], 
        "title": "沁园春 为俞慧殊题寒灯课读图", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "缟袂羽衣纷下，错疑萼绿，来会群仙。", 
            "小苑阴阴，是处竞拾钗钿。", 
            "鬓云乱、高搴舞袖，香汗渍、斜帮歌筵。", 
            "好唇妍。", 
            "韩凭魄化，宋玉情牵。", 
            "三年珠栊悬网，珊屏褪粉，冷落风前。", 
            "远隔罗浮，梦中犹认翠裙烟。", 
            "指芳林、依依暂别，过太常、惘惘轻怜。", 
            "且留连。", 
            "纵教花尽，叶底堪眠。"
        ], 
        "title": "玉胡蝶 见蝶，有所寄", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "鼟鼟番鼓将弦索。舞蹈民欢乐。", 
            "定知下里胜阳春。只看当时属和万千人。", 
            "烧书颇恨秦皇懦。不抵咸阳火。", 
            "倘教典籍总成烟。文物西来何用到今年。"
        ], 
        "title": "虞美人", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "地偪天无罅。", 
            "叹微生、于中虱处，鬼门人鲊。", 
            "少日周旋多游侠，臂箭腰弓驰射。", 
            "快呼酒、汉书能下。", 
            "喷沫高谭罗兰辈，气崚嶒、却笑旁人怕。", 
            "今有口，壁间挂。", 
            "一编展对凉如洒。", 
            "纪千年、双城鬼蜮，笔端有画。", 
            "恩怨都凭翻覆手，瞥眼浮云野马。", 
            "因果律、何殊铁打。", 
            "细数断头台上客，被人残、元是残人者。", 
            "金鉴在，正堪藉。"
        ], 
        "title": "金缕曲 题迭更司所箸双城记。适读迦陵词，即用其韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "玉女投壶急，余杭买酒赊。", 
            "仙郎底用饭胡麻。", 
            "餐秀吸流霞。", 
            "天老羲皇张戏。", 
            "图作枕中鸿秘。", 
            "六铢衣褪更翾轻。", 
            "仪态万方盈。"
        ], 
        "title": "巫山一段云 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "魂魄来还去，音容是更非。", 
            "菊芳兰秀系人思。", 
            "风送白云飞。", 
            "谷口花团绣锦。", 
            "便作华堂燕寝。", 
            "寒泉一勺贮冰瓯。", 
            "聊与荐新秋。"
        ], 
        "title": "巫山一段云 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "桂棹浮湘渚，莲歌嗣馆娃。", 
            "莫愁生长自卢家。", 
            "小印刻昭华。", 
            "赠与昭华小印。", 
            "换得口脂奁粉。", 
            "痴魂忽坠九嶷间。", 
            "丛竹泪痕斑。"
        ], 
        "title": "巫山一段云 其三", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "碎佩轻鸾舞，深帏睡鸭凉。", 
            "误疑飞燕出昭阳。", 
            "却是杜兰香。", 
            "自弄蟠云新髻。", 
            "不惯上清宫里。", 
            "人间何处足遨游。", 
            "滟滟百花洲。"
        ], 
        "title": "巫山一段云 其四", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "华盖连休鬓，明珠剪两瞳。", 
            "神君新敕小青童。", 
            "住在玉华东。", 
            "一霎鸾轩凤翥。", 
            "又向清都飙举。", 
            "不如端坐叩玄关。", 
            "抛却九还丹。"
        ], 
        "title": "巫山一段云 其五", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "黯黯吴江枫树。飒飒周原禾黍。", 
            "千里共寒芜。客心孤。", 
            "此恨怕成终古。况听催人津鼓。", 
            "纵使见时疏。忆人无。"
        ], 
        "title": "昭君怨 前年在南京，友人以女子某氏词笺属和。夹置乱帙中，偶检得之，惘然继韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "花外呢喃燕语，溪边约略鸥盟。", 
            "如何载酒半山亭。", 
            "饮罢翻教梦醒。", 
            "迹似飞蓬长转，心随寒柳先零。", 
            "芭蕉和雨酿秋声。", 
            "可柰独眠人听。"
        ], 
        "title": "西江月", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "荷沼未空，枫叶渐丹，略有林泉美。", 
            "喜朝来、一客款荆扉。", 
            "似东山、翛然高致。", 
            "论乐旨。", 
            "冥鸿自翔天际。", 
            "霏霏谈屑皆名理。", 
            "嗟縆瑟调琴，秦箫楚管，从来难谐俗耳。", 
            "偶长吟、白傅琵琶词。", 
            "请试为、诸君一弹之。", 
            "四坐无哗，冰弦才拨，此声堪异。", 
            "嘻。", 
            "涧水泠泠，松风策策绕阶墀。", 
            "急雨跳珠坠，琤瑽时密还稀。", 
            "是浩浩平沙，嗈嗈群雁，数行高去复低飞。", 
            "又苇岸横舟，渔家聚语，网罟遥夜，恍置身、河伯惊相视。", 
            "甚却顾、萧斋共隐几。", 
            "听砉然、裂帛声止。", 
            "翁起笑，谓千古绝调只吾师。", 
            "定场贺老，如今安在，独有岐王宅里。", 
            "开元法曲尚留遗。", 
            "问人间、知音能几。"
        ], 
        "title": "哨遍 过景斋听谢翁一尘弹琵琶数曲。翁师诸城王心葵，世称第一手", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "叠花笺，传密信。", 
            "四角鸳鸯，四角鸳鸯印。", 
            "斜月朦胧期小径。", 
            "风漾梧桐，风漾梧桐影。", 
            "漫成疑，空自等。", 
            "渐数三更，渐数三更尽。", 
            "捉得双鬟私借问。", 
            "今夜来无，今夜来无定。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "揽袂劝君休远去，离筵苦语丁宁。", 
            "蛮陬瘴海一身经。", 
            "何年生马角，此日帝猪苓。", 
            "竹马绕床犹记得，赌将梨栗谁赢。", 
            "白头兄弟各飘零。", 
            "纵然非死别，梦里亦吞声。"
        ], 
        "title": "临江仙 久不得君济七兄消息", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "浅碧染罗衫，唾痕微印。", 
            "几曲朱楼暮同凭。", 
            "云霏烟敛，髣髴阳台高迥。", 
            "下方应错认，仙家影。", 
            "别后细思，那时光景。", 
            "自惯长负未言病。", 
            "赁舂椎髻，无分与伊相并。", 
            "但教青凤翼，传书讯。"
        ], 
        "title": "感皇恩", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "竹楼閒倚，荷池趁步。", 
            "似初逢、汉皋游女。", 
            "裁叠冰绡，倩画出、青山红树。", 
            "把芳心、暗中分付。", 
            "孤城天远，双江雾合，背西风、轻帆斜度。", 
            "泪满罗襟，只留得、伤心无数。", 
            "枉教他、燕猜莺妒。"
        ], 
        "title": "解佩令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "小园庭，闲伴侣。", 
            "绿暗回廊，迤逦行还住。", 
            "墙角海棠娇语语。", 
            "嗅取微酸，摘蕊和茶煮。", 
            "苎衣轻，蕉扇举。", 
            "谁道秋来，未肯消残暑。", 
            "天气越添沈闷处。", 
            "澹澹斜阳，几点疏疏雨。"
        ], 
        "title": "苏幕遮 闰七月转热，闲居即事", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "日影穿帘罅。", 
            "也不须、茅柴斟酒，枯荷包鲊。", 
            "检取残编饥堪疗，字字珠玑光射。", 
            "笑文体、何分高下。", 
            "试看才人无不可，总堂堂、笔阵千军怕。", 
            "无此笔，匏空挂。", 
            "谁能激壮谁潇洒。", 
            "倩登场、衣冠傀儡，颊毫添画。", 
            "南曲高生称独擅，杂剧终推关马。", 
            "唤羯鼓、凭阑快打。", 
            "合得筚琶随村唱，是当年、万口流传者。", 
            "时世易，任狼藉。"
        ], 
        "title": "金缕曲 其一 读元人杂剧，用罅字韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "转棹荷花罅。", 
            "只萦怀、吉云佳酿，点酥红鲊。", 
            "绝域天骄惊汉节，猿臂应知善射。", 
            "又曾过、严陵台下。", 
            "最好青裙于潜女，恁偏谣、鬼见荒城怕。", 
            "我转恨，一冠挂。", 
            "霏霏唾玉随风洒。", 
            "文何如、关山行旅，范宽图画。", 
            "入蜀功成身早退，不羡官施行马。", 
            "任检校、南村稻打。", 
            "杨陆诗篇传万口，料更无、勍敌如公者。", 
            "珠在握，可容藉。"
        ], 
        "title": "金缕曲 其二 读石湖居士诗，三叠罅韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "沙平依岸，风急捎池，树根聚叶。", 
            "淡日浮光，流虹散彩鱼暗唼。", 
            "一两绳接低空，听晚鸿伊轧。", 
            "偷卜归人，望群遥数先怯。", 
            "鸾镜羞窥，任星星、鬓霜谁镊。", 
            "锦笺封在，回文无心再阅。", 
            "祗与浓熏兰麝，伴画图藏箧。", 
            "频倚楼看，乱山翻更重叠。"
        ], 
        "title": "华胥引 和清真", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "南国左侧带回塘。", 
            "秋千影、度高墙。", 
            "桃李开时，烂漫春光。", 
            "依依垂柳数行。", 
            "情丝长。", 
            "楼前踯躅，个人娇靥，半隔纱窗。"
        ], 
        "title": "中兴乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "素手停针罅。", 
            "厌听人、铺张中馈，啜鲜羹鲊。", 
            "恨不南山随李广，试著短衣骑射。", 
            "喜此日、真归麾下。", 
            "不数前朝秦冼辈，便吴宫、教战谁曾怕。", 
            "磨匕首，腰横挂。", 
            "更无滴泪临岐洒。", 
            "尽抛将、脂奁粉合，两眉休画。", 
            "风掣红旗行肃肃，静里温闻班马。", 
            "号令急、军中鼓打。", 
            "直向黄河边头去，笑木兰、枉替耶征者。", 
            "歌送汝，一樽藉。"
        ], 
        "title": "金缕曲 四叠罅韵，送戚属中女子参军者", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "七月十三同宴席。", 
            "劝金杯侧。", 
            "酒阑潜遇桂花阴。", 
            "系人心。", 
            "星沈河底晓寒侵。", 
            "三载绝知音。", 
            "此夜玉温香㬉，恋情深。"
        ], 
        "title": "恋情深", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "芳气透疏栊，心魂微觉。", 
            "谁剪楚江痕，几枝云袅。", 
            "婀娜胆瓶中，对影成双笑。", 
            "更何用、炷香清妙。", 
            "巴岭昔曾游，杨家园好。", 
            "风猎紫兰丛，恍聆新操。", 
            "滋畹解留根，纫佩还同调。", 
            "柰独自、怅然归老。"
        ], 
        "title": "蕙清风 有馈星伯秋兰者，分送二枝", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "弦弦掩抑声声思，似诉凄凉。", 
            "澹月幽窗。", 
            "挨尽铜壶漏点长。", 
            "也啰真个是断人肠。", 
            "长门本是无梳洗，多谢君王。", 
            "懒点宫黄。", 
            "转作明妃出塞妆。", 
            "也啰真个是断人肠。"
        ], 
        "title": "摊破丑奴儿 一尘见哨遍词，甚喜。复为弹长门怨、懒梳妆及将军令数曲", 
        "type": "词", 
        "yun": null
    }, 
    {
        "author": "吴保初", 
        "era": "近现代", 
        "subtype": null, 
        "text": [
            "渐韶光晼晼，拥恨怕上西楼。", 
            "纵云锦千章，琅玕万管，难写心愁。", 
            "可奈好花落去，只黄莺百啭在枝头。", 
            "帘外青山扫黛，意中人去难留。", 
            "无情岁月悠悠，问泪落、怎生收。", 
            "恁画栏往往，抬头举目，都是松楸。", 
            "吴江也能剪断，但剪刀何处买并州。", 
            "天上飞光劝我，万愁付与东流。"
        ], 
        "title": "木兰花慢 悼亡姬许君男", 
        "type": "词", 
        "yun": "尤"
    }, 
    {
        "author": "吴保初", 
        "era": "近现代", 
        "subtype": null, 
        "text": [
            "生别离，死别离。", 
            "见面何如不见宜。", 
            "伤心人不知。", 
            "惜花枝，折花枝。", 
            "莫待无花空折枝。", 
            "花开能几时。"
        ], 
        "title": "长相思", 
        "type": "词", 
        "yun": null
    }, 
    {
        "author": "吴保初", 
        "era": "近现代", 
        "subtype": null, 
        "text": [
            "杏花村，桃叶渡。", 
            "渺渺思南浦。", 
            "别绪离情，飘泊同飞絮。", 
            "争禁稚柳娇黄，漫天风雨，不道便从春归去。", 
            "送春去，问对如此江山，何处觅归路？", 
            "梦遍天涯，剩得愁如许。", 
            "纵教啼尽斜阳，老鸦声苦，也春去、茫茫不顾。"
        ], 
        "title": "祝英台近 伤春", 
        "type": "词", 
        "yun": null
    }, 
    {
        "author": "吴保初", 
        "era": "近现代", 
        "subtype": null, 
        "text": [
            "江南路。", 
            "正绿遍、万树垂杨缕。", 
            "愔愔嚼蕊吹花，清绝蘼芜庭宇。", 
            "单衣伫立，问秀靥、孤颦隔何许。", 
            "羡才人、老去填词，生绡题遍名字。", 
            "应念历劫云烟，偏画绢诗龛，锦段如故。", 
            "淡墨词痕无处涴，日抱向、江湖来去。", 
            "如今对、残山剩水，觅谁语、熏香独自抚。", 
            "有何人，一例心情，剪灯珍重题句。"
        ], 
        "title": "尉迟杯", 
        "type": "词", 
        "yun": null
    }, 
    {
        "author": "吴保初", 
        "era": "近现代", 
        "subtype": null, 
        "text": [
            "小院落红初过雨。", 
            "门掩屏山，才可喁喁语。", 
            "密意愔愔成间阻，帘前恨煞红鹦鹉。", 
            "燕自呢喃花自舞。", 
            "占断年光，便把芳游误。", 
            "淡月疏星双掌路，那堪忍泪班骓去。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "吴诚", 
        "era": "近现代", 
        "subtype": "七言绝句", 
        "text": [
            "兵戎世变溯连年，常念人情别有田。", 
            "法本人情重古训，生花江笔果千千。"
        ], 
        "title": "聊步原韵谨呈峻之先生哂政四首 其一", 
        "type": "绝句", 
        "yun": "先"
    }, 
    {
        "author": "吴诚", 
        "era": "近现代", 
        "subtype": "七言绝句", 
        "text": [
            "乡自伞墩著昔时，梅清人兴竞操持。", 
            "冰心耳顺堪相告，名遍江城妇孺知。"
        ], 
        "title": "聊步原韵谨呈峻之先生哂政四首 其二", 
        "type": "绝句", 
        "yun": "支"
    }, 
    {
        "author": "吴诚", 
        "era": "近现代", 
        "subtype": "七言绝句", 
        "text": [
            "凤巢新缔好栖迟，吴下从来住国医。", 
            "兰桂庆依梧荫护，滋荣先晋吉祥辞。"
        ], 
        "title": "聊步原韵谨呈峻之先生哂政四首 其三", 
        "type": "绝句", 
        "yun": "支"
    }, 
    {
        "author": "吴诚", 
        "era": "近现代", 
        "subtype": "七言绝句", 
        "text": [
            "年来蒲柳息悲秋，遇到知交即暂留。", 
            "旧侣欣逢陈仲举，同行荷送别西畴。"
        ], 
        "title": "聊步原韵谨呈峻之先生哂政四首 其四", 
        "type": "绝句", 
        "yun": "尤"
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "战鼓频惊飞雁，乡音难寄征鸿。", 
            "年来飘泊大江东。", 
            "回首苍茫烟重。", 
            "投笔班超壮志，着辫祖逖英雄。", 
            "男儿慷慨赴军戎。", 
            "大好神州驰鞚。"
        ], 
        "title": "西江月 客中抒感（一九四零年）", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "飘泊久，无处觅归船。", 
            "三月莺花春似梦，九秋风雨夜如年。", 
            "肠断奈何天。"
        ], 
        "title": "忆江南", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "无情却是秋深雨，分外凄清。", 
            "滴碎愁心。", 
            "一夜孤眠梦不成。", 
            "闲阶早起多惆怅，落叶飘零。", 
            "霜草辞根。", 
            "圃底残花带泪痕。"
        ], 
        "title": "采桑子（一九四一年）", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "西风不卷闲愁去。丝丝依旧如秋雨。", 
            "雨落鸟声收。愁来意转柔。", 
            "为怜芳草瘦。独步黄昏后。", 
            "十里浑忘痴。归来灯火迟。"
        ], 
        "title": "菩萨蛮（一九四二年）", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "欲了相思倍觉难。", 
            "伤心往事怕重弹。", 
            "几回梦见影姗姗。", 
            "好把真珠传密字，暗将消息背人看。", 
            "千重愁恨万重山。"
        ], 
        "title": "浣溪沙（一九四二年）", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "朱桥碧野是耶非。", 
            "往事尚依稀。", 
            "柳堤嫩绿，镜湖新月，低首共徘徊。", 
            "角声惊破春宵梦，忍泪各分飞。", 
            "留得辛酸，西窗抵足，何日再来归。"
        ], 
        "title": "少年游（一九四二年）", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "湖海飘零似转蓬。", 
            "几回西去几回东。", 
            "徒将哀怨寄秋风。", 
            "说到归期惟有泪，算来家讯又成空。", 
            "不堪惆怅月明中。"
        ], 
        "title": "浣溪沙（一九四二年）", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "噩梦何须说夙因。", 
            "柔肠断尽不成声。", 
            "拚将一世青衫泪，赢取千秋薄倖名。", 
            "新月好，晓风清。", 
            "落花流水两无情。", 
            "荒江一啸三千里，解得伤心能几人。"
        ], 
        "title": "鹧鸪天（一九四二年）", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "弱柳牵丝，撩人愁绪，慵来生怕登楼。", 
            "看娇花弄影，听巧鸟歌喉。", 
            "料春到江南未久，绿杨飘絮，碧野如油。", 
            "念佳人初试新装，恁自凝眸。", 
            "容颜消瘦，苦风波何事淹留。", 
            "恨戍火连天，哀笳匝地，怎整归舟。", 
            "只有梦中飞去，乘风稳任我遨游。", 
            "奈鸡窗魂冷，依然涕泪难收。"
        ], 
        "title": "扬州慢（一九四三年）", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "佳约订前生，争羡诗飘红叶。", 
            "今夜双星齐会，任鹊桥长设。", 
            "烛花并蒂证同心，紧挽罗衣结。", 
            "天遣百年好合，艳比团圆月。"
        ], 
        "title": "好事近 贺同学婚礼", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "长相思，意迟迟。", 
            "离人心事乱如丝。", 
            "酸辛事，有谁知。", 
            "愁来拚一睡，醒罢又成痴。", 
            "念君身渐瘦，不似在家时。"
        ], 
        "title": "长相思三阕（一九四二年） 其一", 
        "type": "词", 
        "yun": "支"
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "长相思，望归难。", 
            "客中霜早怯衣单。", 
            "归讯杳，怕依栏。", 
            "秋声惊落叶，乡梦恨更残。", 
            "飘零何日极，终岁不成欢。"
        ], 
        "title": "长相思三阕（一九四二年） 其二", 
        "type": "词", 
        "yun": "寒"
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "长相思，意绵绵。", 
            "五溪风雪自年年。", 
            "柔肠结，晚灯前。", 
            "欲知凶共吉，夜夜卜金钱。", 
            "枕边愁更密，羞对月娟娟。"
        ], 
        "title": "长相思三阕（一九四二年） 其三", 
        "type": "词", 
        "yun": "先"
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "陌上草萋萋。", 
            "无限芳菲。", 
            "撩人丝柳尽依依。", 
            "绿到江南春正好，人隔天涯。", 
            "梦里总凄迷。", 
            "杜宇声催。", 
            "五更犹唤不如归。", 
            "残月枝头孤枕泪，忧恨谁知。"
        ], 
        "title": "卖花声", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "一春消息，两重心事，都被春风吹去。", 
            "客愁乡思最浓时，正处处落红无数。", 
            "倚窗低唱，凭栏独语。", 
            "休问相思几许。", 
            "楼头待到月黄昏，怕听那杜鹃声苦。"
        ], 
        "title": "鹊桥仙 一九四四年初夏于秀山石耶司", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "芳草垂杨知道否。", 
            "又是春归去。", 
            "客里最惊心，燕子来时，连日风和雨。", 
            "楚天渺渺无归路。", 
            "尽多情谁诉。", 
            "小立又黄昏，且把愁怀，分付漫空絮。"
        ], 
        "title": "醉花阴", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "月魄惊寒，正江风吹浪，暮霭侵烟。", 
            "低徊怜倩影，软语透清欢。", 
            "叮咛记取意千般。", 
            "怎知而今魂萦梦牵。", 
            "关情处，拚几度泪痕衣满。", 
            "春晚。", 
            "芳讯断。", 
            "愁见飞花，离恨生箫管。", 
            "酒困无眠，依灯填句，苦惹柔肠千转。", 
            "曾信相思忒伤神，生来争奈情难遣。", 
            "诗中仙，也沉迷醉里香远。"
        ], 
        "title": "换巢鸾凤 一九四五年于北碚嘉陵江畔", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "客愁深几许。", 
            "风高月冷，扁舟南浦。", 
            "慢桨轻桡，漫惹荻花芦絮。", 
            "任使波光照影，奈流水无心延伫。", 
            "凭望处。", 
            "渔村夜悄，满汀凫鹭。", 
            "只今兴味消沉，剩意倦情慵，病余羁旅。", 
            "十载飘游，都被俗尘牵误。", 
            "幸有诗篇伴我，争胜似欢歌狂舞。", 
            "谁与语。", 
            "寂寞断烟残雨。"
        ], 
        "title": "玉漏迟（一九四五年）", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "嘉陵江畔，缙云山下，尽是伤心景色。", 
            "霜风才送雁南飞，又听到寒梅消息。", 
            "归舟未觅，旗亭又设。", 
            "莫惜骊歌慢拍。", 
            "人生能得几相逢，况复是天涯倦客。"
        ], 
        "title": "鹊桥仙（一九四四年）", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "寇已投降，传来消息翻疑梦。", 
            "欢声雷动。", 
            "乐极还思痛。", 
            "血战年年，多少青青冢。", 
            "和平颂。", 
            "从今高诵。", 
            "三叠阳关弄。"
        ], 
        "title": "点绛唇 题张啸虎《山城狂欢集》", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "北雁初来，西风乍起，又是秋满人间。", 
            "客乡霜重，衾薄五更寒。", 
            "回首江南旧景，一万里险阻关山。", 
            "凭栏久，乡心逐水，飞度皖江边。", 
            "万家歌胜利，烽烟断处，人庆团圞。", 
            "念髫龄弱妹，白发慈颜。", 
            "纵有巴山蜀水，终不若早买归船。", 
            "离情苦，灯前梦里，别意总绵绵。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "莫恋巴山，一帆归去江南好。", 
            "碧杨芳草。", 
            "绿抹春山巧。", 
            "行遍天涯，尽是崎岖道。", 
            "佳音少。", 
            "残秋霜老。", 
            "梦断鸡窗晓。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "吴承楷", 
        "era": "近现代", 
        "subtype": "七言律诗", 
        "text": [
            "六朝门第冠江乡，春永堂中祚最长。", 
            "近挹桂馨承紫诰，远瞻槐荫守青箱。", 
            "德星耀目今陈实，晚岁齐眉老孟光。", 
            "有数家声无量福，欣逢周甲启华觞。"
        ], 
        "title": "寿王棣封六十 其一", 
        "type": "律诗", 
        "yun": "阳"
    }, 
    {
        "author": "吴承楷", 
        "era": "近现代", 
        "subtype": "七言律诗", 
        "text": [
            "精神矍铄气豪雄，遐迩多年泰斗崇。", 
            "文采南阳肱屡折，樽倾北海量真洪。", 
            "立言夙仰风声树，掌教曾钦月旦公。", 
            "听说诸邻尤感德，咸援生佛颂封翁。"
        ], 
        "title": "寿王棣封六十 其二", 
        "type": "律诗", 
        "yun": "东"
    }, 
    {
        "author": "吴承楷", 
        "era": "近现代", 
        "subtype": "七言律诗", 
        "text": [
            "智慧天生事事精，年臻耳顺益通明。", 
            "元龙百尺高楼造，范蠡千金巨贾营。", 
            "合境深叨蚕利扩，片词足息鼠牙争。", 
            "还看孙子贻谋善，累计书香溢旧楹。"
        ], 
        "title": "寿王棣封六十 其三", 
        "type": "律诗", 
        "yun": "庚"
    }, 
    {
        "author": "吴承楷", 
        "era": "近现代", 
        "subtype": "七言律诗", 
        "text": [
            "树倚蟠桃綵舞莱，南都返旆颂南台。", 
            "一时大地春阳转，百岁此间寿域开。", 
            "江左夷吾孚众望，太原公子出群才。", 
            "数言能请苍生命，知自鲤庭讲授来。"
        ], 
        "title": "寿王棣封六十 其四", 
        "type": "律诗", 
        "yun": "灰"
    }, 
    {
        "author": "吴庚", 
        "era": "近现代", 
        "subtype": null, 
        "text": [
            "已矣哉噫嘻，王朗乎王朗。", 
            "我有与子驰骤搏击之文章。", 
            "万里鹏来天云黑，一声虎啸山风狂。", 
            "与子登高岗，我能抟云上、趁凤翔，吞吐呼吸日月之光芒。", 
            "碧汉之碧黄河黄，为我上下一浇彻骨凉。", 
            "皎皎石中玉，铮铮铁中钢。", 
            "矫矫龙有翼，骙骙马无缰。", 
            "是我与子驰骤搏击之文章。", 
            "已矣哉噫嘻，王朗乎王朗。"
        ], 
        "title": "赠王梦严", 
        "type": "古风", 
        "yun": null
    }, 
    {
        "author": "吴宜孙", 
        "era": "近现代", 
        "subtype": "七言绝句", 
        "text": [
            "二十三年如梦过，醒如卧海浪连天。", 
            "家乡咫尺胜千里，朝暮耕耘实苦怜。"
        ], 
        "title": "自题照", 
        "type": "绝句", 
        "yun": "先"
    }, 
    {
        "author": "吴宗慈", 
        "era": "近现代", 
        "subtype": "七言律诗", 
        "text": [
            "小别匡君十二年，天涯倦鸟偶飞还。", 
            "峰峦识我迎微笑，泉石依人作旧妍。", 
            "故老倩谁寻往躅，新材待访续前编。", 
            "从来无限沧桑事，都付山僧一枕眠。"
        ], 
        "title": "民国卅五年秋重登牯岭有感", 
        "type": "律诗", 
        "yun": "先"
    }, 
    {
        "author": "吴宓", 
        "era": "近现代", 
        "subtype": "五言律诗", 
        "text": [
            "清华园里客，万里桥西家。", 
            "教授劳仍健，奔波意自遐。", 
            "思精明治道，诗美醉流霞。", 
            "一贯天人理，频烦赋落花。"
        ], 
        "title": "赋答公权二首 其一", 
        "type": "律诗", 
        "yun": "麻"
    }, 
    {
        "author": "吴宓", 
        "era": "近现代", 
        "subtype": "五言律诗", 
        "text": [
            "惟狂思作圣，向道贵能仁。", 
            "一往殉情意，感君知我真。", 
            "悲欢心上影，离合镜中尘。", 
            "大地今千劫，飘流但佛亲。"
        ], 
        "title": "赋答公权二首 其二", 
        "type": "律诗", 
        "yun": "真"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "迢迢午夜愁难睡，月上雕梁。", 
            "人隔遥乡，两地孤眠各自凉。", 
            "当时错怪欢情浅，樱吻吹香。", 
            "莲脸流光，今日回思只断肠。"
        ], 
        "title": "采桑子", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "绿杨阴里西溪好，红日斜时。", 
            "蹑影相随，粉壁曾题一首诗。", 
            "卌年旧梦卿先醒，重到堪悲。", 
            "往迹都迷，惟有残阳照鬓丝。"
        ], 
        "title": "采桑子  重到乡居感旧", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "风光最爱家乡好，稻美荷香。", 
            "水阔山长，宫殿排云古树苍。", 
            "御堤南去如龙走，堤畔垂杨。", 
            "堤外平房，万户千门喜气杨。"
        ], 
        "title": "采桑子  家乡海淀蓝靛厂", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "漱玉堂前，渊明宅里，长空雁叫西风起。", 
            "斜阳淡淡照疏篱，几丛乍放明黄紫。", 
            "艳与时违，瘦堪人比，年年引得诗翁醉。", 
            "赏心最爱是黄昏，暗香满地天如水。"
        ], 
        "title": "踏莎行  菊", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "雨洗红新，风梳绿嫩，一年又是清明近。", 
            "小园香径独徘徊，可怜少个年时影。", 
            "为我湔巾，替卿理鬓，当时两两心相印。", 
            "而今谁个负初心，只应唤取笼鹦问。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "细雨如愁，轻烟似梦，深庭虚室孤灯冷。", 
            "幽思绪绪夜绵绵，三更犹照心扉影。", 
            "案上花残，床头人病，卌年往事重回省。", 
            "当时错令此情痴，此情今已沉枯井。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "怯病亲床，畏寒笼袖，出门一杖随身右。", 
            "无情岁月日移人，算来只有贫依旧。", 
            "思竭诗穷，笔枯字瘦，耆年剩把禅参透。", 
            "寂然无物可萦怀，凭人漫笑吾生陋。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "露叶泣寒螀。", 
            "霜天警雁行。", 
            "倚朱楼、遥望神伤。", 
            "信美河山非故土，云掩处，是家乡。", 
            "落日下蒹塘。", 
            "秋声更断肠。", 
            "邈伊人、今在何方。", 
            "最忆翠稀红减日，明月底，曲栏旁。"
        ], 
        "title": "南楼令", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "小院秋声似雨中。", 
            "枝头柿叶已飘红。", 
            "微袅水沉香作雾，度衣笼。", 
            "玉枕乍回昨夜梦，松涛曾听五更风。", 
            "记与故人同挈手，驾飞鸿。"
        ], 
        "title": "山花子  黄山谷睡起诗意", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "竹窗摇影。", 
            "月淡西风冷。", 
            "归雁唳天惊梦醒。", 
            "枕上情怀耿耿。", 
            "记曾秋月初圆。", 
            "相携小院缠绵。", 
            "六十年前往事，回思仍似当前。"
        ], 
        "title": "清平月  夜醒", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "柳绵时候，已是春容瘦。", 
            "燕尾剪波生绿皱，衔得芹泥盈咮。", 
            "閒来独倚朱栏，袷衣尚觉天寒。", 
            "心绪恰如春草，愁来一望无端。"
        ], 
        "title": "清平月   春暮", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "柳绵飞后，阵阵轻风骤。", 
            "休道绿肥红已瘦，尚有馀花堪嗅。", 
            "珠梅雪白纷纭，榆梅粉白芳芬。", 
            "更爱小园一角，紫藤满架如云。"
        ], 
        "title": "清平月", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "故园春好，桃李争开早。", 
            "细雨霏霏风袅袅，土润先滋青草。", 
            "华堂几静窗明，幽庭燕语莺声。", 
            "四十年前美景，恍然一梦难凭。"
        ], 
        "title": "清平月  怀幼时家境", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "碧塘莲叶舞参差。", 
            "日斜鸥鹭飞。", 
            "画桡轻荡往来迟。", 
            "深深闻笑嬉。", 
            "云漠漠，柳依依。", 
            "凄清月半规。", 
            "小桥风里立多时。", 
            "此情谁个知。"
        ], 
        "title": "阮郎归  题画", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "村里秋来风物美，柳黄荻白丹枫醉。", 
            "翠竹池边摇影碎。", 
            "鱼伏水，黑衫青笠船头睡。", 
            "邈邈云天千万里，南归雁阵高声唳。", 
            "叫破晴空蓝欲坠。", 
            "农父喜，收来金穗无遗粒。"
        ], 
        "title": "渔家傲  秋", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "草草浮生花上露，茫茫万事尘中雾。", 
            "七十年来徒涉步。", 
            "休回顾，当初错把银光镀。", 
            "赢得虚名曾几数，何如远觅山林住。", 
            "任尔天公多嫉妒。", 
            "全无惧，馀年但乞身如铸。"
        ], 
        "title": "渔家傲  次韵白晓东", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "危栏独倚黄昏，数归人。", 
            "拖得一天劳瘁，望家门。", 
            "朝愁碳，暮愁面，月愁薪。", 
            "还要朝朝暮暮颂君恩。"
        ], 
        "title": "俗谓国内大学毕业为镀银乌夜啼", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "偶来独倚危栏，望乡关。", 
            "惆怅乡关不见，见苍山。", 
            "云一片，金光灿，夕阳残。", 
            "又是宇间万象晚来闲。"
        ], 
        "title": "俗谓国内大学毕业为镀银乌夜啼", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "倦游一自离群后，谁念我、药香笼袖。", 
            "黄卷尚多亲，白石犹堪漱。", 
            "闲心早作云归岫，只恋此、诗清字瘦。", 
            "为子一挥毫，且道情依旧。"
        ], 
        "title": "海棠春  金水谢病后为作书次韵答之", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "老去尚多情。", 
            "旧梦难醒。", 
            "小园偎倚月华明。", 
            "密语亲亲还怨怨，怕有人听。", 
            "风雨叹飘零。", 
            "可惜红英。", 
            "当年踪影邈无凭。", 
            "往日芳心还在否，永忆卿卿。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "先贤祠宇附江边，红粉垣墙景色鲜。", 
            "假设残碑无十字，若非荆棘定荒烟。"
        ], 
        "title": "申浦季子祠题壁（作于民国二十六年）", 
        "type": "绝句", 
        "yun": "先"
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "流光荏苒倏残春，云树深深景自新。", 
            "兀坐萧条风月下，客中每忆旧诗人。"
        ], 
        "title": "残春", 
        "type": "绝句", 
        "yun": "真"
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "芦沟启衅太誇骄，欲把中原一日消。", 
            "屈膝沙场双泪湿，东瀛零落失逍遥。"
        ], 
        "title": "日寇侵华二首 其一", 
        "type": "绝句", 
        "yun": "萧"
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "日寇猖狂屡兴戎，图吞华夏总成空。", 
            "红旗奋直英雄戟，弃甲披靡遁海中。"
        ], 
        "title": "日寇侵华二首 其二", 
        "type": "绝句", 
        "yun": "东"
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "不堪回首昔年情，鹤立群中著胜名。", 
            "独宿江滨空有我，与谁把酒话生平。"
        ], 
        "title": "赠友", 
        "type": "绝句", 
        "yun": "庚"
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "春到人间兴味浓，杖藜徐步过桥东。", 
            "满园景色无边际，惟见梅花分外红。"
        ], 
        "title": "春游红梅公园", 
        "type": "绝句", 
        "yun": "东"
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "乘凉檐下乐融融，巷口街头笑语浓。", 
            "拂面清风消溽暑，长天月色照高空。"
        ], 
        "title": "乘凉偶成", 
        "type": "绝句", 
        "yun": null
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "寄寓江滨数十年，常将精力替人怜。", 
            "膏肓痼疾非无救，心意平衡病自痊。"
        ], 
        "title": "自勉二首 其一", 
        "type": "绝句", 
        "yun": "先"
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "岐黄学术慰生平，刻苦埋头愧此身。", 
            "过隙驹光虚里度，空添白发几千茎。"
        ], 
        "title": "自勉二首 其二", 
        "type": "绝句", 
        "yun": null
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "柳绿桃红又一春，阳光普照仗英明。", 
            "满朝俊杰丰功事，尽是魔王去后成。"
        ], 
        "title": "时事有感", 
        "type": "绝句", 
        "yun": "庚"
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "拂暑驱蚊意气豪，论功也应赐青袍。", 
            "秋风飒飒新凉后，抛进尘埃不酬劳。"
        ], 
        "title": "题芭蕉扇", 
        "type": "绝句", 
        "yun": "豪"
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "豫园蹊上稀莓苔，楼阁亭台次第开。", 
            "翠竹香花山色好，风光胜景若蓬莱。"
        ], 
        "title": "旅沪过豫园", 
        "type": "绝句", 
        "yun": "灰"
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "闲来提笔学丹青，浅绿胭红度几春。", 
            "回首前朝多巨擘，摹临窗下效何人。"
        ], 
        "title": "学画", 
        "type": "绝句", 
        "yun": "真"
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "花晨自夕早相知，一别音容惹梦思。", 
            "时到暮春时惦念，纱窗红日睡迟迟。"
        ], 
        "title": "暮春忆友", 
        "type": "绝句", 
        "yun": "支"
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "莫道颐和山水连，垂帘听政度残年。", 
            "宁赠友邦千人恨，国策威名两不全。"
        ], 
        "title": "到颐和园恨那拉氏", 
        "type": "绝句", 
        "yun": "先"
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "香山九老几春秋，七秩持觞尽白头。", 
            "留得诗歌传后世，群贤毕至仰名流。"
        ], 
        "title": "过香山忆九老", 
        "type": "绝句", 
        "yun": "尤"
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "巍峨宫殿接穹苍，金碧辉煌非一方。", 
            "两代名臣盘踞处，游人如何几徬徨。"
        ], 
        "title": "故宫题壁", 
        "type": "绝句", 
        "yun": "阳"
    }, 
    {
        "author": "吴卓澄", 
        "era": "近现代", 
        "subtype": "七言绝句", 
        "text": [
            "方城丝管妙纷纷，嘹亮歌声似入云。", 
            "寂寞闲居常作伴，顿开茅塞聆新闻。"
        ], 
        "title": "收音机", 
        "type": "绝句", 
        "yun": "文"
    }, 
    {
        "author": "吴佩孚", 
        "era": "近现代", 
        "subtype": null, 
        "text": [
            "北望满洲，渤海中风浪大作！", 
            "想当年，吉江辽人民安乐。", 
            "长白山前设藩篱，黑龙江畔列城郭。", 
            "到而今，倭寇任纵横，风云恶。", 
            "甲午役，土地削；", 
            "甲辰役，主权堕，江山如故，夷族错落。", 
            "何日奉命提锐旅，一战恢复旧山河！", 
            "却归来，永作蓬山游，今弥陀。"
        ], 
        "title": "满江红 登蓬莱阁", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "孤灯听夜雨，淅沥滴秋声。", 
            "坐待五更尽，小窗犹未明。"
        ], 
        "title": "秋夜雨有所感也", 
        "type": "绝句", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "天外斜阳晚，窗前树影迷。", 
            "寒风吹不息，群雀避枝栖。"
        ], 
        "title": "即景感时", 
        "type": "绝句", 
        "yun": "齐"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "夜晚风生树，天寒月半庭。", 
            "楼高人独卧，非睡也非醒。"
        ], 
        "title": "夏夜感时", 
        "type": "绝句", 
        "yun": "青"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "高楼欣薄暮，团扇拂清风。", 
            "排牖槐阴绿，遥山夕照红。"
        ], 
        "title": "夏日傍晚", 
        "type": "绝句", 
        "yun": "东"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "群雀噪高枝，幽虫吟细草。", 
            "物性使之然，休夸谁个好。"
        ], 
        "title": "偶感", 
        "type": "绝句", 
        "yun": "皓"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "严雪漫天舞，群芳犹艳装。", 
            "花工有奇术，不独让梅芳。"
        ], 
        "title": "冬花", 
        "type": "绝句", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "山光已西逝，林月渐可望。", 
            "何当两跳丸，同时耀天上。"
        ], 
        "title": "偶感", 
        "type": "绝句", 
        "yun": "漾"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "素娥生早秋，翠叶光华流。", 
            "骚客感遥夜，楼高时一讴。"
        ], 
        "title": "秋夜", 
        "type": "绝句", 
        "yun": "尤"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "我妻先我去，我泪日滂沱。", 
            "死后诚非易，艰难家事多。"
        ], 
        "title": "悼亡妻八首 其一", 
        "type": "绝句", 
        "yun": "歌"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "之子去何急，临终难一言。", 
            "空随灶神去，下界费招魂。"
        ], 
        "title": "悼亡妻八首 其二", 
        "type": "绝句", 
        "yun": "元"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "错作愚人妇，聪明未发挥。", 
            "若教恩遇好，才慧定生辉。"
        ], 
        "title": "悼亡妻八首 其三", 
        "type": "绝句", 
        "yun": "微"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "五十馀年梦，今朝尽化烟。", 
            "情缘终隐秘，追忆到婚前。"
        ], 
        "title": "悼亡妻八首 其四", 
        "type": "绝句", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "永念新婚夜，心声未尽倾。", 
            "问卿昔日事，敛掩到三更。"
        ], 
        "title": "悼亡妻八首 其五", 
        "type": "绝句", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "日日隔窗望，不由相爱深。", 
            "戏书情义绝，几度试卿心。"
        ], 
        "title": "悼亡妻八首 其六", 
        "type": "绝句", 
        "yun": "侵"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "平生多俊语，嬉笑发心源。", 
            "可恸医治苦，临危难一言。"
        ], 
        "title": "悼亡妻八首 其七", 
        "type": "绝句", 
        "yun": "元"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "宽厚怜儿女，辛劳只为家。", 
            "安贫衣食简，更不事铅华。"
        ], 
        "title": "悼亡妻八首 其八", 
        "type": "绝句", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "之子未偕老，耄年成独翁。", 
            "萧斋做榜样，百岁称诗雄。"
        ], 
        "title": "悼亡后作二首 其一", 
        "type": "绝句", 
        "yun": "东"
    }, 
    {
        "author": "吴未淳", 
        "era": "近现代", 
        "subtype": "五言绝句", 
        "text": [
            "斯人已云逝，我尚婴市喧。", 
            "何当拂尘去，难觅桃花源。"
        ], 
        "title": "悼亡后作二首 其二", 
        "type": "绝句", 
        "yun": "元"
    }, 
    {
        "author": "吴未淳", 
        "era": "近现代", 
        "subtype": "七言绝句", 
        "text": [
            "竹批双耳目隅棱，饥啃沙头野草青。", 
            "十二天闲无著处，人间空尔堕房星。"
        ], 
        "title": "题画马", 
        "type": "绝句", 
        "yun": "青"
    }, 
    {
        "author": "吴未淳", 
        "era": "近现代", 
        "subtype": "七言绝句", 
        "text": [
            "览镜衰颜雪满颠，此生嗟悔已徒然。", 
            "裴王诗境陶潜记，误我雄心七十年。"
        ], 
        "title": "无题", 
        "type": "绝句", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "七言绝句", 
        "text": [
            "繁花密叶间新苞，墨彩香生五色毫。", 
            "永夜沁人眠不得，几番欹枕诵离骚。"
        ], 
        "title": "题董寿平先生赠画兰", 
        "type": "绝句", 
        "yun": "豪"
    }, 
    {
        "author": "吴未淳", 
        "era": "近现代", 
        "subtype": "七言绝句", 
        "text": [
            "不截长竿钓东海，莫裁顽块补天倾。", 
            "画成都做贤朋友，早晚呼君更拜兄。"
        ], 
        "title": "题王雪涛先生画赠竹石", 
        "type": "绝句", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "七言绝句", 
        "text": [
            "春生妙笔写幽枝，漫染绯红著玉肌。", 
            "晚岁张侯情未减，洗馀眉黛涴胭脂。"
        ], 
        "title": "奉和张伯驹先生画赠红梅题诗原韵", 
        "type": "绝句", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "七言绝句", 
        "text": [
            "珍重斯翁画捲开，心惊尺幅纳崔嵬。", 
            "百游未尽家山胜，一霎联骈入眼来。"
        ], 
        "title": "李可染先生嘱题王劲枝所作香山图卷 其一", 
        "type": "绝句", 
        "yun": "灰"
    }, 
    {
        "author": "吴未淳", 
        "era": "近现代", 
        "subtype": "七言绝句", 
        "text": [
            "层峦叠嶂苦跻攀，移向丹青笔更艰。", 
            "高远向惟窥一角，翁从何处貌全山。"
        ], 
        "title": "李可染先生嘱题王劲枝所作香山图卷 其二", 
        "type": "绝句", 
        "yun": "删"
    }, 
    {
        "author": "吴未淳", 
        "era": "近现代", 
        "subtype": "七言绝句", 
        "text": [
            "欲赏霜栌怜病脚，拟观晴雪苦孱躯。", 
            "卧游不复愁行蹇，仰止先生七尺图。"
        ], 
        "title": "李可染先生嘱题王劲枝所作香山图卷 其三", 
        "type": "绝句", 
        "yun": "虞"
    }, 
    {
        "author": "吴未淳", 
        "era": "近现代", 
        "subtype": "七言绝句", 
        "text": [
            "五更残月下窗纱，紫燕黄莺尚未哗。", 
            "为趁晨光争早起，庭前已醒海棠花。"
        ], 
        "title": "晨起", 
        "type": "绝句", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "七言绝句", 
        "text": [
            "妄言翰墨不须功，全仗聪明兴趣浓。", 
            "信手拈来多得意，争将蛇蚓作虬龙。"
        ], 
        "title": "论书家 其一", 
        "type": "绝句", 
        "yun": "冬"
    }, 
    {
        "author": "吴未淳", 
        "era": "近现代", 
        "subtype": "七言绝句", 
        "text": [
            "土穴椎轮已过时，却将复古作新奇。", 
            "时人不识羲皇字，满纸横陈木乃伊。"
        ], 
        "title": "论书家 其二", 
        "type": "绝句", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "七言绝句", 
        "text": [
            "荣名翰墨总相关，达士涂鸦播九寰。", 
            "书到如公人不赏，何当投笔效馀閒。"
        ], 
        "title": "论书家 其三", 
        "type": "绝句", 
        "yun": "删"
    }, 
    {
        "author": "吴未淳", 
        "era": "近现代", 
        "subtype": "七言绝句", 
        "text": [
            "书法几人凭实力，赘言絮语听纷纭。", 
            "口头评议费千纸，笔底功夫无二分。"
        ], 
        "title": "论书家 其四", 
        "type": "绝句", 
        "yun": "文"
    }, 
    {
        "author": "吴未淳", 
        "era": "近现代", 
        "subtype": "七言绝句", 
        "text": [
            "人世何曾试镜明，在山泉水亦尘生。", 
            "屈原枉自汨江陨，岂信斯江彻底清。"
        ], 
        "title": "悼屈原", 
        "type": "绝句", 
        "yun": "庚"
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "蓑笠翁，纶竿手，放目吴波秀。", 
            "一天金粉，半幅云林画难就。", 
            "漫寻尘外伴，自结芦中友。", 
            "正羊裘乍脱，寒意上双肘。", 
            "暮天归，胜事有，短楫全家守。", 
            "荆妻作饭，稚子移樽笑张口。", 
            "醉是诗胆勇，眼底梅魂瘦。", 
            "问蘋渔，富春人在否。"
        ], 
        "title": "早梅芳 雪中放舟西崦", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "冻梅千蕊，危楼四面，吴天寥廓。", 
            "霜迹销沉，荒了夕阳城郭。", 
            "轻寒未著，被满地霜笳吹觉。", 
            "东风里，玉梯凝望，日长人独。", 
            "且采晴枝绛萼，料花开如旧，好春非昨。", 
            "草没苏台，忍问家山猿鹤。", 
            "凭阑自酌，怕虎气澄潭时作。", 
            "双袖薄，老我怨怀无托。"
        ], 
        "title": "雪狮儿 登冷香阁", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "破桥故里，南去数尺，时过萧寺。", 
            "钟梵馀几，更无俊侣寻春画中意。", 
            "废兴梦里，空念胜国，千树万蕊。", 
            "尘界弹指，再来苦想禅林太平世。", 
            "放笔问红萼，万古名花长久未。", 
            "扶杖近游，风流思老辈。", 
            "认半纸芳菲，还在天地。", 
            "两行清泪，叹旧馆侯王，凭吊何事？", 
            "写花魂洞箫吹起。"
        ], 
        "title": "绕佛阁 沈石田《竹堂寺探梅图》", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "半湖帆影，双桨苇香，采兰人去如织。", 
            "水国阴多，已不是湔裙风色。", 
            "谁伴淩波，市桥寻问，酒家消息。", 
            "对芳时丽景，断送浮生，今天下沉酣日。", 
            "芒鞋步出山村，看青帘乍展，品位先识。", 
            "试入壶中，招素鹤紫裘吹笛。", 
            "记前度旗亭买醉，月底婵娟泛轻鹢。", 
            "旧事沉思，老怀凄艳，早潘郎头白。"
        ], 
        "title": "梦横塘 胥江村店独酌，倚苕溪体", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "如此江山，苍然粉墨，千秋图画高绝。", 
            "青韶艳锦，放瑞云妆点佳节。", 
            "芳树听啼鴂，秋千外柳绵弄雪。", 
            "便纵有长安水曲，洛邑园亭，难誇两处风月。", 
            "南朝事如梦蝶，但古意茫茫，暮潮呜咽。", 
            "生绡丽影，试醉笔高崖青裂。", 
            "天宝繁华歇，留霜翰内家品洁。", 
            "孤馆剪灯，开纸招春，将心字兮香爇。"
        ], 
        "title": "江南春慢 赵大年《江南春图》", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "溪山怀古，纵天藻留香，风景非故。", 
            "三岁不曾来，望楞伽禅心早悟。", 
            "繁华犹记，有丽制玉梅吟谱。", 
            "回顾，叹旧家已半尘土。", 
            "湖亭尚馀废垒，对东风兴亡怕诉。", 
            "澹月长桥，冷落楼船箫鼓。", 
            "绿水丛祠，白蘋荒渚，小红何处。", 
            "杯且举，轻舟载恨良苦。"
        ], 
        "title": "石湖仙", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "正玉楼邀月，翠葆迎风，虚庭无暑。", 
            "从事青州，伴晚来清趣。", 
            "风味萧疏，此君良好，对故山宾主。", 
            "独醒微吟，孤怀浅醉，水天挥麈。", 
            "犹记长安，幔亭张饮，淡白莲花，共倾仙露。", 
            "炊黍光阴，算旧游何处。", 
            "太液前尘，渭川新酿，漫破甑重顾。", 
            "病卧沧江，凄然把袂，一樽愁举。"
        ], 
        "title": "醉蓬莱 竹叶青，酒中清品也。有客馈我，索赋新句，为倚圣求体", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "棠花落尽，春老丽娃乡。", 
            "西亭外，重凝望。", 
            "小城荒，步崇冈。", 
            "还记齐云事，上元节，张灯乐，诗酒夜，笙歌地，盛冠裳。", 
            "日冷梧台，王气东吴墨，怀古苍凉。", 
            "况甘泉传火，翠瓦碎鸳鸯。", 
            "如过维扬。", 
            "吊雷塘。", 
            "叹桐香馆，惠芳院，身尘土，志冰霜。", 
            "雄业去，三宫殉，七姬亡，费思量。", 
            "芳草红心遍，问何处，玉棺藏。", 
            "谁霸主，谁天子，总黄粱。", 
            "回首金陵椒殿，沦禾黍一例沧桑。", 
            "但年年七月，犹爇六街香，苦念君王。"
        ], 
        "title": "六州歌头 过淮张故宫", 
        "type": "词", 
        "yun": "阳"
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "倚枕人醒，凭阑日永，淩霄羽客流凄响。", 
            "一片无情愁碧，高馆新篁，引清商。", 
            "远浦新晴，长低亭午，玉柯早试绡衣爽。", 
            "乍佩金貂，满眼惊见秋光，故宫荒。", 
            "抱影枯枝，可怜取西风身世。", 
            "晚来细雨楼台，朝来浅雾池塘，几星霜。", 
            "尽江关投老，改尽黄门双鬓，十年蓬转，九曲回肠，独对衰杨。"
        ], 
        "title": "曲玉管 赋蝉", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "袅亭亭淡妆如语，江皋小步尘生。", 
            "记水榭更阑月静，柳堤风定波香，旧游梦惊。", 
            "千花无此娉婷，素袜玉珰多态，青天碧海含情。", 
            "老去对芳姿，最难排遣，四山烟雾，半宵歌酒，那是怕问蘋洲信息，难猜梅子阴晴。", 
            "乱愁凝，琼壶又添漏声。"
        ], 
        "title": "八六子 白莲，次淮海韵", 
        "type": "词", 
        "yun": "庚"
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "纱幔冰盘，展瑶席玉骨玲珑。", 
            "并刀薄削，累他几度纤葱。", 
            "尽道甘芳沁齿，奈心煎膏火，难思都空。", 
            "凉风，偏吹来金缕曲中。", 
            "竟夕高台避热，伴浮瓜沉李，新卸莲蓬。", 
            "九寸柔丝，系申请吐出香茸。", 
            "平生悲秋孤抱，愿消受莼乡日月，水部襟胸。", 
            "等閒看，似佳人双臂断红。"
        ], 
        "title": "玲珑玉 赋藕，倚圣瑞体", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "人静兰堂，仗几曲画屏，小蔽炎光。", 
            "清眠才倚竹，悟半箸黄粱。", 
            "闲中乌帽自落，正倦客好梦登场。", 
            "庭院午，又蕙风吹幔，槐影移窗。", 
            "端相，綀衣御晚，琼臂印春，还记茉莉盈囊。", 
            "柔云松四握，指月底西厢。", 
            "年来芳思渐减，但醒卧独对银釭。", 
            "秋信早，怕此时团扇先藏。"
        ], 
        "title": "玉簟凉 客有以凉枕遗者，倚此谢之", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "荷苑招凉，槐庭延漏，满怀炎热都减。", 
            "新制齐纨，写出内家妆茜。", 
            "纵月殿先许团团圆，怕水榭尚遮芳艳。", 
            "秋渐，愿承恩似旧，君心不艳。", 
            "翠户今宵乍掩，甚未起西风，早疏冰簟。", 
            "箧笥频年，往事东阳谁念？", 
            "玉阶怨谢女啼多，长信恨楚姬眉敛。", 
            "回瞰，正流萤三五，薄罗底闪。"
        ], 
        "title": "月华清 客见前词，冁然曰：“凉枕与团扇并咏，则团扇亦当张之。”复作此调", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "檀栾漾碧，暗护小篱笆。", 
            "几竿杜曲，千树渭川，晴拂苍霞。", 
            "开素轩，经万劫风欺雨打，此君依旧夭斜。", 
            "问山家，扶疏暗引流泉，交加更绕丛花。", 
            "盼到平安寄下，留伴冬青，共惜年涯。", 
            "重过也，费泪墨东京记梦华。"
        ], 
        "title": "四园竹 过水竹居，倚清真格", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "青鸾栖息，对閒庭宇，乍展三尺。", 
            "檐牙遍绕浓荫，相看处须眉都碧。", 
            "一枕纱橱，梦影傍金井遥夕。", 
            "算送到多少商声，茂苑听秋早头白。", 
            "寒灯半点天如墨，更暗蛩倚月阶前泣。", 
            "依然宝阑低亚，还忍问美人南北。", 
            "小扇招凉，重认凄风苦雨踪迹。", 
            "待碎剪墙下仇恨，细领嫦娥色。"
        ], 
        "title": "雨霖铃 秋夕蕉庭独步", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "苍岛耕烟，绛河飞锡，细数千年如羽。", 
            "埏土流传凭妙手，海底鲸鳌轩举。", 
            "青矑斜睇雁奴，耻钵呼龙，灵山今夜停花雨。", 
            "谁信露盘辞汉，铜仙还住。", 
            "因念旧迹毗沙，玉峰破寺，劫尘休话风絮。", 
            "纵留下梵天故事，问残影庄严谁护？", 
            "算乡国无多绀宇，白莲秋老汀洲路。", 
            "对蜕影精蓝，清池素月禅心古。"
        ], 
        "title": "八宝妆 甫里保圣寺罗汉像，旧传杨惠之作。庚午九秋，拿舟参谒，又读太仓奚中石（士柱）长歌，欢喜赞叹，因成此解", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "曾倚雕阑侧，伴翠娥来试故园秋色。", 
            "明月二分，禁宵三五，花药低窄。", 
            "正螺墨题情，个侬初见寸黛抑。", 
            "面映红，樽劝碧，算话别前踪，惜香今恨，纵有素衣蔫泪，俊游空忆。", 
            "幽夕，重听漏滴，对镜鸾想像容饰。", 
            "画楼调瑟，星辰依旧，义山发白。", 
            "记出浴妆成少年，双鬓蝉罢翼，笑座客浑未识。", 
            "叹病榻茶烟，何时欢事再得，况隔天南地北。"
        ], 
        "title": "秋思 读旧作《落叶诗》，次梦窗韵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "高阁疏灯，地炉星火春回暖。", 
            "白头明镜洗前尘，谁道年芳短。", 
            "依旧清华秘馆，料麻姑蓬莱怕见。", 
            "好添新炭，还话旗亭，良时弦管。", 
            "含笑搴帏，彩云不掩嫦娥面。", 
            "曲阑多事倚西风，鬲指商声变。", 
            "应记小楼夜宴，对熏笼香深醉浅。", 
            "几番别恨，重检寒灰，玉钗敲遍。"
        ], 
        "title": "烛影摇红 寒夜过仲清斋话旧", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "卧龙巷陌，对五松虬枝万口青青。", 
            "人老穷边，鹤归何世，重来细雨吴城。", 
            "画檐两层，羡故家乔木修龄。", 
            "记胭脂赠别题红，绣帏添写美人名。", 
            "还记盛时佳话，赋银灯白发，共醉刘伶。", 
            "南郭齑盐，西凉车骑，先忧后乐平生。", 
            "乱峰未经，饶旧廊犹认棠铭。", 
            "纵登临拜识衣冠，履霜何处听。"
        ], 
        "title": "霜花腴 岁寒堂拜范文正公遗像", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "冰华流羽瓦，又纱窗吹寒，雨丝飘洒。", 
            "小曲幽坊，几探春帘底，送人花下。", 
            "漫折垂杨，知系过萧郎骢马。", 
            "断梦迷离，临水芙蓉，尚如裙钗。", 
            "还记西堂宵夜，正画烛呼卢，五更才罢。", 
            "旧约蓝桥，奈绛河惊浪，宝成无价。", 
            "绮陌红梨，生怕与荼蘼同谢。", 
            "唤起浓欢，和泪青绡细写。"
        ], 
        "title": "三姝媚 重过花步，次梅溪韵", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "寒雀来何处，危枝乞暂留。", 
            "已无巢室恋，复有稻梁愁。", 
            "露湿栖难稳，风高咽欲休。", 
            "还须避矰缴，竖子正相谋。"
        ], 
        "title": "寒雀", 
        "type": "律诗", 
        "yun": "尤"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "日落风云净，川原淡夕曛。", 
            "积沙迷路合，远水向田分。", 
            "野客寻新径，饥乌啄古坟。", 
            "谁家悲冻馁，恻恻不堪闻。"
        ], 
        "title": "道中", 
        "type": "律诗", 
        "yun": "文"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "僻县秋天异，连朝霁复阴。", 
            "黑云埋昼永，白水没田深。", 
            "野老寒无絮，贫家夜少衾。", 
            "已怜耕稼苦，对此愈惊心。"
        ], 
        "title": "僻县雨", 
        "type": "律诗", 
        "yun": "侵"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "谁念飘蓬客，归来亦怆神。", 
            "怯闻多日事，愁聚一家人。", 
            "缩食仍添债，防寒未措薪。", 
            "艰难昧生理，伏枕暗沾巾。"
        ], 
        "title": "到家", 
        "type": "律诗", 
        "yun": "真"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "屋陋树为柱，溪荒埂作桥。", 
            "风来菰叶响，雨过菜花娇。", 
            "弱女摘新豆，丁男扶偃苗。", 
            "日长鸡犬静，无虑世尘嚣。"
        ], 
        "title": "僻村", 
        "type": "律诗", 
        "yun": "萧"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "昔年携手处，今剩一人来。", 
            "孤月淡仍照，寒花冷独开。", 
            "旧情流水尽，往事薄云回。", 
            "消息天涯隔，心惊断雁哀。"
        ], 
        "title": "独游忆旧", 
        "type": "律诗", 
        "yun": "灰"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "瑞雪当春至，随风晚更赊。", 
            "绚空不藉色，缀树尽成花。", 
            "莽莽笼千里，悠悠锁万家。", 
            "因兹想丰稔，百倍惜年华。"
        ], 
        "title": "雪一九六一年", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "之子暌违久，思萦梦屡通。", 
            "言交犹古道，论学鄙时风。", 
            "厉节贫多似，谋生拙或同。", 
            "何时重对影，把酒话无穷。"
        ], 
        "title": "寄友", 
        "type": "律诗", 
        "yun": "东"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "寂寞萧夫子，平生一散儒。", 
            "古书堆架满，好木映窗敷。", 
            "阅世情仍笃，论心味总腴。", 
            "城西春重日，樽酒傥相呼。"
        ], 
        "title": "寄萧季循", 
        "type": "律诗", 
        "yun": "虞"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "晓近窗生白，开门雪满天。", 
            "簇花明远树，屑玉下平田。", 
            "巷待贤人毂，床思座客毡。", 
            "晚来还动兴，欲泛剡溪船。"
        ], 
        "title": "雪一九六五年", 
        "type": "律诗", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "为农岂不好，向老傥归田。", 
            "岁月修新业，溪山续旧缘。", 
            "世情随境减，野兴共时妍。", 
            "莫谓终投笔，耕馀写地天。"
        ], 
        "title": "四时为农 其一", 
        "type": "律诗", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "为农岂不好，毕力始当春。", 
            "晴圃晨浇菜，烟田夕刈榛。", 
            "陇翻泥活活，渠引水粼粼。", 
            "荷担归来晚，疏餐共所亲。"
        ], 
        "title": "四时为农 其二", 
        "type": "律诗", 
        "yun": "真"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "为农岂不好，卜筑水西涯。", 
            "碧稻酣朝雨，红莲醉晚霞。", 
            "傍堤养鸡鹜，掩径种葵麻。", 
            "未止安生理，风光亦可夸。"
        ], 
        "title": "四时为农 其三", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "为农岂不好，开物赖群功。", 
            "移土拓荒亩，编茅障远风。", 
            "场堆新谷灿，架缀晚瓜红。", 
            "岁稔人皆饱，家家笑乐同。"
        ], 
        "title": "四时为农 其四", 
        "type": "律诗", 
        "yun": "东"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "为农岂不好，逸趣满山村。", 
            "步野驱新犊，沿溪牧小豚。", 
            "晏归贪夕景，早出慕朝暾。", 
            "风雪供休憩，高眠昼闭门。"
        ], 
        "title": "四时为农 其五", 
        "type": "律诗", 
        "yun": "元"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "为农岂不好，形瘁免神伤。", 
            "老手鏖天地，馀年改肺肠。", 
            "自安丘壑美，还喜岁时穰。", 
            "放眼乾坤丽，吾心乐未央。"
        ], 
        "title": "四时为农 其六", 
        "type": "律诗", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "菜圃旋旋蝶，粳田阁阁蛙。", 
            "雨篱垂细豆，风架引长瓜。", 
            "俯仰矜天地，阴晴惜物华。", 
            "馀年如得计，长此托身家。"
        ], 
        "title": "田间雨后", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "水卉枝枝艳，山禽个个奇。", 
            "好音流碧野，佳色漾晴陂。", 
            "舍隐疑陶宅，情幽想谢诗。", 
            "吾庐更堪忆，红树白云陲。"
        ], 
        "title": "郊行", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "往日无羁马，而今断尾鸡。", 
            "眼枯仍有泪，心碎已成泥。", 
            "畏祸知钳口，忧时悔噬脐。", 
            "何年容老骥，扬鬣向风嘶。"
        ], 
        "title": "偶感", 
        "type": "律诗", 
        "yun": "齐"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老病嗟何用，城隈此隐居。", 
            "晚花移就日，新蚓掘酬鱼。", 
            "行辈侪童稚，声名讳里闾。", 
            "秋风一萧瑟，渺渺又愁予。"
        ], 
        "title": "老病", 
        "type": "律诗", 
        "yun": "鱼"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "折肱起酣法，高藻淡行藏。", 
            "阅世知钳口，论交感热肠。", 
            "书高定武帖，诗废蓼莪章。", 
            "每仰生花笔，琳琅照室堂。"
        ], 
        "title": "酬人", 
        "type": "律诗", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "病卧仍新岁，卑栖合弊庐。", 
            "案香馀药裹，帙乱杂方书。", 
            "鬓发从渠落，年光许自如。", 
            "稍嫌安处僻，莫怪友朋疏。"
        ], 
        "title": "病卧", 
        "type": "律诗", 
        "yun": "鱼"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "春入蓬门少，邀春费苦思。", 
            "补篱移野卉，注瓮当清池。", 
            "枝理侵窗柳，秧分夹径葵。", 
            "媸妍同一视，嫫母亦西施。"
        ], 
        "title": "邀春两首 其一", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "春入蓬门少，邀春费苦思。", 
            "石坚封鼠穴，灰腻砌鱼池。", 
            "病眼舒芜草，饥肠仰藿葵。", 
            "形劳心自惬，何用待天施。"
        ], 
        "title": "邀春两首 其二", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "小院晴方好，移床对夕晖。", 
            "树高归鸟乐，山远薄云稀。", 
            "病叶连虫堕，惊蝉拖溺飞。", 
            "静中观物理，尽喜得天机。"
        ], 
        "title": "小院", 
        "type": "律诗", 
        "yun": "微"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "性僻难谐俗，才非合遁居。", 
            "老犹贪学稼，贫尚喜藏书。", 
            "奇字凭儿志，荒苗共妇锄。", 
            "形劳心不堕，一任笑疏愚。"
        ], 
        "title": "偶感", 
        "type": "律诗", 
        "yun": null
    }, 
    {
        "author": "吴佩孚", 
        "era": "近现代", 
        "subtype": "七言绝句", 
        "text": [
            "两字功名百战哀，江山无改此登台。", 
            "举杯独酌看周易，樊口江鱼下酒来。"
        ], 
        "title": "黄州早春登城", 
        "type": "绝句", 
        "yun": "灰"
    }, 
    {
        "author": "吴沛霖", 
        "era": "近现代", 
        "subtype": "七言律诗", 
        "text": [
            "检画论书兴未磨，灯前页页恣摩挲。", 
            "北碑南帖评量久，顾绿倪黄展览多。", 
            "坐到月斜人不觉，烧将烛尽夜如何。", 
            "人生乐事宁频得，天若有心慰弟歌。"
        ], 
        "title": "九月十三日夜宿榕江与家兄雨三同观书画", 
        "type": "律诗", 
        "yun": "歌"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "瑟瑟风。", 
            "吹来玉笛中。", 
            "粉房将绿叶，一时空。", 
            "雕盘忽荐新莲子，想夫容。"
        ], 
        "title": "摘得新", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "朝霏乍敛，行处余寒犹噤。", 
            "为贪看、千岩奇秀，坐倚菭阴。", 
            "断壑浮虹，冷泉飞雨两萧森。", 
            "想踪稀到，攀萝磴险，唯遇幽禽。", 
            "天半翠涛，飘风时度，吹浣尘襟。", 
            "记曾慰、蛮荒客思，同染溪藤，笑指丹青。", 
            "故山相约早抽簪。", 
            "佳人何在，披图怅想，谁解愁心。"
        ], 
        "title": "丑奴儿慢 自题松风泉韵图，寄怀旧友", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "坐我苍峦罅。", 
            "记渝州、冬春高会，玉盘行鲊。", 
            "祅火腾空丸迸落，狐蜮居然工射。", 
            "直守待、扁舟东下。", 
            "幸有吾庐堪终老，倘过从、风雨心无怕。", 
            "人世事，一瓢挂。", 
            "淋漓墨汁看飞洒。", 
            "笑何曾、山摹黔蜀，蜀山如画。", 
            "但愿戎衣能定一，自此放牛归马。", 
            "许静听、寒山钟打。", 
            "醉入群贤诗酒社，问谁欤、交到忘形者。", 
            "游且卧，枕相藉。"
        ], 
        "title": "金缕曲 为履川画山水，五叠罅韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "河汉斜明星可数。", 
            "展却秋期，天上重欢遇。", 
            "月姊含情应更妒。", 
            "弯弯自斗长眉妩。", 
            "遥念天涯人独处。", 
            "不抵嫠蟾，犹得盈三五。", 
            "一叶题将缄恨去。", 
            "梧桐明日飘成雨。"
        ], 
        "title": "蝶恋花 闰七夕坐梧桐下，著句", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "初见好容仪。", 
            "一朵秋英傍玉墀。", 
            "了却平生相忆愿，堪疑。", 
            "已误芳盟十载期。", 
            "妆脸睡时宜。", 
            "淡著胭脂浅画眉。", 
            "最是动人情绪处，低帏。", 
            "不许鸳鸯不并飞。"
        ], 
        "title": "南乡子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "梦华泡幻醒来看，人世荒荒无物。", 
            "招取孤山林处士，伴我图书东壁。", 
            "手种江梅，先春曾见，烂漫吹香雪。", 
            "嫣然微笑，笑他篱下霜杰。", 
            "千载唯有花光，扫除脂粉态，寒梅争发。", 
            "镂雪裁冰绡素上，点点香飞尘灭。", 
            "苔藓生衣，珊瑚动影，老干皴如发。", 
            "画成谁赏，一钩天上新月。"
        ], 
        "title": "念奴娇 画墨梅", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "梧桐庭院。", 
            "湘帘高卷。", 
            "初更后、玉绳斜转。", 
            "桂华影满，徐自升天半。", 
            "映彻瑶阶冰殿。", 
            "堪叹。", 
            "迢遥两地，音书沈雁。", 
            "如今向、天涯独看。", 
            "坐移暗处，羞避姮娥面。", 
            "又见西楼那畔。"
        ], 
        "title": "明月逐人来", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "方池湛波碧。", 
            "芙蕖媚、琢玉凝脂颜色。", 
            "清晨珠露重，盘倾数点，儗铜仙标格。", 
            "可最记、玉蝀金鳌畔，伫娇娆屐齿，凭肩斜立。", 
            "沈思事如春梦，啼珠和露，向清晨同滴。"
        ], 
        "title": "荷华媚", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "世路羊肠罅。", 
            "叹无非、刳麟作楦，醢龙为鲊。", 
            "众口交谗金可铄，弱骨何堪弹射。", 
            "奋一掷、梅村桥下。", 
            "今日重来浇斗酒，似沈湘、角黍蛟螭怕。", 
            "魂魄毅，剑犹挂。", 
            "萧然相对神清洒。", 
            "最难忘、名园选句，小窗评画。", 
            "蜀国多才谁比似，不学题桥同马。", 
            "也不要、君平卦打。", 
            "忽忆刘郎悲愤语，道孔明、自误英英者。", 
            "灵享此，蕙兰藉。"
        ], 
        "title": "金缕曲 其一 过梅村桥，哀大壮，六叠罅韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "琐琐消閒罅。", 
            "偶拈来、词人险韵，味同分鲊。", 
            "曼倩俳优元玩世，隐覆何妨频射。", 
            "只傲气、不为人下。", 
            "呵叱当时鼢婴辈，便穴胸、断脰吾何怕。", 
            "余子在，齿休挂。", 
            "剖将肝血无从洒。", 
            "任悠悠、雌黄月旦，转供描画。", 
            "自古文章憎命达，枉说才堪倚马。", 
            "茅屋被、风吹雨打。", 
            "老去都无周柳思，独稼轩、范我驰驱者。", 
            "髯句好，亦时藉。"
        ], 
        "title": "金缕曲 其二 屡和陈髯罅字韵，下笔不能已。七叠自嘲", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "笑一轮常绕地球行，毕竟欲何如。", 
            "想其中自有，山河大地，主者谁欤。", 
            "共道羿妻偷药，定是昔人诬。", 
            "髣髴团圞树，非桂非榆。", 
            "既是明明如镜，照今古人物，影亦留无。", 
            "值羲和漂溺，光曜借谁舒。", 
            "算本只、行星一体，又何缘、名与太阳俱。", 
            "青莲后、屡停杯问，月转模糊。"
        ], 
        "title": "八声甘州 太白有问月诗，稼轩有词。余复继问", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "玉缺金瓯罅。", 
            "妄思量、刀分瓜豆，鼎尝鱼鲊。", 
            "强敌生心星占现，枉矢欃枪纷射。", 
            "毕竟是、谁家天下。", 
            "众志成城坚不拔，况岳家、军在胡先怕。", 
            "指四壁，舆图挂。", 
            "不须泪向新亭洒。", 
            "看淋漓、草成露布，自然心画。", 
            "只恨才华无人惜，一任文高枚马。", 
            "恐一网、还教尽打。", 
            "瓦釜雷鸣黄钟泣，汨横流、举世滔滔者。", 
            "龟与策，又何藉。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "寂寂生秋意。长是惺忪睡。", 
            "向晚步中园。含情不可言。", 
            "翡翠潜藏叶。叶瑟浑无别。", 
            "风起忽惊飞。飘摇何处栖。"
        ], 
        "title": "醉公子 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "离别经年岁。", 
            "含恨将书寄。", 
            "密字写从头，殷勤多问意。", 
            "飘荡学杨花。", 
            "因甚不还家。", 
            "一树堤边柳，枝枝宿暮鸦。"
        ], 
        "title": "醉公子 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "岩壑深藏一径幽。", 
            "几株霜下叶，恰宜秋。", 
            "惊风忽起暮云愁。", 
            "凋零急，独自恨悠悠。", 
            "匹马万山偷。", 
            "蚕丛经极险，度边州。", 
            "难将此意画中收。", 
            "聊著我，拄杖白蘋洲。"
        ], 
        "title": "小重山 为陈从周画山水", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "蓬莱宫阙。", 
            "蜃楼海上看明灭。", 
            "知翁久悟尘缘彻。", 
            "话到兴亡，犹自泪沾臆。", 
            "箫声慷慨穿云裂。", 
            "朅来吴市心情别。", 
            "要离冢畔穿双穴。", 
            "若过芦中，休把姓名说。"
        ], 
        "title": "醉落魄", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "卿卿。", 
            "与花同表名。", 
            "兰秀蕙芳，华萼簇桃英。", 
            "含笑自擎团扇，飐风罗带轻。", 
            "回首绮筵，惆怅不胜情。"
        ], 
        "title": "思帝乡", 
        "type": "词", 
        "yun": "庚"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "晚烟稠。", 
            "看市街、镫火星流。", 
            "尽卷翠莲百尺，苕苕朱楼。", 
            "舞衫歌扇夭斜女，记旧时、争掷缠头。", 
            "今都改、花腔圆鼓，数声新唱伊州。", 
            "风化追还召周。", 
            "嗟运转中兴，愈感漂浮。", 
            "故苑万家，一望荒寒如秋。", 
            "醉怀铅椠嘲难解，趁稻粱、谁许呼俦。", 
            "愁赋永、归田未遂，聊更淹留。"
        ], 
        "title": "梦扬州 迫于生事，重为海上之游，示尹默、鹓雏、元龙诸子", 
        "type": "词", 
        "yun": "尤"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "送君凌晓出青门。", 
            "别语悽然酒一尊。", 
            "亸鞭径取莫回首，愁杀归时无旧人。"
        ], 
        "title": "阳关曲 题送别图", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "醉赏阳春花似缬。", 
            "转眼凋疏，已近黄梅节。", 
            "旧曲阑干空倚热。", 
            "断无寻处閒蜂蝶。", 
            "准拟此生终决绝。", 
            "但祝文鸳，莫更轻抛撇。", 
            "消夏湾头风浪歇。", 
            "殷勤替种双荷叶。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "昨宵雨脚引如绳。", 
            "泥潦过荒塍。", 
            "忽看霁月羼华灯。", 
            "曼衍戏偏呈。", 
            "年年此夕同斟酌，谁识刀、聚散无凭。", 
            "风吹桂粟晓寒凝。", 
            "残梦尚瞢腾。"
        ], 
        "title": "月中行 连日风雨，至中秋夜霁", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "耐得繁霜未即枯。", 
            "青芜国里两三株。", 
            "莫教攀折行人手，留与千秋作画图。"
        ], 
        "title": "杨柳枝 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "嫩叶柔条次第摧。", 
            "更无情绪傍章台。", 
            "独怜一树江潭柳，移向灵和殿里栽。"
        ], 
        "title": "杨柳枝 其二", 
        "type": "词", 
        "yun": null
    }, 
    {
        "author": "吴佩孚", 
        "era": "近现代", 
        "subtype": "七言律诗", 
        "text": [
            "民国军人皆紫袍，为何不与民分劳？", 
            "玉杯饮尽千家血，红烛烧残万姓膏。", 
            "天泪落时人泪落，歌声高处哭声高。", 
            "逢人都道民生苦，苦害生灵是尔曹！"
        ], 
        "title": "失题", 
        "type": "律诗", 
        "yun": "豪"
    }, 
    {
        "author": "吴佩孚", 
        "era": "近现代", 
        "subtype": "七言律诗", 
        "text": [
            "万山拱极一峰高，遁迹何心仗节旄。", 
            "望月空馀落花句，题诗寄咏猗兰操。", 
            "江湖秋水人何处，霖雨苍生气倍豪。", 
            "笑视吴钩自搔首，前途恐有未芟蒿。"
        ], 
        "title": "感怀", 
        "type": "律诗", 
        "yun": "豪"
    }, 
    {
        "author": "吴佩孚", 
        "era": "近现代", 
        "subtype": "七言律诗", 
        "text": [
            "竹阳城外有高台，把酒登临曙色开。", 
            "蜀陇云山皆北向，巴渝风雨自东来。", 
            "锦帆终古天涯去，春色无端地底回。", 
            "到此我思廿八将，谁为呼取尽余杯？"
        ], 
        "title": "失题", 
        "type": "律诗", 
        "yun": "灰"
    }, 
    {
        "author": "吴佩孚", 
        "era": "近现代", 
        "subtype": "七言律诗", 
        "text": [
            "方寸纠纷俗累萦，无端怅触笔花生。", 
            "人因落魄寻知己，诗写牢愁见性情。", 
            "洛水梦回千里曲，蜀山登断一钩轻。", 
            "枕边莫恼鹃声恶，催起刘郎趁早行。"
        ], 
        "title": "赠刘存基", 
        "type": "律诗", 
        "yun": "庚"
    }, 
    {
        "author": "吴佩孚", 
        "era": "近现代", 
        "subtype": "七言律诗", 
        "text": [
            "英雄处处出人头，又上高峰作壮游。", 
            "满眼苍生归掌握，数堆疑冢感荒邱。", 
            "萧萧木叶传边警，点点梅花为我愁。", 
            "休到昆崙山上望，中原王气不胜秋。"
        ], 
        "title": "游绥定凤凰山", 
        "type": "律诗", 
        "yun": "尤"
    }, 
    {
        "author": "吴卓澄", 
        "era": "近现代", 
        "subtype": "七言律诗", 
        "text": [
            "畅游胜迹客京华，苍翠香山石径斜。", 
            "峭壁嶙峋原有意，峰回路转竟无涯。", 
            "登高遥瞩亭台阁，岗下共看植物家。", 
            "眼界初开心底足，秋来栌叶艳于花。"
        ], 
        "title": "过香山", 
        "type": "律诗", 
        "yun": "麻"
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "连日落花风雨。", 
            "误却归期几许。", 
            "重来不见蝶翻飞，惆怅春将去。", 
            "缱绻白云闲，寂寞川江暮。", 
            "待将归去觅寒梅，路怯千山阻。"
        ], 
        "title": "误佳期", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "迥野风回劲草摧。", 
            "枫林霜叶锁寒枝。", 
            "覆巢飞鸟不须归。", 
            "一点禅心空了了，百年人事总非非。", 
            "莫辞樽酒夜迟迟。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "晚风清软。", 
            "桐花落尽深深院。", 
            "离怀难写箫声怨。", 
            "倚遍危栏，望断千山远。", 
            "梦里依稀怜缱绻。", 
            "尊前舞罢衣香散。", 
            "一灯愁对终宵惯。", 
            "睡也模糊，醒是凄凉伴。"
        ], 
        "title": "醉落魄", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "几番密约沉沉，相思原系巫山外。", 
            "层峰障眼，飞鸿不度，难传密意。", 
            "别久情怀，尊前花下，也应憔悴。", 
            "便春风重到，催开桃李。", 
            "归未必，浑无计。", 
            "忍把韶光轻弃。", 
            "拚今生痴情无悔。", 
            "殊乡索寞，伤心凝立，秋江碧水。", 
            "检点音书，旧时衷曲，都成红泪。", 
            "待梦中寻觅，愁心一点，为伊人碎。"
        ], 
        "title": "水龙吟 和陈定山先生", 
        "type": "词", 
        "yun": null
    }, 
    {
        "author": "吴绍烈", 
        "era": "近现代", 
        "subtype": null, 
        "text": [
            "廿二年过去，似风吹落叶，浪打泥沙。", 
            "几曾见，春光明媚，遍地奇葩。", 
            "乘风辽水岸，把酒话天涯。", 
            "说不尽多少相思话。", 
            "还剑湖边，古鱼路上，斜阳笑语凤凰花。", 
            "算当时青春年少，前路堪夸。", 
            "临飞齐振羽，有几回放胆泳流霞。", 
            "休伤嗟，莫泪下。", 
            "明朝分手，扬鞭跃马。", 
            "脉脉深情，让柳丝牵挂。"
        ], 
        "title": "柳丝长 别爱新觉罗 启振，兼寄长恒", 
        "type": "词", 
        "yun": null
    }, 
    {
        "author": "吴庚", 
        "era": "近现代", 
        "subtype": "七言律诗", 
        "text": [
            "半亩荒园辟草莱，高低随意著池台。", 
            "秋容老圃花宜晚，新雨空山石未苔。", 
            "种树但期人老后，叩门不问客谁来。", 
            "草玄亭宅寻常有，敢拟扬云作赋才。"
        ], 
        "title": "吾园落成题壁（二首选一）", 
        "type": "律诗", 
        "yun": "灰"
    }, 
    {
        "author": "吴庚", 
        "era": "近现代", 
        "subtype": "七言律诗", 
        "text": [
            "吾园一匝小于螺，少许亭台或胜多。", 
            "宁与五陵竞豪贵，自将三径易弦歌。", 
            "青山有约随吾分，白发催人奈老何？", 
            "云在水流心自若，更无闲梦到南柯。"
        ], 
        "title": "又题吾园", 
        "type": "律诗", 
        "yun": "歌"
    }, 
    {
        "author": "吴庚", 
        "era": "近现代", 
        "subtype": "七言律诗", 
        "text": [
            "黄冠何用假公佗，还我山中旧薜萝。", 
            "铩去羽毛当丰满，生来骨相少风波。", 
            "青山红树登楼坐，散帻斜簪对酒歌。", 
            "四十老人髯半尺，近人或少古人多。"
        ], 
        "title": "自题小照", 
        "type": "律诗", 
        "yun": "歌"
    }, 
    {
        "author": "吴庚", 
        "era": "近现代", 
        "subtype": "七言律诗", 
        "text": [
            "老夫不是登高客，万感千愁对酒来。", 
            "三辅故人悲宿学，百年劫火剩残灰。", 
            "斜阳古寺秋虫语，泪眼西风野菊开。", 
            "天壤可怜谢皋羽，年年今日哭西台。"
        ], 
        "title": "丙辰年九月朔祭二杨", 
        "type": "律诗", 
        "yun": "灰"
    }, 
    {
        "author": "吴庚", 
        "era": "近现代", 
        "subtype": "七言律诗", 
        "text": [
            "西望长安发慨歌，六龙昨日渡黄河。", 
            "路旁雨露馀新泽，关外旌旗照逝波。", 
            "秦晋山川唇齿薄，汉唐空殿黍禾多。", 
            "书生恨乏回天力，半壁斜阳怅奈何。"
        ], 
        "title": "西望长安", 
        "type": "律诗", 
        "yun": "歌"
    }, 
    {
        "author": "吴诚", 
        "era": "近现代", 
        "subtype": "七言律诗", 
        "text": [
            "弥天瘴雾酿成兵，听唱阳春世虑轻。", 
            "恨我胸中磊块塞，多君笔下海潮倾。", 
            "青眸月冷观当静，白发霜添气自平。", 
            "大好湖山修得住，蓬莱仙籍早知名。"
        ], 
        "title": "和虞山俞鸥侣编嘲鸥集", 
        "type": "律诗", 
        "yun": "庚"
    }, 
    {
        "author": "吴诚", 
        "era": "近现代", 
        "subtype": "七言律诗", 
        "text": [
            "少年恒恐年难老，到老方知趣倍真。", 
            "无事乐观童竖戏，有閒时得故人亲。", 
            "宜书宜画容安室，可止可行自在身。", 
            "笑煞劳劳名利客，轻生犹是梦频频。"
        ], 
        "title": "步瑞峰社老觉老二诗原韵二首 其一", 
        "type": "律诗", 
        "yun": "真"
    }, 
    {
        "author": "吴诚", 
        "era": "近现代", 
        "subtype": "七言律诗", 
        "text": [
            "诗咏东山我欲徂，音沈丝竹辟新途。", 
            "飞天穴地翻奇局，沂水春风犹故吾。", 
            "眼见累朝容自傲，身全历劫不为愚。", 
            "纷争蛮触休多管，且庆馀生醉唱喁。"
        ], 
        "title": "步瑞峰社老觉老二诗原韵二首 其二", 
        "type": "律诗", 
        "yun": "虞"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "楼外清风袅袅，楼头人影萧萧。", 
            "年年此际最魂销，满眼萋萋芳草。", 
            "绿鬓翠环何去，朱颜想已沉消。", 
            "年时曾记那边桥，倩影依依双照。"
        ], 
        "title": "西江月", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "柳繫半钩新月，花摇一缕轻风。", 
            "小庭寂寂夜方中，远处蛙声时送。", 
            "日静已如物化，追欢不与人同。", 
            "三更方始下帘笼，枕上又寻幽梦。"
        ], 
        "title": "西江月", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "掩重门，垂锦幕，黯黯愁无绪。", 
            "千里音稀，雁字凭谁付。", 
            "最怜豆蔻年华，玉人娇小，却一片琴心相许。", 
            "想今日，人面应谢桃花，春风在何处。", 
            "极目蓬山，此恨无由诉。", 
            "纵教梦里重逢，梦回人杳，怕只剩残红泣雨。"
        ], 
        "title": "祝英台近  有怀", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "寒斋饱饭蒙头睡，谙尽病中滋味。", 
            "大好春光虚费，辜负东林翠。", 
            "最惜积功一篑，何日能苏半臂。", 
            "信手挥毫心遂，字字留精粹。"
        ], 
        "title": "虞美人影", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "长夜无风天似墨，晓来一片晶莹。", 
            "家家抚掌笑相迎。", 
            "年来无雨露，待尔泽群生。", 
            "世路崎岖已惯，却教今日皆平。", 
            "岩梅遥想发娉婷。", 
            "绕篱双鹊子，时报两三声。"
        ], 
        "title": "临江仙  雪", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "冉冉东风起，众卉俱颜开。", 
            "千枝万枝生绿，园上巧铺排。", 
            "迤逦长廊人拥，潋滟碧波船竞，歌吹闹如雷。", 
            "仙境眼前是，何必羡蓬莱。", 
            "殿排云，阁裹翠，地滋荄。", 
            "登临一望无际，六合入馀怀。", 
            "拈得江郎彩笔，写就胸中云物，此兴亦豪哉。", 
            "徙倚浩歌久，莺燕漫惊猜。"
        ], 
        "title": "水调歌头  春游颐和园", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "尘网谁能外。", 
            "只此翁如仙如佛，如神如怪。", 
            "自古多才难多福，几见栋梁催坏。", 
            "翁偏是福才江海。", 
            "早视宦场同戏场，笑侏儒饱食功何在？", 
            "看竖子，絮柑卖。", 
            "江山易貌年华改。", 
            "喜今宵，月圆人寿，耄龄初届。", 
            "满室春光花争发，亲友团团罗拜。", 
            "竞称羡襟期豪慨。", 
            "我仰高风如慕岳，幸而今遂了登攀债。", 
            "岱何若，胜而垲。"
        ], 
        "title": "贺新郎 次韵丛碧翁八十自寿四首 七七年丁巳正月 其一", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "今古兼中外。", 
            "算几人、如翁清福，似翁豪怪。", 
            "八十年来神仙侣，那管世间兴坏。", 
            "更何问、铜山盐海。", 
            "一掷千金赢一笑，想五陵意气今仍在。", 
            "椟可市，珠难卖。", 
            "休嗟耄岁情怀改。", 
            "仰奇才、笔花长茂，灵根靡届。", 
            "一代词宗尊丛碧，容我瓣香膜拜。", 
            "且益我、风流慷慨。", 
            "白首双星真富贵，看芸窗、也有如山债。", 
            "室虽偪，心天垲。"
        ], 
        "title": "贺新郎 次韵丛碧翁八十自寿四首 七七年丁巳正月 其二", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "秀擢陶蒸外。", 
            "仰平生似花如锦，陆离光怪。", 
            "澹泊早征仁者寿，阅尽升沉兴坏。", 
            "剩欲纵一桴浮海。", 
            "道已能藏无求忮，入贤关，赢得佳声在。", 
            "藏俊骨，那须卖。", 
            "更张却助琴弦改。", 
            "喜亲瞻，辉煌华夏，光明无届。", 
            "衡宇半区疏廛市，轮鞅莫须来拜。", 
            "免此老回头多慨。", 
            "毁尽家眦留四壁，算高年，偿了无名债。", 
            "胸也阔，比天垲。"
        ], 
        "title": "贺新郎 次韵丛碧翁八十自寿四首 七七年丁巳正月 其三", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "得失俱身外。", 
            "笑前贤、胡为咄咄，书空呼怪。", 
            "过眼繁华那可久，天柱也曾倾坏。", 
            "是正道、桑田沧海。", 
            "柔者难摧刚先折，喜吾人牙堕舌还在。", 
            "疏狂变，呆痴卖。", 
            "琵琶几度新声改。", 
            "只娱人、良辰美景，年年重届。", 
            "词重有情争婉约，呼使纳兰低拜。", 
            "却晚岁、悲歌多慨。", 
            "千载车书逢一会，乐清时、人寿家无债。", 
            "闲纵目，尧天垲。"
        ], 
        "title": "贺新郎 次韵丛碧翁八十自寿四首 七七年丁巳正月 其四", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "文采风流举世知，鹤筹喜益鬓边丝。", 
            "才名早胜成容若，痴号尤多顾恺之。", 
            "翻古调，续新词，一声一字吐幽思。", 
            "绝怜雪虐风饕后，又见红嫣紫姹时。"
        ], 
        "title": "鹧鸪天  次韵丛碧翁八十二岁生日见寄", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "绿嫩红新，看大地、春回几许。", 
            "寒斋里、卑栖人独，低吟声苦。", 
            "卌载辛劳拚日月，百番阴晦愁风雨。", 
            "恨随时、忍死度生涯，全无语。", 
            "多少恨，梗难吐。", 
            "多少事，纷难数。", 
            "幸两三知己，足音来去。", 
            "雅韵屡听歌白雪，俚吟每自伤迟暮。", 
            "叹韶光、从不到蓬庐，缘何故。"
        ], 
        "title": "满江红  次金水韵", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "灯影浮帘幕。", 
            "展云笺，为君捉管，自惭标格。", 
            "五十年前狂吟客，胸有万千丘壑。", 
            "声满纸、动心惊魄。", 
            "癖性每同麋鹿友，更骑驴、四野鸣行铎。", 
            "时或访，当垆卓。", 
            "而今百事成寥落。", 
            "最伤情，盐车老骥，徒思驰跃。", 
            "瓮牖绳枢同蜗处，眼底一环轮廓。", 
            "问谁为、安排今昨。", 
            "手痹眼昏书似蚓，不成行、负尔勤求索。", 
            "聊掷笔，且更酌。"
        ], 
        "title": "贺新郎  次金水以册页索书旧作韵", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "山村一曲绕清溪，云压水声低。", 
            "流出村中欢笑，人喧碓语鸡啼。", 
            "渔翁返棹，耕夫释耒，日又沉西。", 
            "几缕炊烟袅袅，晚来苍树凄迷。"
        ], 
        "title": "朝中措  山村薄暮", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "群山翠罨数家村。", 
            "杏花繁，水声喧。", 
            "瑟瑟竹风，吹影上篱门。", 
            "境自清幽人自乐，今世也，有桃源。"
        ], 
        "title": "江城子  山村", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "小桥杨柳青青，已藏莺。", 
            "水面微风飐得落花萦。", 
            "天将暮，休归去，且徐行。", 
            "好是一春难得此閒情。"
        ], 
        "title": "相见欢  暮春", 
        "type": "词", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "荷雨细，柳风微，一霎清凉履迹稀。", 
            "隔岸几家门未闭，炊烟起，待得人归同晚醉。"
        ], 
        "title": "南乡子  农家", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "夕雨过，翠荫稠，天边云缕散如愁。", 
            "彩羽归飞栖树早，歌声闹，乐向枝头争晚照。"
        ], 
        "title": "南乡子", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "疏雨过，晚风香，门前十里尽荷塘。", 
            "采莲舟里歌声媚，群山醉，天外霞光红映水。"
        ], 
        "title": "南乡子", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "节过清明，几番风雨几番晴。", 
            "落尽海棠飞尽絮，愁无据，卧听鹦哥窗外语。"
        ], 
        "title": "南乡子", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "野岸沙明，蓼红荻白水泠泠。", 
            "渔父片帆归棹晚，斜光敛，一抹微云山近远。"
        ], 
        "title": "南乡子", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "地迥乡遥，一帆烟雨思如潮。", 
            "人字雁归天外语，撩愁绪，水远山长何处去。"
        ], 
        "title": "南乡子  题秋帆行旅扇面", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "破被蒙头，拚将一醉解千愁。", 
            "休苦眼前无所见，抬头看，天地茫茫昏一片。"
        ], 
        "title": "南乡子", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "铢衣蜕去艳留痕，上苑早生尘。", 
            "栩栩画中身，料多见容台旧人。", 
            "修门草满，青陵路远，何处觅残春。", 
            "故事话成均，记前度花朝令辰。"
        ], 
        "title": "太常引 戴文节公太常《仙蝶画卷》，次彊村韵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "春去板桥，忍重问谢家池阁。", 
            "剩一缕骚魂，遥想钿盟镜约。", 
            "梦回听雨，正恨锁玉楼弦索。", 
            "染凤绡热泪，写出空山芳萼。", 
            "建业题襟，长安围猎，往事如昨。", 
            "对湘馆秋痕，谁省寸怀怨托。", 
            "相思滋味，最难领略。", 
            "知故人，今夜古欢寥落。"
        ], 
        "title": "蕙兰芳 湖帆得马守真、薛素素画兰，合装成卷，嘱赋此解", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "筼筜四面，坐听秋庭院，时见流萤著书卷。", 
            "是红兰小史，黄绢新辞，商略定，吹出品蘋洲笛管。", 
            "夜窗应煮梦，换佩遥空，招得寒簧做芳伴。", 
            "五色濯华笺，滴露然脂，知多少玉台恩怨。", 
            "算翠墨题香遍江湖，怅旧阁双雷，故人天远。"
        ], 
        "title": "洞仙歌 徐积馀（乃昌）《小檀栾室勘词图》", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "翠叶金丸，故山嘉果，艳说洞庭。", 
            "恰朱橙新荐，黄柑罢贡，同登樽俎，纤手香凝。", 
            "试摘霜枝三百颗，怕尝尽酸甜难解酲。", 
            "还堪笑，笑吾家正少，千树江陵。", 
            "逾淮又愁化枳，自惜市隐吴城。", 
            "况越州秋税，未除臣籍。", 
            "东坡楚颂，孰建孤亭。", 
            "雪后园林风色恶，甚玉几华筵寒旧盟。", 
            "重相问，问白头对弈，此局谁赢。"
        ], 
        "title": "洞庭春色 咏橘", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "暖雪烘晴，浓香送晚，横斜十万如海。", 
            "试行光福山中，小立圣恩寺外。", 
            "都无隙地，有一片红霞遥盖。", 
            "但徙倚六角荒亭，细识绛仙丰采。", 
            "宸翰泐旧题尚在，骚客去瘦吟难再。", 
            "甚时灯火河桥，又值素苞破蕾。", 
            "南枝虽然，怕老至芳华先改。", 
            "待醉谱白石新声，月夕玉人齐拜。"
        ], 
        "title": "东风第一枝 辛未季冬，探梅过香雪海，赋此", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "嫣红姹紫，装缀浓韶千顷。", 
            "正残雪西风门巷，幻出蓉城。", 
            "坐倚薰笼，紫皇连夜展霓旌。", 
            "不须重借，开元旧鼓，催动芳盟。", 
            "埽径对花，妍姿雅态，回念神京。", 
            "看温室玻璃日射，春遍蓬瀛。", 
            "指点幽丛，霎时开谢感难平。", 
            "微吟闲醉，碧云天暮，四序都更。"
        ], 
        "title": "丑奴儿慢 唐花，倚梦窗格", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "旌旗严阵，楼船飞渡，平生万战争先。", 
            "南国罢兵，东藩卸甲，知君破虏多年。", 
            "云气暗撄川，看将星夕陨，烽靖甘泉。", 
            "斗大沧溟，挂弓鳌阙报淩烟。", 
            "高名父老犹传，有新书纪实，谈笑安边。", 
            "筤筅健儿，钩镰妙手，如今胜算难全。", 
            "霜骑走朱鸢，问广宁直北，谁换星躔。", 
            "空念梅林，绣衣横海拜婵娟。"
        ], 
        "title": "望海潮 吊戚南塘", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "背西风行吟低首，一枝懒插乌纱。", 
            "笑惊霜蓬鬓，对佳节惜年涯。", 
            "昼静铢衣娇舞，更招携仙凤，乱落晴霞。", 
            "寄相思杜曲，客子独伤高，忍再问两京好花。", 
            "鸣笳，海上浮槎，天不管野人家。", 
            "但东篱雨足，南窗月满，时放灵芽。", 
            "晚来葛巾重岸，话陶令记元嘉。", 
            "尽销凝殿秋情味，卧龙坊畔，今日杯酒谁赊，珍重年华。"
        ], 
        "title": "紫萸香 壬申重九怡园对菊", 
        "type": "词", 
        "yun": "麻"
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "芸叶留香，故家天水都杳，蠹笺犹有长恩保。", 
            "新绿洒廉纤，雨脚晚凉添，湿压重檐，可道江湖人老。", 
            "三径延芳，来携孟蘋花寒沼，谁识词仙幽抱。", 
            "避影繁华伴吟啸。", 
            "归家好，弁峰翠色迎君笑。"
        ], 
        "title": "倚风娇 蒋孟蘋《密韵楼图》有序", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "暮年萧瑟江关，举头惟见河山异。", 
            "抗声殿角，回楂岭表，乱云如戏。", 
            "海峤莺花，吴门鲑菜，忽忽弹指。", 
            "记听枫旧馆，隐囊挥麈，知珍重，林泉意。", 
            "还是悲歌无地，结沤盟沧江鼎沸。", 
            "东华待漏，中兴作颂，纷纷槐蚁。", 
            "忍泪看天，十年栖息，天还沉醉。", 
            "算平生孤愤，秋词半箧，付人间世。"
        ], 
        "title": "水龙吟 古微丈挽词", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "少年张绪凋双鬓，哀时犹滞荆楚。", 
            "瓮天弹指换华鬘，算寄身何处。", 
            "借铁笛霓裳自谱，江村遥夜穷铢黍。", 
            "念去国情怀，对破屋长歌痛饮，一字休诉。", 
            "重记近日悲欢，连山昏晓，定惜芳事耽误。", 
            "旧游如梦梦如烟，道美人迟暮。", 
            "早织得金衣万缕，泉绡红染鲛宫吐。", 
            "怕故乡东风变，回眼神州，问花无语。"
        ], 
        "title": "霜叶飞 仲清《艮庐填词第一图》", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "京国狂踪，家山香屑，倦游凄绝骚魂。", 
            "乱峰如睡，彤云做冷，料无妙计回春。", 
            "来来欢意少，但低手茅檐病呻。", 
            "乱鸦催晚，荒鸡报午，留认幻中身。", 
            "嗟素发黄门伤逝客，抱晓楼孤影，欹枕沾巾。", 
            "五更钟鼓，千花世界，早知悟彻尘根。", 
            "水天挥麈话，待重述中吴纪闻。", 
            "故人无恙，高歌小海追梦痕。"
        ], 
        "title": "飞雪满群山 又第二图", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "四面尽环山，下有神仙宅。", 
            "只恐落花多，阻了探春屐。", 
            "中水倦游归，犹抱登临癖。", 
            "安得素心人，来此同晨夕。"
        ], 
        "title": "生查子七首 再登扫叶楼，读龚半千画 其一", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "突兀耸晴空，留此真山面。", 
            "不是望匡庐，隐约云中辨。", 
            "一片出天机，平淡皆烹炼。", 
            "造化入炉锤，腕底风花变。"
        ], 
        "title": "生查子七首 再登扫叶楼，读龚半千画 其二", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "一角小重山，几处荒寒树。", 
            "高阁寂无人，但有云来去。", 
            "投老卧江潭，整理纶竿具。", 
            "风雪钓空江，万一天随遇。"
        ], 
        "title": "生查子七首 再登扫叶楼，读龚半千画 其三", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "湿雾束山腰，荡漾成云海。", 
            "古寺踞山巅，更在层云外。", 
            "岚翠扑人衣，松豁鸣天籁。", 
            "工笔米家山，恐与时宜背。"
        ], 
        "title": "生查子七首 再登扫叶楼，读龚半千画 其四", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "怪石压江波，江水平如掌。", 
            "石破洞天开，幻作游仙想。", 
            "高树隔流霞，远瀑沉清响。", 
            "地僻惬幽怀，谁打桃根桨。"
        ], 
        "title": "生查子七首 再登扫叶楼，读龚半千画 其五", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "桥壁巨灵开，一线留天罅。", 
            "直视远峰平，仰测阴崖怕。", 
            "茧足遍荒山，拟作三橼舍。", 
            "招得老麻姑，掸手群仙下。"
        ], 
        "title": "生查子七首 再登扫叶楼，读龚半千画 其六", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "石虎啸西风，红叶盈山腹。", 
            "绀宇隐霜林，结伴登灵谷。", 
            "悟彻画禅天，不食花猪肉。", 
            "烟雨几南朝，都在先生目。"
        ], 
        "title": "生查子七首 再登扫叶楼，读龚半千画 其七", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "遍长安乱叶动悲风，偏惊宦游心。", 
            "记华灯呼伎，衰兰送客，拥鼻微吟。", 
            "重吊吴宫遗恨，铜辇梦秋衾。", 
            "低首藏人海，肝胆森森。", 
            "难得西园倾盖，向樽前携手，花下题襟。", 
            "傍沧浪洗足，高馆筑来禽。", 
            "剩蟠胸无多哀乐，借画中山水写清音。", 
            "良宵静，听红鹃语，同抚瑶琴。"
        ], 
        "title": "甘州 读蔡师愚（宝善）《听潮音馆词》", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "西垣拂袖，已中年时候，自种门前五株柳。", 
            "算雄边借箸，画省含香，都不管，闲对斜阳樽酒。", 
            "江乡鸡黍贱，风月平章，醉过三春便重九。", 
            "鹤病茂陵霜，短翅缡褷，人说是文园消瘦。", 
            "纵花外翻成雪儿歌，问梦语秋声，夜台知否。"
        ], 
        "title": "洞仙歌 读潘轶仲（承谋）《瘦叶词》遗稿", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "餐樱罢后，早群龙无首，万感沉冥付歌酒。", 
            "记黄衫走马，红烛呼卢。", 
            "长揖去，重访寄奴京口。", 
            "玉峰高处卧，商略琴樽，上客都为使君寿。", 
            "倚枕睇中原，鼓角霜天，知衔泪看花能久。", 
            "且共结江南岁寒盟，指落日山川，晓风杨柳。"
        ], 
        "title": "洞仙歌 读林铁尊（鹍翔）《半樱词》", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "曼陀花发天如醉，相逢劫馀无恙。", 
            "雪苑鸣琴，蓉湖倚棹，消领宦中情况。", 
            "承平梦想。", 
            "早一卧沧州，铜仙移掌。", 
            "定记当时，莫愁单舸共双桨。", 
            "兰成辞赋最苦，暮年湖海遍，孤调谁赏。", 
            "落叶添薪，牵萝补屋，往事不须惆怅。", 
            "银蟾乍上。", 
            "待自琢新声，小红低唱。", 
            "弹入芦川，更听花外响。"
        ], 
        "title": "齐天乐 蔡云笙（晋镛）《雁村填词图》", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "北湖环注台城下，钟山屹然高坐。", 
            "四顾天空，三秋气爽，又见长安江左。", 
            "禅房静锁。", 
            "听几杵钟声，客愁敲破。", 
            "醉把茱萸，暮村吟事问谁可。", 
            "登临多难自古，近来筋力减，扶病重过。", 
            "故垒笼沙，荒坡咽月，还记南朝烽火。", 
            "黄花伴我，怕今日东篱，有人催课。", 
            "蓑笠渔舟，甚时归计妥。"
        ], 
        "title": "齐天乐 甲戌重九登豁蒙楼", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "落叶江城，笑桃庭宇，高楼画烛红彻。", 
            "绣枕四角，锦袜半握，蹙两弯新月。", 
            "蘼芜绿尽汀洲路，已十年轻别。", 
            "长桥艳影，都付与一夕边笳吹裂。", 
            "共说，浓春物候，广场丝管，如听哀蝉咽。", 
            "想巷陌依然，年芳凋谢。", 
            "老清明时节，杜曲莺花，青门广盖，白发心犹热。", 
            "寸怀结，还惜取子规啼血。"
        ], 
        "title": "倾杯 南城歌酒，无异盛时，回首前尘，凄然欲绝。倚屯田散水调格", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "花发雕阑，任闲中醉醒，梦里双单。", 
            "捲帘飞社雨，岸帻念家山。", 
            "樱桃红过大长干，上林苑抖金销粉残。", 
            "行吟想，恨好事半生虚幻。", 
            "人散，容我懒。", 
            "春去板桥，莺燕何曾惯。", 
            "败壁当风，破楼支雨，偏又沧江天晚。", 
            "尘世繁华劫灰多，伎堂烟月芳辰短。", 
            "邀君来，共临流一镜愁满。"
        ], 
        "title": "换巢鸾凤 偕匪石过丁家水榭", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "忆别朱颜好，重逢白发侵。", 
            "云泥惭异路，德业喜同心。", 
            "往迹迷鸿爪，新声动艺林。", 
            "何时挥巨笔，片羽赐兼金。"
        ], 
        "title": "赠梁树年", 
        "type": "律诗", 
        "yun": "侵"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "屋小易为家，图生两壁华。", 
            "馀寒仍挟纩，残困且消茶。", 
            "笼鸟饱苏子，盆鱼饲米花。", 
            "问书时有客，载酒却无车。"
        ], 
        "title": "冬日", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "窗冻冰花坼，炉寒火焰微。", 
            "不眠消酽茗，长坐挟重衣。", 
            "夜久诗成梦，灯阑月送辉。", 
            "喜看新作草，满壁怒龙飞。"
        ], 
        "title": "冬夜", 
        "type": "律诗", 
        "yun": "微"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "衣减春深后，襟舒病起时。", 
            "小尝亲渍果，详校手抄碑。", 
            "午枕漆园梦，宵灯栗里诗。", 
            "赏心还有处，草长谢公池。"
        ], 
        "title": "春日", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "蛩语破幽梦，凭轩爱晚凉。", 
            "风枝摇野色，露叶荡秋光。", 
            "宫阙开高迥，关山入莽苍。", 
            "壮心久寂寞，际此兴偏长。"
        ], 
        "title": "秋夜", 
        "type": "律诗", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "万事只若此，馀年可奈何。", 
            "岁凶灾未已，身老病偏磨。", 
            "不饮还如醉，长吟岂当歌。", 
            "秋心惊白日，忽又敛庭柯。"
        ], 
        "title": "秋感", 
        "type": "律诗", 
        "yun": "歌"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "元朝无过贺，风日送晴寒。", 
            "酒醉葡萄盏，肴甘苜蓿盘。", 
            "春光鸲眼水，古帖鸭头丸。", 
            "纸爆家家闹，吾庐寂以安。"
        ], 
        "title": "元日", 
        "type": "律诗", 
        "yun": "寒"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "诗思并刀快，登高剪得秋。", 
            "水连天浩荡，云与雁沉浮。", 
            "塔坏何年寺，烟迷万古丘。", 
            "壮怀空激楚，倚槛几凝眸。"
        ], 
        "title": "秋日登楼", 
        "type": "律诗", 
        "yun": "尤"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "伏首危床下，频惊地震来。", 
            "骨寒身屡缩，神竭眼仍开。", 
            "时觉声光到，如临家国摧。", 
            "苍生艰一恤，微命等蒿莱。"
        ], 
        "title": "唐山地震波及北京", 
        "type": "律诗", 
        "yun": "灰"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "饭饱蒙头卧，悠然梦已成。", 
            "晚怀耽寂寞，当世重功名。", 
            "万岁羊胛熟，千场蜗角争。", 
            "老夫安美睡，一觉又天明。"
        ], 
        "title": "美睡", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "林野霭初霁，群禽喜作家。", 
            "晴塘明胜镜，霜叶灿如花。", 
            "弄羽炫朝彩，流音遏晚霞。", 
            "画师劳意匠，濡笔写光华。"
        ], 
        "title": "寒塘集禽图", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "年终弥望雪，价抵万囊金。", 
            "麦获翻青力，天存竞白心。", 
            "混茫遗畛界，的皪变山林。", 
            "颇识农家喜，还祈数日阴。"
        ], 
        "title": "新正雪", 
        "type": "律诗", 
        "yun": "侵"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "向晚欣多暇，楼高四望频。", 
            "日残长短巷，值散往来人。", 
            "扰扰何时了，营营一代新。", 
            "悠哉属词客，有幸作闲民。"
        ], 
        "title": "登楼", 
        "type": "律诗", 
        "yun": "真"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老困青衿弊，愁催白发疏。", 
            "种瓜焉获豆，缘木枉求鱼。", 
            "道路仍兴阻，风尘岂晏居。", 
            "有书无计读，读得亦何如。"
        ], 
        "title": "偶感二首 其一", 
        "type": "律诗", 
        "yun": "鱼"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "有兴还看竹，无心更钓鳌。", 
            "古今同扰扰，物我两骚骚。", 
            "蜀犬识何浅，黔驴技不高。", 
            "百年方醒日，始悟此生劳。"
        ], 
        "title": "偶感二首 其二", 
        "type": "律诗", 
        "yun": "豪"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "华堂非不慕，老病怯风霜。", 
            "愧我咨周少，怀君日月长。", 
            "新书会风雅，午枕入甜香。", 
            "更有盍簪乐，高朋时一觞。"
        ], 
        "title": "寄友人", 
        "type": "律诗", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "茗饮一瓯浓，花开数朵红。", 
            "屋高深受日，窗小不吟风。", 
            "字债病多负，诗囊贫到空。", 
            "聊堪破枯寂，逸响振衰聋。"
        ], 
        "title": "冬日", 
        "type": "律诗", 
        "yun": "东"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "群雏行未稳，簇簇滚风团。", 
            "眩眼双睛黑，濡毛细舌丹。", 
            "夺虫拚力尽，引侣愧呼难。", 
            "微命防鹰隼，休安天地宽。"
        ], 
        "title": "雏鸡", 
        "type": "律诗", 
        "yun": "寒"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "病起襟怀展，年开日月长。", 
            "春来诗有色，酒后梦都狂。", 
            "小绿奋群树，骄红闹短墙。", 
            "莫惊人兴好，花气亦高张。"
        ], 
        "title": "春日 其一", 
        "type": "律诗", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "步野寻春早，清光占小池。", 
            "草芽抽翡翠，桃萼晕胭脂。", 
            "影薄云依水，声和鸟悦枝。", 
            "乐情久衰歇，忽胜少年时。"
        ], 
        "title": "春日 其二", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "风过云初散，雨晴花更开。", 
            "静闻声滴霤，闲看影移槐。", 
            "茗熟思仝羽，文成愧马枚。", 
            "休嫌吾室小，犹足话朋来。"
        ], 
        "title": "夏日雨后", 
        "type": "律诗", 
        "yun": "灰"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "咫尺经年隔，相期未有涯。", 
            "秋风吹我梦，昨夜到君家。", 
            "几净茶方酽，堂深菊已花。", 
            "心平无一恨，闲坐话桑麻。"
        ], 
        "title": "梦过友人", 
        "type": "律诗", 
        "yun": "麻"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "中原乱未息。", 
            "更著沈阴天似墨。", 
            "天醉抑因恨极。", 
            "甚长夜渐阑，愁霖如泣。", 
            "团圞桂魄。", 
            "闭广寒、空念前迹。", 
            "霓裳杳、一番梦觉，此意竟谁识。", 
            "悽恻。", 
            "市喧都寂。", 
            "但隐约、虫吟败壁。", 
            "披衣重眺巷陌。", 
            "剧散墟荒，鼓罢镫坼。", 
            "凤楼歌自得。", 
            "怕蕙女、琼瑰暗滴。", 
            "休休也、君当安卧，大地已回白。"
        ], 
        "title": "霓裳中序第一 十六夜又雨", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "俯瞰层云罅。", 
            "傍江干、鱼龙阵列，万头排鲊。", 
            "炫转镫光交织处，绝似霓奔虹射。", 
            "休更忆、武昌城下。", 
            "民国于今无遗老，祗烽烟、遍地经行怕。", 
            "刚盼到，星旗挂。", 
            "陌头寒雨连朝洒。", 
            "尽风吹、萧萧黄叶，做成秋画。", 
            "击鼓鸣钲疑社赛，闹市也骑秧马。", 
            "听处处、秧歌齐打。", 
            "一任空厨炊无米，舞交衢、尽是狂欢者。", 
            "欢亦可，向人藉。"
        ], 
        "title": "金缕曲 新政府成，废双十节，而令举国狂欢十日。九叠罅韵赞之", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "年年强预登高宴。醉把茱萸看。", 
            "今年偏赋却登高。怯上层楼何处望平皋。", 
            "凄风又送潇潇雨。飘向閒庭住。", 
            "垂杨还似旧轻盈。恰便一枝一叶是秋声。"
        ], 
        "title": "虞美人 重阳后一日作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "入蜀还吴岁月深。", 
            "散关唯向梦中寻。", 
            "一生尽费忧时泪，九死难偿复国心。", 
            "丝欲绣，铸须金。", 
            "高风长想鉴湖阴。", 
            "莫言此社元非社，累我攒眉学苦吟。"
        ], 
        "title": "鹧鸪天 欣夫简非社诸君子集抱蜀庐，为放翁补作生日，约题翁像，分韵，得心字", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "明镫遥映邃户。", 
            "不共如花语。", 
            "赖有良朋在，飙轮疾来无阻。", 
            "酣醉裀任吐。", 
            "閒中趣。", 
            "漫把新词谱。", 
            "倚筝柱。", 
            "斜飞雁影，知人心事良苦。", 
            "江淹有恨，况更别情重赋。", 
            "轮指繁弦骤迸处。", 
            "声声窗外寒雨。"
        ], 
        "title": "隔浦莲近 次韵和鹓雏见寄", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "相见只须臾，动作经旬别。", 
            "天上人间三五期，云掩团圞月。", 
            "小别怨经旬，经岁如何说。", 
            "直到残春倚绣帘，看尽杨花雪。"
        ], 
        "title": "卜算子 遇惠初，别后以词代简", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "廿载思君魂魄荡。", 
            "玉骨冰肌，姑射仙人像。", 
            "何意行经东海上。", 
            "蓬莱楼阁曾无恙。", 
            "云母屏风遮绣幌。", 
            "觑著无人，久久相偎傍。", 
            "此段温柔劳梦想。", 
            "梦回倍觉添惆怅。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "薄情偏又似多情。", 
            "软款话平生。", 
            "自说那回初见，已觉素心倾。", 
            "呈皓质，漱芳津。", 
            "记深盟。", 
            "谁知宋玉，欲赋高唐，一片云横。"
        ], 
        "title": "诉衷情", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "别离仍。恨填膺。", 
            "欲驻朱颜竟未能。明朝岁又增。", 
            "酒如冰。泪如绳。", 
            "瘦影疏花伴一镫。思君意不胜。"
        ], 
        "title": "长相思 除夕对瓶梅写寄", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "故欢新会。", 
            "乍脉脉、幽情暗解。", 
            "便趁约、虹桥丝雨，贳酒绿杨村外。", 
            "骤画轮、珠箔深遮，香融粉渍心先醉。", 
            "更玉液微黏，酥胸轻颤，无限风流媚㬠。", 
            "甚半载韶光迅，还织就、绿杨如带。", 
            "手书殷勤问，瑶珰空寄。", 
            "可知密意从头悔。", 
            "余冰奁在。", 
            "记双鸳照影，丹唇腻脸厮当对。", 
            "人前见了，偏只佯佯不睬。"
        ], 
        "title": "薄倖", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "别久重逢倾倒极，泥郎小缓罗襦。", 
            "歌成得宝意何如。", 
            "自惭非玉树，卿恰胜明珠。", 
            "性命即今拚付与，此生敢作他图。", 
            "名花可要叶相扶。", 
            "丝魂犹未绝，泪眼已成枯。"
        ], 
        "title": "临江仙 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "一霎语侵肌骨冷，温存忽又回欢。", 
            "难猜心事几朵般。", 
            "沈思愁不寐，灭烛坐更阑。", 
            "便道今生无我分，他生盟约须坚。", 
            "情深终住有情天。", 
            "书成和血写，莫作等閒看。"
        ], 
        "title": "临江仙 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "风鬟雾鬓。愁绝孀娥添泪晕。", 
            "频倚楼看。隔海应同此夜寒。", 
            "玉梅花下。三弄悲歌闻子野。", 
            "镫火萧寥。忘记新春第一宵。"
        ], 
        "title": "减字木兰花 元夕月晕", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "春梦半床闲。", 
            "衾枕生寒。", 
            "欲将何物报双鬟。", 
            "检点昨宵罗帕在，血泪成斑。", 
            "杨柳晚风乾。", 
            "蹙损眉山。", 
            "寻思无计得长欢。", 
            "但愿匆匆偷一见。", 
            "见也都难。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "杨柳垂条拂路尘。", 
            "莫辞纤手劝离樽。", 
            "渭城歌罢便轻分。", 
            "无可柰何长忍泪，不曾真个已销魂。", 
            "恹恹睡起日斜曛。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "背人宛转肯相随。", 
            "蓦忽又歌骊。", 
            "折柳黯然伤别，再见杳难期。", 
            "频望极，海西陲。", 
            "是天涯。", 
            "为谁消瘦，咽泪吞声，不要人知。"
        ], 
        "title": "诉衷情", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "情多自觉为身累。", 
            "慷慨送君行万里。", 
            "断肠空贮别离愁，挥手更无留恋意。", 
            "湘江丛竹唯添泪。", 
            "庾岭梅花还望寄。", 
            "从今莫上最高楼，楼角蛛丝缘网坠。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "留君无计。", 
            "强作欢娱意。", 
            "前日高楼同徙倚。", 
            "惘惘惊回梦里。", 
            "襟袖犹惹余香。", 
            "车轮似转柔肠。", 
            "魂魄随君终夜，计程应过潇湘。"
        ], 
        "title": "清平乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "匝地回旋，去天尺五，山城小驻幨车。", 
            "梦入唐宫，霓裳舞破烟霞。", 
            "温泉浴罢娇无力，问环妃、竟属谁家。", 
            "早输他。", 
            "急鼓渔阳，声乱琵琶。", 
            "一朝何意承恩宠，许营窥细柳，马控桃花。", 
            "老去刘郎，拊髀空自兴嗟。", 
            "春风绿遍原头草，甚吹寒、又听悲笳。", 
            "待乘槎。", 
            "一水盈盈，银汉西斜。"
        ], 
        "title": "高阳台 隐语有述", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "曲槛藏花，虚帘伫月，梧桐凤栖修干。", 
            "丹青传妙笔，定曾识、吹箫佳伴。", 
            "词流徵遍。", 
            "看浅拂朱丝，争题黄绢。", 
            "春将半。", 
            "偶教乘兴，细吟閒玩。", 
            "几见。", 
            "垂老姜郎，有暗香疏萼，小红低按。", 
            "箧扃元自好，恨谁把、并刀偷剪。", 
            "凄迷魂断。", 
            "似美妾难归，连城休换。", 
            "重来看。", 
            "待钩新稿，碧双栖畔。"
        ], 
        "title": "翠楼吟", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "镜中瘦。", 
            "相思付与章台，尽染娇柳。", 
            "数行天际岫。", 
            "送客远行，歌罢分手。", 
            "灵均去久。", 
            "只剩得、芳兰盈亩。", 
            "一夕挑镫睡起，问谁续、硕人诗，咏蛾眉螓首。", 
            "知否。", 
            "谢娘韵致，真妃体态，难竞珠帘秀。", 
            "画檐宵滴溜。", 
            "顿忆桥边，停车时候。", 
            "情怀异旧。", 
            "悄不管、伤春中酒。", 
            "待欲笺天细奏。", 
            "愿长结，百年欢，同心友。"
        ], 
        "title": "角招，用白石韵寄远", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "净沙点白鹭，乔木啭黄莺。", 
            "断矶遮住溪路，菰浦一川明。", 
            "南浦垂杨过雨，晴翠香粳满圃，谷口谁云耕。", 
            "荷芰美花实，水竹自华清。", 
            "野桥边，流水外，虏尘惊。", 
            "顿成平地关塞，听取炮车声。", 
            "试问残鸦飞止，谁佔碧澜城里，瓯脱几道横。", 
            "系泊有游艇，瀰气杂膻腥。"
        ], 
        "title": "水调歌头（壬午1942）", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "溪路马蹄周两浙，江山不负清游。", 
            "思傍岩桂寄贞幽。", 
            "千峰无语秀，万壑有清流。", 
            "挣取闲身领水石，白云漫载归休。", 
            "谁同岭上看岚浮。", 
            "磴萝题嶂壁，落叶得诗遒。"
        ], 
        "title": "临江仙 千秋岭上（甲申1944）", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "烟深竹坞，潮落芦根，轻寒时节雨潸。", 
            "柔绿西泠，初阳台榭，岚光澹浥尘阛。", 
            "骑火熄遥岩。", 
            "江海销烽镝，横翠吴山。", 
            "万家傍水，明湖容得共消闲。", 
            "花城无比清妍。", 
            "已吟阑桂子，唱杳池莲。", 
            "曲港鱼游，兰舟波荡，云行碧映澄鲜。", 
            "舞袖引哀弦。", 
            "感旧再登临，乐此当前。", 
            "犹是六朝飏柳，莫更画图传。"
        ], 
        "title": "望江潮 丙戌春至钱塘，追迹旧游（丙戌1946）", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "稍喜清闲正入手，小窗青映丛筠。", 
            "静看萝蔓绕篱樊。", 
            "引溜添残雨，汲涧采丝莼。", 
            "心赏未须拚乐事，酒慵思怯声闻。", 
            "树梢低度一溪云。", 
            "鸣禽改节候，逸景挂疏榛。"
        ], 
        "title": "临江仙 思孝丰山居（戊子1948）", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "寂寞芳菲几度，时光驹隙堪惊。", 
            "此楼缅想直生情。", 
            "润雨芰荷分暝。", 
            "吹落晚风宿鹭，闹池阵骤蛙鸣。", 
            "可无新恨涨澴瀯。", 
            "似旧湖烟滞碇。"
        ], 
        "title": "西江月（己丑1949）", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "人生百岁，七十已稀少。", 
            "更除十年孩童小。", 
            "又十年昏老。", 
            "都来五十岁，一半被睡魔分了。", 
            "那二十五岁之中，宁无些个烦恼。", 
            "仔细思量，读书须赶早。", 
            "采菊滋兰堪寄傲。", 
            "学得智能好。", 
            "翅翮逞矫健，低翔高翥似林鸟。", 
            "向春来雨润阳和，乐共东风欢笑。"
        ], 
        "title": "红芍药 勉儿曹勤学（癸巳1953）", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "胶澳重逢涴演边。", 
            "年时未办炙肥鲜。", 
            "乍疑别久丰标似，交际爱君最静虔。", 
            "说不尽，十年前。", 
            "瓦沟骤雨泻如川。", 
            "明朝雨止舟还日，半幅相期报短篇。"
        ], 
        "title": "鹧鸪天（戊戌1958）", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "淮山望澈滔滔处。", 
            "长堤决，黄流注。", 
            "前路莫占晴和雨。", 
            "参旗挂树。", 
            "津鼓风传，从此故人去。", 
            "远游自是多辛苦。", 
            "过尽征鸿无寄语。", 
            "薇露夜深思旧土。", 
            "它乡久旅。", 
            "几度星霜，哀郢漫成句。"
        ], 
        "title": "青玉案（戊戌1958）", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "偏安常是误南金。", 
            "士道薄梁陈。", 
            "词旨江令浮艳，文章庾信哀深。", 
            "海门望极，滔滔逝水，波咽初心。", 
            "江上数峰笼晚，六朝恨绝遗音。"
        ], 
        "title": "朝中措 江上（庚子1960）", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "杂树繁花鸟雀喧。", 
            "当年何事不窥园。", 
            "春阳媚得娇莺咤，锦雉雊留丽泽原。", 
            "霜降苑，没烧痕。", 
            "六街黄叶已飘翻。", 
            "西风渭水寻诗处，驴背如今孰与论。"
        ], 
        "title": "鹧鸪天 灞桥（壬寅1962）", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "春光正好，凭三郎、羯鼓杏花催拆。", 
            "列国衣冠朝衮冕，功业旷前后绝。", 
            "按舞霓裳，兴庆池北，解语真尤物。", 
            "长安盛事，丽人杜老能说。", 
            "警起渔阳角吹，胡骑南牧，尘蔽关山月。", 
            "簇仗翠华西入蜀，阁道霖铃哀彻。", 
            "自是君王，天纵圣武，此地与咽别。", 
            "莫须追问，越娃何予吴灭。"
        ], 
        "title": "念奴娇 马嵬坡上（壬寅1962）", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "客樯洄江海，疲马短长亭。", 
            "节候晦冥风雨，何事苦经营。", 
            "城市山林占遍，微觉人间冷暖，祇是扰均成。", 
            "老去甘岑寂，趣味足癯清。", 
            "官堤柳，断阪霜，几周星。", 
            "哀乐中年意尽，犹自惜惺惺。", 
            "杓转秋穹深处，驼坐渐工室内，噫气瀰和平。", 
            "孤檠照形体，天宇净三更。"
        ], 
        "title": "水调歌头 静夜思（丙午1966）", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "真坠杞天惜此身。", 
            "千秋谁守纸灰尘。", 
            "少时力士椎秦手，老去陈编见智仁。", 
            "破空疏，入密深。", 
            "烬余勘尽几芸蟫。", 
            "伏生九十传书日，莫管后贤别古今。"
        ], 
        "title": "鹧鸪天 寿漆园熊老九秩（丁未1967）", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "纵有飞花冒堕絮。", 
            "数点危红，管教留春住。", 
            "又是一番风和雨。", 
            "燕泥香染春终去。", 
            "水馆山村无着处。", 
            "没个安排，更莫追欢绪。", 
            "祇是根株护绿浦。", 
            "浅深还放年年树。"
        ], 
        "title": "蝶恋花（庚戌1970）", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "倦酒余酲，坊鸡啼曙。", 
            "池塘夜雨涵朝雾。", 
            "曲栏斗雀噪春残，落红满地将谁护。", 
            "海瀚山暝，云遥津树。", 
            "何人会得登临句。", 
            "际天沆漭没惊鸿，孤邀明月留秋住。"
        ], 
        "title": "踏莎行（壬子1972）", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "高下乱云横。", 
            "一霎涛惊。", 
            "狂飙闪电海如倾。", 
            "渐渐风雷消散了，还我澄泓。", 
            "霞照远山明。", 
            "岛屿秋清。", 
            "向来埼曲碧澜泠。", 
            "沙嘴当前潮落处，楼阁蜃生。"
        ], 
        "title": "浪淘沙二首（壬子1972） 其一", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "夜定桅灯荧。", 
            "和梦波声。", 
            "起看河汉隔疏星。", 
            "芒角长庚晕澹月，影净西溟。", 
            "既久占阴晴。", 
            "持此伶俜。", 
            "天涯赢得是虚名。", 
            "心事平居都已了，没个牵萦。"
        ], 
        "title": "浪淘沙二首（壬子1972） 其二", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "凤凰闻说振沙碛。朝阳千里腾云翼。", 
            "彬质茂容姿。焚身应世期。", 
            "雏生焰尚爇。韶濩又成德。", 
            "千载再来仪。焕辉良未迟。"
        ], 
        "title": "菩萨蛮 咏费尼克斯（壬子1972） 其一", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "几番革变斯文熄。几番剩语开闭塞。", 
            "仁至倍栖皇。游辞值披猖。", 
            "抱残当纪末。不死守其阙。", 
            "旦复或光昌。谁能补其亡。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "几番尘俗共栖遑。", 
            "一思量。", 
            "正难忘。", 
            "追忆承欢，更莫说凄凉。", 
            "临老牛衣恩亦怨，如运会，久心藏。", 
            "安排家事费周章。", 
            "祓灾殃。", 
            "喜余昌。", 
            "无限劬劳，儿女婚嫁忙。", 
            "待到诸孙同献寿，将若处，省慈祥。"
        ], 
        "title": "江城子二首（庚申1980） 其一", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "熙春年少镇相随。", 
            "奈今衰。", 
            "孰扶持。", 
            "沙上鸥闲，夕照映东池。", 
            "好是山青掩骨处，湖澜远，静相宜。", 
            "心疑我亦不多时。", 
            "苦寻思。", 
            "致安夷。", 
            "人世可哀，休结再生期。", 
            "只应泉壤来作伴，云水际，落月迟。"
        ], 
        "title": "江城子二首（庚申1980） 其二", 
        "type": "词", 
        "yun": null
    }, 
    {
        "author": "吴观岱", 
        "era": "近现代", 
        "subtype": "七言绝句", 
        "text": [
            "玉带金章未足奇，萧然笠屐是何时。", 
            "平生雅抱共千古，野服逢人到处宜。"
        ], 
        "title": "题东坡先生笠屐图", 
        "type": "绝句", 
        "yun": "支"
    }, 
    {
        "author": "吴廷铨", 
        "era": "近现代", 
        "subtype": null, 
        "text": [
            "章山已仙去，留此仙踪洞。", 
            "户外映波光，隙中灵乳湩。", 
            "苔藓罩薜萝，花影斜阳送。", 
            "个中绝尘嚣，闲坐百虑空。", 
            "可静即超凡，何心跨丹凤。"
        ], 
        "title": "章洞危崖", 
        "type": "古风", 
        "yun": "送"
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "艇子浮烟下野塘，鱼儿网得满空仓。", 
            "趁水市，换黄粱。", 
            "归来晚馔有壶浆。"
        ], 
        "title": "渔歌子", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "渔父本清寒，哪惜半生勤苦。", 
            "家业片帆只网，更一蓑烟雨。", 
            "晓来结伴下晴波，咿呀听柔橹。", 
            "载将明月归来，喜歌声相属。"
        ], 
        "title": "好事近", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": null, 
        "text": [
            "村外板桥流水，日夕波光金碎。", 
            "疏雨过，晚风香，几朵红霞争醉。", 
            "鱼戏，蛙吹，此地繁华称最。"
        ], 
        "title": "风流子", 
        "type": "词", 
        "yun": null
    }, 
    {
        "author": "吴廷枢", 
        "era": "近现代", 
        "subtype": "七言绝句", 
        "text": [
            "阔别名山又一年，山容依旧混绵绵。", 
            "要人都到神仙窟，为国为民巨任肩。"
        ], 
        "title": "庐山杂咏四首 其一", 
        "type": "绝句", 
        "yun": "先"
    }, 
    {
        "author": "吴廷枢", 
        "era": "近现代", 
        "subtype": "七言绝句", 
        "text": [
            "牯岭街上称繁盛，士女摩登接踵行。", 
            "一食万钱奚足怪，中西百货夸争荣。"
        ], 
        "title": "庐山杂咏四首 其二", 
        "type": "绝句", 
        "yun": "庚"
    }, 
    {
        "author": "吴廷枢", 
        "era": "近现代", 
        "subtype": "七言绝句", 
        "text": [
            "绿树繁荣鸟语柔，暑时竟似入深秋。", 
            "蝉声高唱浓阴里，断续如琴异凡俦。"
        ], 
        "title": "庐山杂咏四首 其三", 
        "type": "绝句", 
        "yun": "尤"
    }, 
    {
        "author": "吴廷枢", 
        "era": "近现代", 
        "subtype": "七言绝句", 
        "text": [
            "巍巍高馆入云霄，都市山林聚百僚。", 
            "暇阅图书勤议政，英雄当有汉班超。"
        ], 
        "title": "庐山杂咏四首 其四", 
        "type": "绝句", 
        "yun": "萧"
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "短煞英雄气。", 
            "尽消磨、日月双丸，雕虫小技。", 
            "又是一年将尽夜，忍负流光水逝。", 
            "况玉友、相逢燕市。", 
            "诗虎酒龙都寂寞，且翻新、生把词灵祭。", 
            "应胜乞，洞箫谥。", 
            "横流坐看沧桑徙。", 
            "苦低回、凤池陈迹，乌台新垒。", 
            "谏草年来焚欲尽，仍剩伤时热泪。", 
            "算博得、屠苏一醉。", 
            "千古痴騃谁卖却，会有时、先墓甘心誓。", 
            "听爆竹，正儿戏。"
        ], 
        "title": "金缕曲·题王佑遐侍御前辈除夕祭词图（戊戌）", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "回首总魂销，看泥仍爪印，愁难眉扫。", 
            "陈迹付新图，伤心是、蓬莱水浅天小。", 
            "当年玉局，鹤飞高出风尘表。", 
            "尽有命宫磨蝎恨，也算几生修到。", 
            "而今一梦槐安，剩宣南荒屋，竹围松绕。", 
            "春色二分空，谁相约、更与数花寻草。", 
            "凭阑放眼，远山皴碧摩空峭。", 
            "读罢离骚邻笛咽，肠断旧游人少。"
        ], 
        "title": "南浦·题王佑遐前辈春明感旧图，次其游龙树寺韵", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "滴天云髓。", 
            "试煎来、玉宇琼楼初启。", 
            "璧沼延秋，趁新凉如水。", 
            "颓阑漫倚。", 
            "怕只见、月轮斜坠。", 
            "好事青田，铭词蚀尽，空余铅泪。", 
            "牧牛一坏早圮。", 
            "任工营狡窟，遗秽难洗。", 
            "二圣龙沙，问谁能堪此。", 
            "临安竟徙。", 
            "莫须有、覆盆三字。", 
            "万古狐悲，东窗秘计，风波亭里。"
        ], 
        "title": "辘轳金井·玉兔泉", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "玉浆冰髓。", 
            "沁新凉、江令宅边筵启。", 
            "璧月难窥，怅烟笼秋水。", 
            "乌篷试倚。", 
            "恰点滴、碎珠衣坠。", 
            "一棹觥船，分明载得，六朝情泪。", 
            "齐梁故宫尽圮。", 
            "剩颓垣断瓦，苔绣轻洗。", 
            "玉树歌残，竟凄凉如此。", 
            "桑田海徙。", 
            "听筝响、怕调银字。", 
            "界甚鸿沟，教人梦断，昆明池里。"
        ], 
        "title": "辘轳金井·青溪夜泛，遇雨。和次山，叠前韵", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "多少恨，回首恨依依。", 
            "怊怅落花风不定，片红休扫尽从伊。", 
            "肠断更无疑。"
        ], 
        "title": "望江南四首·集南唐李后主句（辛丑） 其一", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "多少恨，长恨水流东。", 
            "梦里不知身是客，所思还在别离中。", 
            "宴罢又成空。"
        ], 
        "title": "望江南四首·集南唐李后主句（辛丑） 其二", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "多少泪，和泪倚阑干。", 
            "心事莫将和泪说，留连光景惜朱颜。", 
            "帘外雨潺潺。"
        ], 
        "title": "望江南四首·集南唐李后主句（辛丑） 其三", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "多少泪，不惜更沾衣。", 
            "一片芳心千万绪，子规啼月小楼西。", 
            "无语枕频欹。"
        ], 
        "title": "望江南四首·集南唐李后主句（辛丑） 其四", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "风回小院庭芜绿。新声慢奏移纤玉。", 
            "南国正芳春。相看无限情。", 
            "春愁过恰病。趁拍鸾飞镜。", 
            "侬为出来难。黄昏独倚阑。"
        ], 
        "title": "菩萨蛮五首·集南唐李后主句（辛丑） 其一", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "亭前春逐红英尽。一钩斜月临妆镜。", 
            "何事下巫峰。梦迷春睡中。", 
            "雨云深绣户。笑里轻轻语。", 
            "鬓乱晚妆残。教郎恣意怜。"
        ], 
        "title": "菩萨蛮五首·集南唐李后主句（辛丑） 其二", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "秦楼不见吹箫女。樱桃落尽春归去。", 
            "往事只堪哀。朦胧入梦来。", 
            "寻春须是早。往事知多少。", 
            "挥泪对宫娥。夜长人奈何。"
        ], 
        "title": "菩萨蛮五首·集南唐李后主句（辛丑） 其三", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "辘轳金井梧桐晚。绿窗冷静芳音断。", 
            "南国正新秋。眼波横欲流。", 
            "画堂南畔见。啼散余花乱。", 
            "如梦懒思量。绣衣闻异香。"
        ], 
        "title": "菩萨蛮五首·集南唐李后主句（辛丑） 其四", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "琼窗春断双蛾皱。金炉次第添香兽。", 
            "独自莫凭阑。一帘风月闲。", 
            "依依香暗度。好向郎边去。", 
            "眼色暗相钩。无言独上楼。"
        ], 
        "title": "菩萨蛮五首·集南唐李后主句（辛丑） 其五", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "铜簧韵脆锵寒竹。云鬓裁新绿。", 
            "金窗力困起还慵。怕被杨花钩引嫁东风。", 
            "笙歌未散尊罍在。只是朱颜改。", 
            "风情渐老见春羞。别是一般滋味在心头。"
        ], 
        "title": "虞美人二首·集南唐李后主句（辛丑） 其一", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "春光镇在人空老。往事知多少。", 
            "笙箫吹断水云间。依旧竹声新月似当年。", 
            "花明月暗飞轻雾。渐觉伤春暮。", 
            "待歌凝立翠筵中。无奈朝来寒雨晚来风。"
        ], 
        "title": "虞美人二首·集南唐李后主句（辛丑） 其二", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "蓬莱苑闭天台女，蝶翻轻粉双飞。", 
            "荫花楼阁漫斜晖。", 
            "别来春半，留待舞人归。", 
            "雕阑玉砌应犹在，新愁往事无穷。", 
            "莫翻红袖过帘栊。", 
            "暂时相见，昨夜梦魂中。"
        ], 
        "title": "临江仙又一体·集南唐李后主句（辛丑）", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "往事只堪哀。", 
            "苑闭天台。", 
            "绿窗冷静印成灰。", 
            "砌下落梅如雪乱，舞点金钗。", 
            "刬袜下香阶。", 
            "待月池台。", 
            "双眉不放暂时开，多少泪珠多少恨，斜托香腮。"
        ], 
        "title": "浪淘沙二首·集南唐李后主句（辛丑） 其一", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "花月正春风。", 
            "转烛飘蓬。", 
            "人生长恨水流东。", 
            "细雨梦回鸡塞远，欲起还慵。", 
            "回首月明中。", 
            "院静庭空。", 
            "林花谢了太匆匆。", 
            "记得仓皇辞庙日，何事巫峰。"
        ], 
        "title": "浪淘沙二首·集南唐李后主句（辛丑） 其二", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "一凭阑、动人心眼，寒枫刚递霜信。", 
            "浮生几度逢佳日，万事苦堆方寸。", 
            "天懒问。", 
            "知我辈、蹉跎已没封侯分。", 
            "清觞未尽。", 
            "且醉倒高台，格翻叶子，琴奕斗清兴。", 
            "回首认。", 
            "旧日梁藩逸韵。", 
            "樊城外氏乡井。", 
            "黄花点缀伤岑寂，何处六朝金粉。", 
            "风色冷。", 
            "忽听取、阿香送雨成阵。", 
            "阴晴莫准。", 
            "更夜月微茫，南山影里，归路雁声紧。"
        ], 
        "title": "摸鱼儿·重九日登昭明台，偕赞丞文舫及诸门人谈燕竟日，因填此解", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "指高冈、古怀枨触，霜华催到寒信。", 
            "伏龙隐处俱陈迹，莫怪心灰一寸。", 
            "搔首问。", 
            "公底事、三分一统偏无分。", 
            "英雄气尽。", 
            "剩故宅留铭，沧桑不改，梁父动吟兴。", 
            "寻碑客，别有高情远韵。", 
            "题名欲遍荒井。", 
            "乌砖雀瓦都苓落，遗像不随齑粉。", 
            "炎运冷。", 
            "犹相见、纶巾羽扇堂堂阵。", 
            "行藏没准。", 
            "怅一去名山，斜阳野寺，风物忒凄紧。"
        ], 
        "title": "摸鱼儿·偕江孝涛同年隆中谒武侯祠，次前韵", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "纪号东封，问消沈记载，别风淮雨。", 
            "新图乍展，倦眼豁开烟雾。", 
            "池临玉女。", 
            "指秦篆、石函深处。", 
            "应胜似、衡鹿岣嵝，破荒妄谈神禹。", 
            "嗟予昔逢岁莫。", 
            "竟匆匆、策马三番虚度。", 
            "徘徊阙里，一到东山小鲁。", 
            "持将礼器，较奇福、总将君妒。", 
            "千八百、妙迹谁存，尚烦细数。"
        ], 
        "title": "一枝春·岱麓访碑图，孝涛索题", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "苏岭将梅，汉南飞叶。", 
            "扁舟远趁芦花雪。", 
            "佩皋杯酒太匆匆，相逢几月还相别。", 
            "杜米诗书，嬴刘碑碣。", 
            "生平嗜好，诗夸奇绝。", 
            "差池臭味笑无多，思君合在蠡湖月。"
        ], 
        "title": "踏莎行·送别孝涛归江西", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "雨窗听罢啼莺语。语莺啼罢听窗雨。", 
            "风搅落花红。红花落搅风。", 
            "绿阴苔经曲。曲经苔阴绿。", 
            "难见再来欢。欢来再见难。"
        ], 
        "title": "菩萨蛮·回文，四时闺情词", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "绿槐高处蝉鸣促。促鸣蝉处高槐绿。", 
            "长昼困空床。床空困昼长。", 
            "晚荷香水远。远水香荷晚。", 
            "单影对飞鸳。鸳飞对影单。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "雨过凉月随云吐。吐云随月凉过雨。", 
            "秋早讶萤流。流萤讶早秋。", 
            "见郎羞障面。面障羞郎见。", 
            "明镜忒多情。情多忒镜明。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "吴庆焘", 
        "era": "近现代", 
        "subtype": null, 
        "text": [
            "屑云搓絮飘茵叠。叠茵飘絮搓云屑。", 
            "开处几枝梅。梅枝几处开。", 
            "冻花瓶堕重。重堕瓶花冻。", 
            "寒夜怯孤眠。眠孤怯夜寒。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "吴伞", 
        "era": "近现代", 
        "subtype": "七言绝句", 
        "text": [
            "新鸟争鸣耳闹聋，眼花摇落万般空。", 
            "无端呕出胸中物，化作吟秋四壁虫。"
        ], 
        "title": "题《咏物春秋》", 
        "type": "绝句", 
        "yun": "东"
    }, 
    {
        "author": "吴伞", 
        "era": "近现代", 
        "subtype": "七言绝句", 
        "text": [
            "历朝事业几千张，全赖先生记载详。", 
            "更著圣贤书万卷，有功名教不寻常。"
        ], 
        "title": "文房四咏 其一 楮先生", 
        "type": "绝句", 
        "yun": "阳"
    }, 
    {
        "author": "吴伞", 
        "era": "近现代", 
        "subtype": "七言绝句", 
        "text": [
            "于今头秃为何因，攻苦芸窗数十春。", 
            "记得当年鏖战日，也曾替我扫千军。"
        ], 
        "title": "文房四咏 其二 管城子", 
        "type": "绝句", 
        "yun": null
    }, 
    {
        "author": "吴伞", 
        "era": "近现代", 
        "subtype": "七言绝句", 
        "text": [
            "呕尽心肝磨尽愁，烟云终日喷池头。", 
            "一生守黑能知白，除却行文不外求。"
        ], 
        "title": "文房四咏 其三 松使者", 
        "type": "绝句", 
        "yun": "尤"
    }, 
    {
        "author": "吴伞", 
        "era": "近现代", 
        "subtype": "七言绝句", 
        "text": [
            "生涯端赖此为田，岂料今天异古天。", 
            "毕竟雨晴占不定，可堪水旱竟连年。"
        ], 
        "title": "文房四咏 其四 墨侯", 
        "type": "绝句", 
        "yun": "先"
    }, 
    {
        "author": "吴伞", 
        "era": "近现代", 
        "subtype": "七言绝句", 
        "text": [
            "结契金兰年复年，哪知世界有腥膻。", 
            "一生馥郁真宜尔，时送春风到砚田。"
        ], 
        "title": "花鸟十咏 其一 兰友", 
        "type": "绝句", 
        "yun": "先"
    }, 
    {
        "author": "吴伞", 
        "era": "近现代", 
        "subtype": "七言绝句", 
        "text": [
            "不染污泥不染尘，花中君子最堪亲。", 
            "下风自拜先生后，抱得清香满此身。"
        ], 
        "title": "花鸟十咏 其二 莲师", 
        "type": "绝句", 
        "yun": "真"
    }, 
    {
        "author": "吴伞", 
        "era": "近现代", 
        "subtype": "七言绝句", 
        "text": [
            "金风玉露逼秋凉，皎洁花开桂子香。", 
            "过客贪看生妒眼，人间幸未有吴刚。"
        ], 
        "title": "花鸟十咏 其三 桂子", 
        "type": "绝句", 
        "yun": "阳"
    }, 
    {
        "author": "吴伞", 
        "era": "近现代", 
        "subtype": "七言绝句", 
        "text": [
            "灼灼夭夭貌可亲，呼奴未免贱渠身。", 
            "只缘开向春三月，合作香车伴嫁人。"
        ], 
        "title": "花鸟十咏 其四 桃奴", 
        "type": "绝句", 
        "yun": "真"
    }, 
    {
        "author": "吴伞", 
        "era": "近现代", 
        "subtype": "七言绝句", 
        "text": [
            "落尽千红菊又黄，欢呼为婢好吟香。", 
            "夫人诚筑鸳鸯枕，傲得天寒九月霜。"
        ], 
        "title": "花鸟十咏 其五 菊婢", 
        "type": "绝句", 
        "yun": "阳"
    }, 
    {
        "author": "吴伞", 
        "era": "近现代", 
        "subtype": "七言绝句", 
        "text": [
            "娶得林家一树梅，铜瓶纸帐好安排。", 
            "冰天雪窖甘同梦，照画双眉月镜开。"
        ], 
        "title": "花鸟十咏 其六 梅妻", 
        "type": "绝句", 
        "yun": null
    }, 
    {
        "author": "吴伞", 
        "era": "近现代", 
        "subtype": "七言绝句", 
        "text": [
            "上天百鸟孰多情，夏令方新布谷声。", 
            "生怕人间时不识，年年垄上为催耕。"
        ], 
        "title": "花鸟十咏 其七 布谷", 
        "type": "绝句", 
        "yun": "庚"
    }, 
    {
        "author": "吴伞", 
        "era": "近现代", 
        "subtype": "七言绝句", 
        "text": [
            "晋酒还将更晋茶，期期巧语闹喧哗。", 
            "提壶毕竟空空唤，赚得馋涎唾落花。"
        ], 
        "title": "花鸟十咏 其八 提壶", 
        "type": "绝句", 
        "yun": "麻"
    }, 
    {
        "author": "吴伞", 
        "era": "近现代", 
        "subtype": "七言绝句", 
        "text": [
            "鸟呼脱裤几知音，叹典春衣买酒斟。", 
            "醉里乾坤容易过，糊涂身世任浮沉。"
        ], 
        "title": "花鸟十咏 其九 脱裤", 
        "type": "绝句", 
        "yun": "侵"
    }, 
    {
        "author": "吴伞", 
        "era": "近现代", 
        "subtype": "七言绝句", 
        "text": [
            "一闻百舌又添愁，学尽群言嘴不休。", 
            "北调南腔谁解听，扰人清梦五更头。"
        ], 
        "title": "花鸟十咏 其十 百舌", 
        "type": "绝句", 
        "yun": "尤"
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "丛菊雨才洒，色艳烂明霞，秋容谁画，北窗高卧惜年涯，何处西园杯斝，莫说南都台榭，人世幻抟沙。", 
            "应许茅檐下，独对两三花。", 
            "水沉销，棋局罢，一瓯茶。", 
            "破阑低亚，繁霜今夜遍吾家。", 
            "长向尊前多暇，消受闲中无价。", 
            "风起侧乌纱，回首红尘怕，归梦故山遐。"
        ], 
        "title": "水调歌头 客有馈菊者，雨中独对，倚方回体", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "乱石荒街，寒流谷渡，美人庭院寻常。", 
            "灯火笙箫，都归雪苑文章。", 
            "丛兰画壁知难问，问莺花可识兴亡。", 
            "镇无言，武定桥边，立尽斜阳。", 
            "南朝气节东京并，但当年厨顾，未遇红妆。", 
            "桃叶离歌，琵琶肯怨中郎。", 
            "王侯第宅皆荆棘，甚青楼寸土犹香。", 
            "费沉吟，纨扇新词，点缀欢场。"
        ], 
        "title": "高阳台 石霸街访媚香楼", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "雨过半湖新霁，残霞掩映，坏堞高低。", 
            "棹转蘋风，凉气乍透綀衣。", 
            "暮烟凝采菱歌涩，秋意老打桨人稀。", 
            "最凄迷，乱鸦衰柳，如入青溪。", 
            "当时，水乡移棹，几曾辜负，银汉星期。", 
            "一卧吴山，锦城丝管已全非。", 
            "指十里丛芦渐白，怕再来霜叶添绯。", 
            "叩舷归，淡月笼云，独上平堤。"
        ], 
        "title": "玉蝴蝶 残秋独游后湖", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "城西携杖惯，过清凉山前，古怀何限。", 
            "胜节重临，对故丘云树，乱尘难浣。", 
            "水毒龙蟠，愁剑底腥涎滋蔓。", 
            "画里楼台，休展芳塘，种花招燕。", 
            "知道风鸢吹断，但线弱风高，那知长短。", 
            "绣陌依然，纵手携金缕，漫临歌宴。", 
            "暖律初调，春未改阴晴千变。", 
            "剩有盈盈夕照，蘼芜恨满。"
        ], 
        "title": "三姝媚 乙亥上巳，乌龙潭修禊，分韵得满字，次梦窗都成旧居韵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "长低柳小，曲水波澄，还是绛都天气好。", 
            "谢堂如昨，可可王孙归赋早。", 
            "西园道，单衫走马，高柳听蝉，欢事至今犹未了。", 
            "梦隔吴宫，燕息莺消更稀少。", 
            "古怀渺，存问旧家少年，只见暮云荒草。", 
            "空有浓春数分，露唏平晓。", 
            "画船杳，花信二十四番，湔裙恐无人到。", 
            "此际秦淮夜泊，醉巾重倒。"
        ], 
        "title": "泛清波摘遍 春暮，次小山韵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "三月芳辰，旧时池馆千缕，对人还起回波舞。", 
            "凝白洒江城，水玉点罗屏。", 
            "一抹亭亭，染素梨云月同妩。", 
            "天意难猜，南陌春韶何处。", 
            "南国烟花何据，丽景千门遍尘雾。", 
            "群芳谱，绛姝正怯新风露。"
        ], 
        "title": "倚风娇 湖堤万柳，经雪依依，春寒不出，次草窗韵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "江左初回暖，故山迟吐香。", 
            "二月作梅雨，客心渡横塘。", 
            "乍经飞霙万井，又早散发西窗。", 
            "此日红紫添妆，仙子艳寒簧。", 
            "水国停画楫，寒食感他乡。", 
            "归来昼永，重帘还爇都梁。", 
            "甚单衣时节，颓阳庭宇，乱云极目愁举觞。"
        ], 
        "title": "红林檎 汪旭初（东）首作此调，有梅桃相错，节令失常之感，因亦继声，次清真韵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "故山雾敛，搔遍冷发，高卧江馆。", 
            "篱破墙短，但看败井荒藤布云幔。", 
            "翠枝露满，廊下背手，香气清远。", 
            "相对娇婉，正宜小倚筼屏道巾岸。", 
            "岁月去何速，中酒年光添几线。", 
            "回想俊游，花时来粉面。", 
            "纵倦鸟思还，霜翅惊箭，紫云重见。", 
            "怕作雨笼晴，芳事都乱，掩蕉窗寸心难展。"
        ], 
        "title": "绕佛阁 寓斋枯坐，忆家山藤花，复次清真韵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "庭锁花朵同梦妥，晚风轻。", 
            "携画扇、相伴扑流萤。", 
            "此夕卧江城。", 
            "秋清，千山笳鼓声，怕重听。"
        ], 
        "title": "诉衷情", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "纱幮孤睡，茉莉薰人乍醉。", 
            "夜微凉，新剥莲蓬子，还调杏酪汤。", 
            "一瓯才进口，千恨又回肠。", 
            "未有温柔伴，老何乡。"
        ], 
        "title": "女冠子", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "悬崖结屋蒲团坐，迢迢古怀空际。", 
            "刻烛题襟，衔觞赌酒，多少少年欢意。", 
            "河山聚米。", 
            "听晓角吹寒，尚馀边气。", 
            "侧弁低哦，此身忘在万峰里。", 
            "心香尘外细袅，裹头人不寐，遥夜如水。", 
            "一豆灯红，三茎发白，悟彻画禅滋味。", 
            "词仙去矣。", 
            "便泪铸相思，返魂何计。", 
            "愁过吟廊，乱蛩啼暗苇。"
        ], 
        "title": "齐天乐  追题九珠叔《苦吟入定图》", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "绿萼红葩晓雾轻，时已清明。", 
            "满街吹起饧箫醉，正玉人薄饮初醉。", 
            "故乡烟水阔，开到神京。", 
            "有约看花出凤城，解语多情。", 
            "半年听足江南雨，伴春归可待先生。", 
            "小楼吟望苦，还喜新晴。"
        ], 
        "title": "看花回 杏花", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "东风步辇，寒食斜街，内家嘶骑捧香回。", 
            "灵衣素几，认前史劫馀灰，要细寻松下鹿碑。", 
            "阴雨寒崖，知王气，歇长淮。", 
            "建文遗事等齐谐。", 
            "通天草表，又吾侪，一登台，问此时白燕可来。"
        ], 
        "title": "声声令 丙子清明，偕南雍诸子谒孝陵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "弃置怀中扇，沦落堂前燕。", 
            "月夜吟秋，可奈婵娟天远。", 
            "败壁蛩声，还小庭行遍，一缄难递深院。", 
            "思无限，但恨相见晚，莺花片时都换。", 
            "老客南州，带眼几经长短。", 
            "陋室当风，嗟万间虚愿，江湖多少孤雁。"
        ], 
        "title": "碧牡丹 秋暮读《小山词》，即效其体", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "晓钟收，报锦堂弦管初休。", 
            "梦里见他，一笛江城横秋。", 
            "九华帐同携手，认鬓痕霜雪添稠。", 
            "花长好，人长健，愿君珍重无愁。", 
            "经岁关河浪游，知燕子楼中，未展眉头。", 
            "望眼故山，有孤魂羁留。", 
            "夜深忽现惊鸿影，念旧情沉海垂钩。", 
            "崔护老，夭桃赋恨，犹滞皇州。"
        ], 
        "title": "梦扬州 燕亡久矣，秋夜入梦，依依平生，次淮海韵记之", 
        "type": "词", 
        "yun": "尤"
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "启文疏，对夕景，万里云开金饼。", 
            "清辉远，看镜里山河，二分端整。", 
            "广寒高，午漏静，破屋添薪犹冷。", 
            "还凝望，是片玉中天，照人无影。", 
            "旧谱霓裳，料此日姮娥笑领。", 
            "胜游西苑，俊约南楼，老去让公等。", 
            "孤鹤深宵哽，散发擎杯，风露又警。", 
            "甚年时袖手欢场，丝竹花竹梦未醒。"
        ], 
        "title": "秋宵吟 月当头夕作", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "浓春霏雨，繁花酿蕊天将暮。", 
            "问青楼探芳讯，开樽又成豪举。", 
            "回睹，正旧识轻盈，新声宛转泛兰浦。", 
            "紧携手，江乡乍暖，可容栽合欢树。", 
            "早许。", 
            "吴阊往事，建业今宵重遇。", 
            "况岁岁相思，人人不老，忍教孤负。", 
            "痴顾，愿红妆白发，蓬窗茅屋镇长住。", 
            "作半世神仙配偶，上瑶台去。"
        ], 
        "title": "引驾行 读《乐章集》，戏效其体，并次韵", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "江城一带，春树万家，极目采兰天远。", 
            "碧草晴波，载尽画船歌扇。", 
            "频看，白头人苦恨韶华短。", 
            "问旧日风花，可惜王侯第宅都换。", 
            "古柳斜阳馆，但静坐听钟，客尘先浣。", 
            "六代云山，黍梦匆匆休管。", 
            "轻暖，正幽栖地僻衣冠懒。", 
            "又芳节樱桃荐食，对南园浩叹。"
        ], 
        "title": "卜算子慢 过复成桥有感，倚子野体", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "秋魂栩栩呼还在，意托离骚外。", 
            "捲帘凉思入疏襟，淡墨无多凄绝少年心。", 
            "哀辞一卷留金鹿，仙梦知难续。", 
            "船庵风雪抱清芬，解赋美人香草有王孙。"
        ], 
        "title": "虞美人 潘生景郑（承弼）嘱题先德《兰石卷》", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "黄月蘅皋，如见渚宫装束。", 
            "幻灵踪仙山楼阁，淩波步袜，短怀无托。", 
            "今古恨，惟恨美人沦落。", 
            "万事云烟，难问故家伊洛，早风扫老瞒铜雀。", 
            "吴笺双璧，十三行作。", 
            "今夜长，谁鼓素琴秋鹤。"
        ], 
        "title": "拾翠羽 仇十洲《洛神图》，为刘公鲁（之泗）赋", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "久病惭逋荡，离群感索居。", 
            "卧亲徐氏榻，学废许君书。", 
            "蟹眼烹新茗，猫头荐晚蔬。", 
            "浮生叹匏系，只合守蓬庐。"
        ], 
        "title": "索居", 
        "type": "律诗", 
        "yun": "鱼"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "宿雨欣初霁，街前偶一行。", 
            "车来时溅水，肆启尽输明。", 
            "菜烂仍呼卖，路泞时共争。", 
            "西天云又起，隐隐杂雷鸣。"
        ], 
        "title": "雨霁步前街", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "元日犹常日，茅斋僻不哗。", 
            "人回除夜梦，盆绽隔年花。", 
            "滋味春盘外，情怀暮景斜。", 
            "无劳迎送客，濡笔且涂鸦。"
        ], 
        "title": "己未元日", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "碧水弄秋清，幽禽戏晚晴。", 
            "穿枝红叶堕，刷羽锦衣明。", 
            "饱食都无恙，酣鸣各有情。", 
            "时平四海宴，欢悦及群生。"
        ], 
        "title": "再题寒塘集禽图", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "多难成吾老，无为堕此心。", 
            "渐谙生是累，翻喜病能侵。", 
            "挂壁休看剑，临窗偶试琴。", 
            "晚来情欲醉，春入酒杯深。"
        ], 
        "title": "偶感", 
        "type": "律诗", 
        "yun": "侵"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "耕织生民本，应彰妇孺勤。", 
            "缕丝屯细雪，熨练展行云。", 
            "庶士重层茧，佳人百襞裙。", 
            "暖衣兼饱食，寰宇颂时芬。"
        ], 
        "title": "题仿唐寅捣练图", 
        "type": "律诗", 
        "yun": "文"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "午夜未成梦，起行庭树繁。", 
            "月高明雀瓦，水浸湿鱼盆。", 
            "远雁渺天末，乱虫喧石根。", 
            "衣单怯凉露，还返掩重门。"
        ], 
        "title": "秋夜", 
        "type": "律诗", 
        "yun": "元"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "诗成惟自赏，甘苦寸心知。", 
            "俗子谬风雅，狂言妄点嗤。", 
            "葡萄羡甘美，酸涩笑狐狸。", 
            "可叹寿陵子，长趋岂汝为。"
        ], 
        "title": "偶做", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老病已成翁，才非敢怨穷。", 
            "长吟苏肺气，小沐散头风。", 
            "食饫三宗韭，眠安一片酮。", 
            "高年聊乐此，也算奏肤公。"
        ], 
        "title": "老病", 
        "type": "律诗", 
        "yun": "东"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "佳日逢重五，风和雨乍晴。", 
            "榴开争夏艳，麦熟喜秋成。", 
            "丹墨图钟鬼，骚经诵屈平。", 
            "堆盘欣节物，角黍杂红樱。"
        ], 
        "title": "庚申端午", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "久病疏登览，偶来成晚嬉。", 
            "山容经雨瘦，暝色入秋奇。", 
            "古木风声远，长天雁影迟。", 
            "平生林野兴，不做楚人悲。"
        ], 
        "title": "秋晚野眺", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "病馀惟喜睡，小坐亦成眠。", 
            "幽梦日三续，羁怀时一捐。", 
            "晨昏常错认，宾客每虚延。", 
            "最感违人处，年来废简编。"
        ], 
        "title": "病馀", 
        "type": "律诗", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "景山高顶望，琼岛接宫城。", 
            "海阔衔天影，松寒挟雨声。", 
            "风来小摇落，云过乍阴晴。", 
            "待遍行吟路，诗翁何处行。"
        ], 
        "title": "登景山寻萧斋翁不遇次萧翁韵", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "野旷夕阳明，寻凉独自行。", 
            "树深蝉噪重，天净鸟飞轻。", 
            "几户居临水，千轮归向城。", 
            "废矶人不到，小立待风生。"
        ], 
        "title": "野步", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "草密侵阶绿，花繁映户红。", 
            "渴蜂窥瓮水，惊雀遁帘风。", 
            "蜗篆缘墙古，蝉吟抱树工。", 
            "雨馀无限乐，不与众人同。"
        ], 
        "title": "雨后", 
        "type": "律诗", 
        "yun": "东"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "野性难谐俗，诗思老更顽。", 
            "箧囊饶断句，庭径接幽山。", 
            "体健何妨瘦，身微幸可闲。", 
            "年来问知己，鱼鸟最相关。"
        ], 
        "title": "失题", 
        "type": "律诗", 
        "yun": "删"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "万里团圞月，中宵泛玉盆。", 
            "幽晖潜洒野，虚白静屯门。", 
            "远树浮秋色，疏枝炫露痕。", 
            "清光如不减，自足耀乾坤。"
        ], 
        "title": "秋月", 
        "type": "律诗", 
        "yun": "元"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "地僻惬幽隐，城隅小僦斋。", 
            "白云依古观，翠柏近长街。", 
            "贱字欣无问，先贤敬可怀。", 
            "杜门粗自适，芳草映层阶。"
        ], 
        "title": "幽居", 
        "type": "律诗", 
        "yun": "佳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "一春无好兴，风雨况春归。", 
            "蝶懒过墙去，花残绕户飞。", 
            "闭门思渺渺，欹枕梦依依。", 
            "芳草城东路，同心与我违。"
        ], 
        "title": "晚春怀人", 
        "type": "律诗", 
        "yun": "微"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "感慨长忧国，栖遑那顾身。", 
            "老惟能啖饭，壮且不如人。", 
            "喜遇煌哉世，甘为藐尔民。", 
            "群雄方逐鹿，高枕看扬尘。"
        ], 
        "title": "偶感", 
        "type": "律诗", 
        "yun": "真"
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "零落分长乖，渺渺春愁杜魄哀。", 
            "一寸芳心红未减，生是春荄，死是春荄。", 
            "风雨逼瑶阶，紫燕呢喃傍镜台。", 
            "为感多情怜旧幕，风也归来，雨也归来。"
        ], 
        "title": "南乡一剪梅", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "危楼笛，飞响裂秋云，激越恨难平。", 
            "兴亡一霎千年梦，悲凉一曲百年心。", 
            "放歌喉，赢热泪，问苍冥。", 
            "尽猿鹤、虫沙填浩劫，尽铁马、风云成幻灭，如此辣，若为情。", 
            "酸咸已辨头堪白，鸿濛已斫意堪醒。", 
            "解人谁，持付与，谱龙吟。"
        ], 
        "title": "最高楼·闻笛", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "幽径无人，垂杨袅、晚风徐发。", 
            "野桥度、平林弥望，远流明灭。", 
            "水色一湾缥缈镜，松声万古玲珑月。", 
            "眄金波、身与片云轻，清光接。", 
            "今何世，凭谁说。", 
            "几翻覆，成灰劫。", 
            "笑拖青纡紫，拥旄持节。", 
            "人尽热肠情似火，我偏冷眼心如铁。", 
            "愿山阿、尘外寄残躯，茅庐结。"
        ], 
        "title": "满江红", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "如此神州，负几许、雄才英色。", 
            "看幅裂、称王称帝，排关摧阙。", 
            "只恁烽高天宇外，谁能箭定天山侧。", 
            "咽兵戈、危劫苦生灵，悲难歇。", 
            "扶正气，妖氛灭。", 
            "三年艾，空闻说。", 
            "纡大君组绶，小民膏血。", 
            "历历百城鼪鼬地，娟娟千古蛾眉月。", 
            "哭山河、何日整金瓯，无教缺。"
        ], 
        "title": "满江红", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "大好山河，谁整顿、金瓯无缺。", 
            "擎天手、井岗旗举，延安勋接。", 
            "不是尊王称帝愿，更非图伯封侯业。", 
            "洗恶腥、墋黩睹天光，昭昭揭。", 
            "看彊渡，飞舟楫。", 
            "腾杀气，摧蹄铁。", 
            "历百重幽险，无边心血。", 
            "浩浩生灵徼景福，陈陈史乘翻新叶。", 
            "展画图、回首卅年中，千秋烈。"
        ], 
        "title": "满江红·题红军长征图", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "晴云湖上天初晓。似此清凉少。", 
            "黄琉璃间碧琉璃。飞阁红墙桥影水涟漪。", 
            "柳边画舫人何处。独向山阶度。", 
            "危阑凝望塔尖头。春色满城翻起一生愁。"
        ], 
        "title": "虞美人", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "十年往事心头恶。反覆思量著。", 
            "思量反覆不胜情。明镜朱颜换得白头新。", 
            "白头词笔歌当哭。幽恨今番足。", 
            "今番幽恨付谁知。无奈翻风惊雨梦回时。"
        ], 
        "title": "虞美人", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "村花陌柳年年好。人向春前老。", 
            "无边春色好谁家。弹泪东风送不到天涯。", 
            "世间哀乐畴能赋。一夜红楼雨。", 
            "风华莫恋眼中新。坠溷飘茵俱是梦中身。"
        ], 
        "title": "虞美人", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "偷閒为爱秋光好。只惜秋光老。", 
            "楼头残叶缀深红。付与新词留不住秋容。", 
            "一宵风送疏疏雨。秋被凉深趣。", 
            "儿时情味老来心。入梦秋魂疏雨浑难禁。"
        ], 
        "title": "虞美人", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "不挥愁泪男儿耐。携手何时再。", 
            "凄凉我自耸吟肩。月色中宵云破更清妍。", 
            "交亲尔汝心难有。一别情长久。", 
            "局天蹐地笑儡身。飞向天涯魂梦不关人。"
        ], 
        "title": "虞美人", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "西风晓色吹晴起。日映西山紫。", 
            "回头红叶不胜情。待我明年春好赋清明。", 
            "眼前古堞人烟骤。缩项寒时候。", 
            "飙轮惊喷满头尘。斗觉曦光城阙雾昏沉。"
        ], 
        "title": "虞美人", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "壁间澹约瘿瓢画。清绝真无价。", 
            "待君一晌不归来。大地柳阴蝉唱系吟怀。", 
            "养疴几日城中住。山里秋风妒。", 
            "何曾秋士负秋心。一任冷风凄雨总能禁。"
        ], 
        "title": "虞美人·赠高名凯", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "油油垂绿朝暾起。新雨花边霁。", 
            "无人早睡梦魂安。小病今秋端悟老来閒。", 
            "少年队里难为我。只有閒中可。", 
            "閒中书画自沉吟。惟此煦融涵育少年心。"
        ], 
        "title": "虞美人", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "西峰衔日霞流绮。桥影风枝里。", 
            "船移晚爱柳堤长。清沁诗心鸥点月波凉。", 
            "青衫皓首生相称。生莫萦非分。", 
            "遥山大月好相亲。似此情怀休漫怨飘零。"
        ], 
        "title": "虞美人", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "桃李娇娆似旧妍。", 
            "那堪弄景碧池前。", 
            "从来绚烂招时辈，满路衣冠已可怜。", 
            "春似梦，梦如烟。", 
            "斜风搅雨度城边。", 
            "英雄白发浑无赖，如此登临又一年。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "遮莫随珠作弹投。", 
            "干将锥履两钱羞。", 
            "蜂衙历乱三春逝，蚁穴功名一笑酬。", 
            "歌楚些，看吴钩。", 
            "等閒身世雨中沤。", 
            "阎浮渺幻千年恨，牢落今生值许愁。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "碎语琼铃怨不胜。", 
            "九华未必坐教成。", 
            "花开是处悲龙纪，春到何人识凤城。", 
            "新谱按，旧愁生。", 
            "荒荒月色度窗棂。", 
            "红尘梦景元宵泪，恼乱词肠爆竹声。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "莫信山移愿不移。", 
            "坚冰一夕化清池。", 
            "炎凉人世无凭据，宛转儿心作许痴。", 
            "堤上柳，月中姿。", 
            "春风依旧度花枝。", 
            "两情谁分成今昔，咫尺天涯悔已迟。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "娃艳针神倚母怜。", 
            "别郎心事诉谁边。", 
            "锦绷亦有相思字，半晌低鬟手不前。", 
            "情的的，意绵绵。", 
            "秋鸿人字碧云天。", 
            "妾魂梦逐衡阳去，梦到衡阳路几千。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "小令宜非七字诗。", 
            "温黁端赖至情持。", 
            "生香活色天真远，刻木图缯体性遗。", 
            "云宛宛，月依依。", 
            "春风秋水自然师。", 
            "宫商谱合虽人籁，弦外音声有等差。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "寻诗胜地记游踪，极目龙山第几峰。", 
            "最好知鱼凭槛坐，绿阴深护万枝松。"
        ], 
        "title": "游惠山寄畅园二首 其一", 
        "type": "绝句", 
        "yun": "冬"
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "堂构重新仰昔贤，园林疏凿想从前。", 
            "西神分得云林胜，拟把二泉当冷泉。"
        ], 
        "title": "游惠山寄畅园二首 其二", 
        "type": "绝句", 
        "yun": "先"
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "登楼应许豁清眸，胜日同游足解愁。", 
            "野鸟小喧人静坐，钟声流出碧山头。"
        ], 
        "title": "偕三妹诵芬（韵清）游清凉山登扫叶楼四首 其一", 
        "type": "绝句", 
        "yun": "尤"
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "清凉景物出尘寰，古寺楼台未等闲。", 
            "偶倚画栏来眺远，江云似拥美人鬟。"
        ], 
        "title": "偕三妹诵芬（韵清）游清凉山登扫叶楼四首 其二", 
        "type": "绝句", 
        "yun": "删"
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "眼底京都望里收，江河日夜水东流。", 
            "漫云王业消磨尽，虎踞龙盘迹尚留。"
        ], 
        "title": "偕三妹诵芬（韵清）游清凉山登扫叶楼四首 其三", 
        "type": "绝句", 
        "yun": "尤"
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "图悬扫叶寺楼中，知有高僧此隐踪。", 
            "惆怅当年苏玉局，参禅留带重支公。"
        ], 
        "title": "偕三妹诵芬（韵清）游清凉山登扫叶楼四首 其四", 
        "type": "绝句", 
        "yun": null
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "世变仓皇奈若何，惊心岁月泪中过。", 
            "蓉湖浩劫无须问，且共荒村宿旧窠。"
        ], 
        "title": "避难还家和外子韵二首 其一", 
        "type": "绝句", 
        "yun": "歌"
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "避地经年日望还，今朝才得到乡关。", 
            "故园花木幸无恙，赁庑遥看楚炬间。"
        ], 
        "title": "避难还家和外子韵二首 其二", 
        "type": "绝句", 
        "yun": "删"
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "蓉湖劫后起群雄，被掠仓粮万灶空。", 
            "始信明经能治事，乞回民食奏肤功。"
        ], 
        "title": "赠胡西麓先生", 
        "type": "绝句", 
        "yun": "东"
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "草色青青柳色新，天然粉本写来真。", 
            "玉堂富贵花开遍，燕语莺啼总是春。"
        ], 
        "title": "次韵和侯晔华先生题画花鸟诗四首 其一", 
        "type": "绝句", 
        "yun": "真"
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "两两文禽傍水边，田田荷叶叠青钱。", 
            "回黄转绿丹青手，腕底遍开五色莲。"
        ], 
        "title": "次韵和侯晔华先生题画花鸟诗四首 其二", 
        "type": "绝句", 
        "yun": "先"
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "劫后申江去复来，中原遍地有鸿哀。", 
            "迷途不远早应觉，不染人间半点埃。"
        ], 
        "title": "次韵和侯晔华先生题画花鸟诗四首 其三", 
        "type": "绝句", 
        "yun": "灰"
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "冷艳疏香各有姿，本来松柏岁寒知。", 
            "方今世乱兵荒日，白鹤高飞故故迟。"
        ], 
        "title": "次韵和侯晔华先生题画花鸟诗四首 其四", 
        "type": "绝句", 
        "yun": "支"
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "浪浪天风拂面来，岭南破萼一枝梅。", 
            "怜家啸侣闲相约，香雪从中共酒杯。"
        ], 
        "title": "赏梅", 
        "type": "绝句", 
        "yun": "灰"
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "薪桂米珠百物昂，繁华依旧胜寻常。", 
            "也知世乱梳妆俭，裙布钗荆学孟光。"
        ], 
        "title": "咏怀", 
        "type": "绝句", 
        "yun": "阳"
    }, 
    {
        "author": "吴圣和", 
        "era": "近现代", 
        "subtype": "七言绝句", 
        "text": [
            "教鞭助执且偷闲，小涉名园共往还。", 
            "恰放梅花两三树，香风掠鬓一开颜。"
        ], 
        "title": "春日偕小女永祯公园看梅", 
        "type": "绝句", 
        "yun": "删"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "不用纤袿称体轻。", 
            "不须花朵佐芳馨。", 
            "乱头粗服总倾城。", 
            "凿空舟车通绝徼，极天风浪过南溟。", 
            "此时何处系柔情。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "相聚匆匆月再圆。", 
            "相离杳杳隔人天。", 
            "余情唯唱想夫怜。", 
            "光镜留真何窈窕，电波传语极清圆。", 
            "寻声问影已茫然。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "香浓绣被。", 
            "不谅孤眠情味。", 
            "料琴心、已许相如，只双飞莫遂。", 
            "远道三千里。", 
            "恐书信、尽沈波底。", 
            "算无多、几日春光，恰难寻归计。"
        ], 
        "title": "万里春", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "复阁回廊镫夜。", 
            "歌奼。", 
            "歌罢欲分时。", 
            "紧偎莲脸手相持。", 
            "私语度唇脂。", 
            "回首了无遗迹。", 
            "应惜。", 
            "香麝化轻尘。", 
            "恩情如旧怨偏新。", 
            "虚负一年春。"
        ], 
        "title": "荷叶杯 惘惘无聊，读碧双栖词，益增枨触。即用其韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "万转千回，细思此计真成左。", 
            "浪浮单舸。", 
            "远去如何可。", 
            "我最怜卿，未必卿怜我。", 
            "风声大。", 
            "凭阑昏坐。", 
            "不觉杨花堕。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "手种垂杨树。", 
            "飘花同坠羽。", 
            "送将征棹过南浦。", 
            "记晓镜妆成，镜里替写长眉妩。", 
            "谁道因循误。", 
            "算细想、人生，唯是别苦。", 
            "万翼昏鸦排阵去。", 
            "甚处寻巢，难把乡愁缄付。", 
            "□渡口鸣榔，晚潮有信人争渡。", 
            "天际分吴楚。", 
            "怎颙望归舟，又飞寒雨。"
        ], 
        "title": "受恩深", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "无多岁月轻抛掷。", 
            "一样春光分冷热。", 
            "乡园已报竹平安，客舍竟无花消息。", 
            "凄凉梦醒孤镫侧。", 
            "始觉前欢非是实。", 
            "拟倾泪血诉冤愁，迸入渠侬心一滴。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "一锄漫把。", 
            "痴绝情难写。", 
            "花圃成墟花事谢。", 
            "我欲薶忧地下。", 
            "花魂飘泊堪哀。", 
            "不如唤取归来。", 
            "重返枝头无术，也应留点苍菭。"
        ], 
        "title": "清平乐 瘗花图", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "画烛光销腊鼓催。", 
            "碧琉璃盌酒新醅。", 
            "酒阑乘兴斗牙牌。", 
            "百步回廊闲试屐，半弓小筑自名斋。", 
            "玉人曾向梦中来。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "鸳鸯双枕痕犹湿。可怜一去无消息。", 
            "海水拍天流。君行天尽头。", 
            "会真空有记。肯为郎憔悴。", 
            "织女别黄姑。隔河何事无。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "乱山排闼将愁入。愁心更比山重叠。", 
            "燕子带书来。红笺花下开。", 
            "书词多婉折。暂解眉头结。", 
            "风送落花飞。可能还故枝。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "宫柳娇黄。", 
            "正纤蛾斗窄，素领披香。", 
            "回镫明紫电，斟酒捧清觞。", 
            "兰画箑，竹匡床。", 
            "听舌转丝簧。", 
            "宴渐阑、苔阶露湿，此意难忘。", 
            "羁情自怯空房。", 
            "只零缣寸纸，暗寄萧娘。", 
            "书封千点泪，看后一回肠。", 
            "因个事，恼伊行。", 
            "劝急整归装。", 
            "纵使伊、归期定得，鬓早成霜。"
        ], 
        "title": "意难忘", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "百忙里。", 
            "把新词寄。", 
            "偷閒里。", 
            "再写新词寄。", 
            "点点行行，红笺畔，都成泪。", 
            "愁远道、开看泪如洗。", 
            "鹃啼苦，春迤逦。", 
            "折垂杨、缕缕情丝系。", 
            "漫天絮影飘残后，过短巷、怕重伫吟辔。", 
            "梦醒事往，杳隔千里。", 
            "晚景苍茫，对此。", 
            "空想欢娱地。", 
            "尽扫欢娱意。"
        ], 
        "title": "婆罗门令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "青梅如豆尚小。", 
            "渐一春花了。", 
            "夜夜东风，疏枝临水照。", 
            "关河迢递信杳。", 
            "恨燕足、将书难到。", 
            "只恐归迟，输他春去早。"
        ], 
        "title": "伤情怨 和清真", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "锦帆高举障泥软。春到隋堤畔。", 
            "东风著意挽垂杨。何用千花百草斗芬芳。", 
            "轻寒做造丝丝雨。催送年光去。", 
            "杨花只合嫁东风。因甚飘扬无定学飞蓬。"
        ], 
        "title": "虞美人", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "残腊初收，妍春犹早，故人报道遄征。", 
            "沟水含漪，原田交罫，更看驿堠纵横。", 
            "亸鞭相送，恨垂柳、柔条未青。", 
            "酸风催暮，西望修途，车动雷声。", 
            "愁来鬓发先零。", 
            "中夜徘徊，孤馆凄清。", 
            "频吮霜豪，书成休寄，寸笺难写离情。", 
            "眼昏镫暗，记历历、山川去程。", 
            "此时萦想，始信当年，一顾倾城。"
        ], 
        "title": "庆春宫", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "风雨连宵欲到明。", 
            "凄然无语对昏镫。", 
            "迢迢梦隔千山路，惘惘丝牵两地情。", 
            "裁素纸，寄新声。", 
            "一声一字泪纵横。", 
            "吴儿木石肠堪断，不信伊人不解听。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "莺老春残，渐暗绿阴阴，飞絮零乱。", 
            "露浥花梢，长似泪痕珠泫。", 
            "难忘醉里欢情，就臂拥语低声颤。", 
            "乍望中、物象都换。", 
            "唯有晚云堆怨。", 
            "画图重展崔徽面。", 
            "蠹纹侵、旧装绫绢。", 
            "钗分镜掩伤心极，微谶知难免。", 
            "休恨异域路遥，记赠我、芳兰一剪。", 
            "向去时约定，归有日，同秋燕。"
        ], 
        "title": "玲珑四犯", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "数竿竹色。", 
            "待有心付与，情人裁笛。", 
            "唱了阳关，客舍青条已堪摘。", 
            "春意随人去也，空闲阁、江郎吟笔。", 
            "又片霎、落尽夭桃，凌晓拂茵席。", 
            "南国。", 
            "信寂寂。", 
            "料瘴雨夜深，恨若山积。", 
            "瘦檠对泣。", 
            "胡不归来免思忆。", 
            "尝愿经营小圃，书带匝、篱根新碧。", 
            "谢世事、期共隐，可怜未得。"
        ], 
        "title": "暗香 桃花狼藉篱落间，偶以兴感，和白石韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "檐敲碎玉。", 
            "伴射窗冷雨，来警孤宿。", 
            "逆旅光阴，拌著无聊，中宵簟卷蕲竹。", 
            "杨琼一去音书杳，怅路绝、关山南北。", 
            "甚绣衾、一例禁寒，太息拥衾人独。", 
            "还怕千林万树。", 
            "几行雁阵起，凋尽芜绿。", 
            "一点痴心，欲待秋风，检点江干茅屋。", 
            "何时却共西窗下，细得诉、别离衷曲。", 
            "忍只将、无益相思，写入小词笺幅。"
        ], 
        "title": "疏影 词既成，贞白谓不可独阙疏影，因并和", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "绮席传私语，花笺识小名。", 
            "不辞多露夜深行。", 
            "还向阆风高处，闲试缕衣轻。", 
            "往事都疑梦，佳辰独掩扃。", 
            "别来何以报恩情。", 
            "早起添香，早起礼金经。", 
            "早起自疏心愿，玉体定长生。"
        ], 
        "title": "喝火令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "检装罢，余寒未敛，从辇先发。", 
            "楼角微看，曙色梁间更绕怨阕。", 
            "恨历乱、鸣鸡催晓辙。", 
            "揽袪袖、独恁呜咽。", 
            "柰雾葆、霓旌竟难挽，仙家好离别。", 
            "悽切。", 
            "探春又近佳节。", 
            "怕转眼、春花都飞尽，荏苒怀刺灭。", 
            "空四望云昏，魂断心裂。", 
            "素笺漫叠。", 
            "嗟旧情、无可重留，言说天地摧崩沧溟竭。", 
            "看桑海、顿惊鬓雪。", 
            "麝香冷、莲丝还寸绝。", 
            "誓今后、不忍分携，再见日、柔条绾就千千结。"
        ], 
        "title": "浪淘沙慢", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "三月露桃便欲残，高楼帘幕惜轻寒。", 
            "楼下落红无著处，绕栏干。", 
            "陌上寻常飘柳絮，人间咫尺隔蓬山。", 
            "梦里不知春水皱，也相关。"
        ], 
        "title": "山花子", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "客馆春归人未还，一春脉脉看春残。", 
            "年时好梦依稀尽，醉里明灯即渐阑。", 
            "云黯淡，夜茫漫。", 
            "休将前事寄危栏。", 
            "我侬少小无家惯，只解悲凉不解欢。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "那不人生容易老？", 
            "未到黄昏，便觉斜阳少。", 
            "试倩危弦流侧调，为君未必君知道。", 
            "背手黄昏成独笑。", 
            "几片随风，还向枝头绕。", 
            "转眼落红春可扫，新莺学得啼清晓。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "楼上朱帘镇日垂，帘中燕去几时归。", 
            "楼头风絮苦低徊。", 
            "往事不随残照尽，新愁常伴一春回。", 
            "人生消得几颦眉。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "凋尽林花春又暮。", 
            "淡梦清愁，一晌为谁误。", 
            "日日东风吹碧树，声声杜宇啼红雨。", 
            "宿酒醒来无意绪。", 
            "凉月疏星，照澈天涯路。", 
            "路隔天涯归甚处，今番错向春城住。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "初心写入钗头凤，付与阿谁弦上弄。", 
            "当年此意少人知，莫使馀音还绕栋。", 
            "而今倦说愁轻重，浅笑低眉随分共。", 
            "尽教芳绪懒如云，不许閒情来逗梦。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "紫罗藤，垂别院。", 
            "一夜狂风，墙角堆花满。", 
            "蜂蝶不知春已远。", 
            "几度飞来，犹抱残枝颤。", 
            "绿荫深，香渐断。", 
            "未觉春归，先觉诗情短。", 
            "泪涴春衫休更浣。", 
            "叠起春衫，藏起离人怨。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "欢意总随逝水，芳时最有轻颦。", 
            "年年风雨扫残春。", 
            "楼高迷远望，树密碍归云。", 
            "缥缈难寻旧梦，翩跹每忆长裙。", 
            "酒阑夜永味酸辛。", 
            "几年长懊恼，一晌太情真。"
        ], 
        "title": "临江仙", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "春困觉来记梦多，池边凉雨点新荷。", 
            "凭栏无语托微波。", 
            "曾傍香肩量翠袖，佯将纤指认箕箩。", 
            "此时忆得薄情无。"
        ], 
        "title": "浣溪纱 仿花间体", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "历历清欢能几度。", 
            "酒罢歌残，一律无寻处。", 
            "有限韶光花底驻，无情逝水天涯去。", 
            "哀乐新来君莫诉。", 
            "已到人间，怨得人间苦。", 
            "冬夜严霜秋早露，悄然且就人间住。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "开卷长吟，掩卷浩歌，甚计避愁。", 
            "奈前贤著作，多谈名利；", 
            "骚人讴咏，也羡封侯。", 
            "天下兴亡，匹夫有责，几辈英豪抱此忧。", 
            "千秋下，叹元龙独卧，百尺高楼。", 
            "平生湖海淹留。", 
            "听一片哀嗷动九州。", 
            "况孤云缥缈，烽烟塞外；", 
            "疏星明灭，刁斗城头。", 
            "滚滚黄河，滔滔白浪，可有狂夫挽倒流。", 
            "关情处，正燕巢危幕，鼎沸神洲。"
        ], 
        "title": "沁园春", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "秋光老，悲秋未足伤怀抱。", 
            "伤怀抱。", 
            "百年魔舞，夜长难晓。", 
            "游人尽说江南好，哀兵却忆辽东道。", 
            "辽东道。", 
            "千山胡马，一轮残照。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "朱梦初残夜未残，橘黄灯静散微寒。", 
            "卧听枯树舞姗姗。", 
            "休恨布衾凉似铁，且看窗外月如环。", 
            "龙沙万里几人还。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "文章误我，赤手书生无一可。", 
            "我负文章，只向高城赋国殇。", 
            "江山如画，到处雄关堪驻马。", 
            "水胜山残，任是英雄泪不乾。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "陌上修杨委地垂，长莎辇路落红稀。", 
            "珠帘燕去常慵卷，锦字春来未有期。", 
            "香篆细，缕文痴。", 
            "相思无益况相疑。", 
            "东风著意吹罗带，晓月何心照独栖。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "宛转残镫映玉枰，当时鶗鴂惜芳情。", 
            "虚传花底春无价，枉向人间恨费声。", 
            "从旧约，理初盟。", 
            "玉珰重叠记微诚。", 
            "裁绫欲画愁妆影，百遍千回总未成。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "少年不把相思种，此日那成良夜恸。", 
            "卢郎头白听啼鹃，凉月孤灯谁与共。", 
            "消春预作他时梦，歌板酒旗真底用。", 
            "花时百计费沉吟，不奈花飞随处送。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "谁似伊人风韵好。", 
            "能酒能诗，能蹙还能笑。", 
            "可惜人生常草草。", 
            "无奈流年，如水迢迢，暗里朱颜随分老。", 
            "记著他时把我恼。", 
            "我比他痴，他比吾年少。", 
            "最是那回忘不了。", 
            "窄窄弓腰，已上高楼，还把柔眸楼下扫。"
        ], 
        "title": "风韵好", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "分袂临歧。", 
            "记柔情宛转，絮语迷离。", 
            "凤箫声已断，鲸烛泪空垂。", 
            "形与影、怎相随。", 
            "密意两心知。", 
            "争奈他、劳魂役梦，万种娇痴。", 
            "近来百事堪疑。", 
            "但人前强笑，暗里颦眉。", 
            "愁深难更说，别久不成悲。", 
            "虚有约、总无期。", 
            "秋尽雁来稀。", 
            "待甚时、相逢执手，款款问伊。"
        ], 
        "title": "意难忘", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "捲絮轻风漫漫，漂花流水迟迟。", 
            "每从零落见春姿。", 
            "去年人别后，今日独来时。", 
            "料得两弯浅黛，能藏几许深思。", 
            "况添颦蹙数归期。", 
            "为他温旧梦，泥我写新词。"
        ], 
        "title": "临江仙", 
        "type": "词", 
        "yun": null
    }, 
    {
        "author": "吴文治", 
        "era": "近现代", 
        "subtype": "五言绝句", 
        "text": [
            "家馀半亩园，新种二分竹。", 
            "持卷立陂头，夕阳照人绿。"
        ], 
        "title": "竹陂晚翠", 
        "type": "绝句", 
        "yun": null
    }, 
    {
        "author": "吴文治", 
        "era": "近现代", 
        "subtype": "五言绝句", 
        "text": [
            "月亦池中物，清宵钓几回。", 
            "银蟾愁中饵，跳上画桥来。"
        ], 
        "title": "小桥钓月", 
        "type": "绝句", 
        "yun": "灰"
    }, 
    {
        "author": "吴文治", 
        "era": "近现代", 
        "subtype": "五言绝句", 
        "text": [
            "朝看云出山，暮看云归壑。", 
            "悠悠千载心，孤寄在高阁。"
        ], 
        "title": "高阁看云", 
        "type": "绝句", 
        "yun": "药"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "遥离母校四旬春，旧地重临百感生。", 
            "小鸟枝头应识我，隔窗曾和读书声。"
        ], 
        "title": "重到周庄中学有感", 
        "type": "绝句", 
        "yun": "庚"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "江路迢迢江水长，桂花何事更飘香。", 
            "年年八月中秋夜，独上高楼望故乡。"
        ], 
        "title": "思乡", 
        "type": "绝句", 
        "yun": "阳"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "东风吹散一池烟，带雨扬丝分外妍。", 
            "香絮楼台萦好梦，红情绿意杏花天。"
        ], 
        "title": "春日杂咏", 
        "type": "绝句", 
        "yun": "先"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "飞絮红英舞夕阳，江干送别折垂杨。", 
            "家山亲友如相问，漫道旅人忘故乡。"
        ], 
        "title": "送友人回里", 
        "type": "绝句", 
        "yun": "阳"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "年华易去苦难留，我到人间廿度秋。", 
            "多少沧桑尘世事，等闲付与水东流。"
        ], 
        "title": "二十述怀三首 其一", 
        "type": "绝句", 
        "yun": "尤"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "一盏青灯数卷诗，客中何事起尘思。", 
            "年来自觉关心事，都在梦回午夜时。"
        ], 
        "title": "二十述怀三首 其二", 
        "type": "绝句", 
        "yun": "支"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "年华风柳共飘萧，知己天涯太寂寥。", 
            "我为功名心自悔，愿将事业付渔樵。"
        ], 
        "title": "二十述怀三首 其三", 
        "type": "绝句", 
        "yun": "萧"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "他乡又是一春残，卧病伤怀感百端。", 
            "为怕高堂添白发，家书犹是说平安。"
        ], 
        "title": "客中卧病", 
        "type": "绝句", 
        "yun": "寒"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "夜长如海复如年，独对青灯理旧编。", 
            "四野鸡声啼不住，欲明还晦五更天。"
        ], 
        "title": "夜读", 
        "type": "绝句", 
        "yun": "先"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "数枝斜出竹篱边，不染尘埃似散仙。", 
            "历尽风霜无限苦，春来独占百花先。"
        ], 
        "title": "咏梅", 
        "type": "绝句", 
        "yun": "先"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "画梁燕燕两雄雌，添得新雏喜可知。", 
            "羽翼长成飞去也，忘恩有负鬻勤斯。"
        ], 
        "title": "梁燕二首 其一", 
        "type": "绝句", 
        "yun": "支"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "今年燕即旧年燕，今岁人非去岁人。", 
            "恸惜三郎年十二，墦间宿草几回新。"
        ], 
        "title": "梁燕二首 其二", 
        "type": "绝句", 
        "yun": "真"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "佳节年年感客情，今宵无月倍凄清。", 
            "浮云遮尽人间丑，为怕嫦娥慧眼明。"
        ], 
        "title": "中秋不见月", 
        "type": "绝句", 
        "yun": "庚"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "香飘桂子隔帘闻，秋色三分已二分。", 
            "正是橙黄橘绿日，离人愁绪乱纷纷。"
        ], 
        "title": "重九感怀三首 其一", 
        "type": "绝句", 
        "yun": "文"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "芳草斜阳年复年，良辰美景奈何天。", 
            "等闲莫把秋光负，且看黄花到处妍。"
        ], 
        "title": "重九感怀三首 其二", 
        "type": "绝句", 
        "yun": "先"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "寂寞凭栏夜未央，满城风雨过重阳。", 
            "万千愁绪消何处，半入诗肠半酒肠。"
        ], 
        "title": "重九感怀三首 其三", 
        "type": "绝句", 
        "yun": "阳"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "后学吟哦好斗奇，诗家奇病最难医。", 
            "欲知子美高人处，只要寻常语作诗。"
        ], 
        "title": "读杜诗有感二首 其一", 
        "type": "绝句", 
        "yun": "支"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "刻意搜罗枉费功，天然一语自然工。", 
            "况兼诗籍冰霜骨，好句多生感慨中。"
        ], 
        "title": "读杜诗有感二首 其二", 
        "type": "绝句", 
        "yun": "东"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "痛饮黄龙愿已虚，冤沈二字恨何如。", 
            "江山半壁终难保，早识和戎计太疏。"
        ], 
        "title": "读岳武穆传有感二首 其一", 
        "type": "绝句", 
        "yun": "鱼"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "朝廷飞诏谩相催，历尽风波不见回。", 
            "正气长留千载下，氍毹爨演有馀哀。"
        ], 
        "title": "读岳武穆传有感二首 其二", 
        "type": "绝句", 
        "yun": "灰"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "榴花吐燄端阳届，解粽开筵酒合欢。", 
            "为念忠臣荆屈子，精灵终古拥江干。"
        ], 
        "title": "端节口占", 
        "type": "绝句", 
        "yun": "寒"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "玲珑石首万奇钟，巧夺天工有异峰。", 
            "处处蜂房叠矗落，居然迷眼失行踪。"
        ], 
        "title": "姑苏杂咏二首 其一 狮子林", 
        "type": "绝句", 
        "yun": "冬"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "帆影轻如推晚风，寒山夜半不闻钟。", 
            "诗人借问今何在，桥似长虹月似弓。"
        ], 
        "title": "姑苏杂咏二首 其二 平门外", 
        "type": "绝句", 
        "yun": null
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "风声怒号浪排空，篙橹难凭巧计穷。", 
            "莫谓惊虞惟此地，狂澜无处不相同。"
        ], 
        "title": "同舟共济", 
        "type": "绝句", 
        "yun": "东"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "偶随春意露行藏，误使人人羡国香。", 
            "到底出山违本性，东风枉费护持方。"
        ], 
        "title": "咏兰二首 其一", 
        "type": "绝句", 
        "yun": "阳"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "天留清供与山家，春到湘沅自作花。", 
            "兰阁筠帘人对坐，一瓯香荐雨前茶。"
        ], 
        "title": "咏兰二首 其二", 
        "type": "绝句", 
        "yun": "麻"
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "挚友行吟出院门，乍惊节序又秋分。", 
            "木樨林里蝉声噪，犹喜莲塘泛绿痕。"
        ], 
        "title": "奉和益老散步中山公园四绝 其一", 
        "type": "绝句", 
        "yun": null
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "日寇侵淩风雨遒，名湖雪浪尚存留。", 
            "参天树木浓荫庇，历尽沧桑春复秋。"
        ], 
        "title": "奉和益老散步中山公园四绝 其二", 
        "type": "绝句", 
        "yun": "尤"
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "姑苏移此一株槐，蜷曲枝桠不染埃。", 
            "鸟语蝉鸣迎夕照，孤霞一片染南陔。"
        ], 
        "title": "奉和益老散步中山公园四绝 其三", 
        "type": "绝句", 
        "yun": "灰"
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "深秋胜似艳阳天，红白紫薇色更妍。", 
            "感谢园丁勤照拂，斯花盛放已经年。"
        ], 
        "title": "奉和益老散步中山公园四绝 其四", 
        "type": "绝句", 
        "yun": "先"
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "雪浪湖边绿树丛，故园秋色晚晴中。", 
            "风流人物今称颂，万里河山一片红。"
        ], 
        "title": "奉和王益初吟友茗叙四绝 其一", 
        "type": "绝句", 
        "yun": "东"
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "逝水韶华近晚秋，天高云淡自悠悠。", 
            "花香鸟语心怀乐，到处园林任漫游。"
        ], 
        "title": "奉和王益初吟友茗叙四绝 其二", 
        "type": "绝句", 
        "yun": "尤"
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "品茗幽斋已数回，亭前拾翠共徘徊。", 
            "木樨也解游人意，缓缓甜香阵阵来。"
        ], 
        "title": "奉和王益初吟友茗叙四绝 其三", 
        "type": "绝句", 
        "yun": "灰"
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "年迈无如步履迟，已凉天气未寒时。", 
            "江南风物今胜昔，合与讴歌酒一卮。"
        ], 
        "title": "奉和王益初吟友茗叙四绝 其四", 
        "type": "绝句", 
        "yun": "支"
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "相逢回首话当年，沪渎归来共一船。", 
            "马乱兵荒恨畴昔，风流人物数今天。"
        ], 
        "title": "奉和益初大兄二绝 其一", 
        "type": "绝句", 
        "yun": "先"
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "几度闲谈相感娱，园林小憩步徐徐。", 
            "蒙君馈赠双沟酒，且嚼新诗尽一盂。"
        ], 
        "title": "奉和益初大兄二绝 其二", 
        "type": "绝句", 
        "yun": null
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "秋光胜似春光好，信步行吟一望收。", 
            "露冷风高人寂寞，香飘丹桂自稠稠。"
        ], 
        "title": "秋兴二首 其一", 
        "type": "绝句", 
        "yun": "尤"
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "脉脉幽香次第开，花繁重粟净尘埃。", 
            "如能酿得桂花酒，邀客举杯抒咏怀。"
        ], 
        "title": "秋兴二首 其二", 
        "type": "绝句", 
        "yun": null
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "滂沱大雨涨秋池，茶叙兼邀酒一卮。", 
            "亭角勾留添逸兴，芙蓉对酌寄吟思。"
        ], 
        "title": "与王老茶叙公园遇雨偕往芙蓉小酌寄兴二首 其一", 
        "type": "绝句", 
        "yun": "支"
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "廿年国祚繁华日，四海升平共庆时。", 
            "举世推崇毛主席，全民遐迩乐滋滋。"
        ], 
        "title": "与王老茶叙公园遇雨偕往芙蓉小酌寄兴二首 其二", 
        "type": "绝句", 
        "yun": "支"
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "寒鸦阵阵碧空啼，一路行吟夕照西。", 
            "福地年年大变样，彩虹南北柳荫堤。"
        ], 
        "title": "西外小酌归途偶成", 
        "type": "绝句", 
        "yun": "齐"
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "巍峨黉舍大翻新，曩昔曾为执教人。", 
            "北往连云南沪渎，今犹留得劫馀身。"
        ], 
        "title": "道经南菁澄翰和益老", 
        "type": "绝句", 
        "yun": "真"
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "识荆卅载笑谈新，小别遽成隔世人。", 
            "艺苑高风仙鹤去，云林世许是前身。"
        ], 
        "title": "悼韩晋藩逝世周年二首 其一", 
        "type": "绝句", 
        "yun": "真"
    }, 
    {
        "author": "吴天鹏", 
        "era": "近现代", 
        "subtype": "七言绝句", 
        "text": [
            "去年除夕聆鸺啼，噩耗惊传泣路西。", 
            "一染沈疴竟不起，于今草长墓门堤。"
        ], 
        "title": "悼韩晋藩逝世周年二首 其二", 
        "type": "绝句", 
        "yun": "齐"
    }, 
    {
        "author": "吴中育", 
        "era": "近现代", 
        "subtype": "七言律诗", 
        "text": [
            "齐梁宫阙竟茫然，尚有香山旧迹传。", 
            "一卷陈编当日事，数行残碣昔人填。", 
            "禅房清磬留馀韵，蔓草荒台护晚烟。", 
            "欲仰高风空怅望，孤峰卓立插青天。"
        ], 
        "title": "和方耕霞咏顾山文选楼", 
        "type": "律诗", 
        "yun": "先"
    }, 
    {
        "author": "吴中伟", 
        "era": "近现代", 
        "subtype": "五言绝句", 
        "text": [
            "塔山衔落日，倒影入澄潭。", 
            "坐品水中雪，晚风无觉寒。"
        ], 
        "title": "水塘夕照", 
        "type": "绝句", 
        "yun": null
    }, 
    {
        "author": "吴中伟", 
        "era": "近现代", 
        "subtype": "七言绝句", 
        "text": [
            "坝桥春晓轻车过，垂柳雪装分外娇。", 
            "千里秦川春水足，喜看三麦浪滔滔。"
        ], 
        "title": "坝桥雪霁", 
        "type": "绝句", 
        "yun": null
    }, 
    {
        "author": "吴中伟", 
        "era": "近现代", 
        "subtype": "七言绝句", 
        "text": [
            "枫杨叶落涧潺潺，涨水平湖连碧天。", 
            "心热风寒战天地，银锄耀目造新田。"
        ], 
        "title": "秋冬造田", 
        "type": "绝句", 
        "yun": "先"
    }, 
    {
        "author": "吴中伟", 
        "era": "近现代", 
        "subtype": "七言绝句", 
        "text": [
            "西岗晚牧坐斜阳，遍地黄花分外香。", 
            "扑面风来十里浪，湖涛声里忆沧桑。"
        ], 
        "title": "晚牧", 
        "type": "绝句", 
        "yun": "阳"
    }, 
    {
        "author": "吴中伟", 
        "era": "近现代", 
        "subtype": "七言绝句", 
        "text": [
            "夏雨秋晴冬少寒，花都似海四时斑。", 
            "蔷薇色丽清香远，春夏秋冬一样丹。"
        ], 
        "title": "花都巴黎", 
        "type": "绝句", 
        "yun": null
    }, 
    {
        "author": "吴中伟", 
        "era": "近现代", 
        "subtype": "七言绝句", 
        "text": [
            "学蛙游泳洗污尘，俯仰浮沈自在身。", 
            "大浪大风何所惧，岂甘温室树栽盆。"
        ], 
        "title": "游泳二首 其一", 
        "type": "绝句", 
        "yun": null
    }, 
    {
        "author": "吴中伟", 
        "era": "近现代", 
        "subtype": "七言绝句", 
        "text": [
            "夏雨新晴晚起风，夕阳红照一湖红。", 
            "枕波仰看飞霞丽，搏浪迎波处世同。"
        ], 
        "title": "游泳二首 其二", 
        "type": "绝句", 
        "yun": "东"
    }, 
    {
        "author": "吴中伟", 
        "era": "近现代", 
        "subtype": "七言绝句", 
        "text": [
            "葱茏青麦映湖光，气爽秋阳照草房。", 
            "长夜霜侵村后树，缤芬五彩满杨庄。"
        ], 
        "title": "杨庄秋色二首 其一", 
        "type": "绝句", 
        "yun": "阳"
    }, 
    {
        "author": "吴中伟", 
        "era": "近现代", 
        "subtype": "七言绝句", 
        "text": [
            "一片平湖映碧天，南山霭霭夕生烟。", 
            "初霜夜染村周树，绿水青山景更妍。"
        ], 
        "title": "杨庄秋色二首 其二", 
        "type": "绝句", 
        "yun": "先"
    }, 
    {
        "author": "吴文治", 
        "era": "近现代", 
        "subtype": "五言律诗", 
        "text": [
            "瘖马嘶残月，长途破晓霜。", 
            "疏村烟细细，平麓树苍苍。", 
            "薄劣堪多瘁，功名只自伤。", 
            "朔风吹短诀，回首望朝阳。"
        ], 
        "title": "晓行澄锡道中", 
        "type": "律诗", 
        "yun": "阳"
    }, 
    {
        "author": "吴文治", 
        "era": "近现代", 
        "subtype": "五言律诗", 
        "text": [
            "似水韶光去，天涯鱼雁稀。", 
            "应知人海阔，浑觉貌躬微。", 
            "放眼前程远，伤心往事非。", 
            "河梁分袂处，回首犹依依。"
        ], 
        "title": "寄无锡沈绍祖", 
        "type": "律诗", 
        "yun": "微"
    }, 
    {
        "author": "吴文治", 
        "era": "近现代", 
        "subtype": "七言律诗", 
        "text": [
            "荫浓成幕翠成帏，小立怡情对夕晖。", 
            "海外烟云沲子意，天边鸿雁故人违。", 
            "花残纸上无心管，春去江南有梦归。", 
            "惆怅廿年尘世事，红英香絮一时飞。"
        ], 
        "title": "春暮感赋", 
        "type": "律诗", 
        "yun": "微"
    }, 
    {
        "author": "吴文治", 
        "era": "近现代", 
        "subtype": "七言律诗", 
        "text": [
            "匹夫挺剑起流亡，独有千秋号霸王。", 
            "逐鹿羞资功狗力，沈舟气慑祖龙狂。", 
            "由他神器归亭长，难得名花殉战场。", 
            "寂寞长陵飞野雉，乌江抔土至今香。"
        ], 
        "title": "读项羽本纪", 
        "type": "律诗", 
        "yun": "阳"
    }, 
    {
        "author": "吴文治", 
        "era": "近现代", 
        "subtype": "七言律诗", 
        "text": [
            "读罢全书泪欲波，忍将好事付南柯。", 
            "红绡帐里情痴甚，黄土陇中命薄何。", 
            "幻梦通灵频得失，因缘木石已蹉跎。", 
            "从今始解红楼梦，衰草枯肠好了歌。"
        ], 
        "title": "读红楼梦传奇感赋二律 其一", 
        "type": "律诗", 
        "yun": "歌"
    }, 
    {
        "author": "吴文治", 
        "era": "近现代", 
        "subtype": "七言律诗", 
        "text": [
            "繁华事散逐流尘，犹忆当年富贵春。", 
            "玉树香亭园大观，金钗宝髻梦中人。", 
            "深思感报唯弹泪，怨债偿清好脱身。", 
            "浊世猖披无净土，大荒山上是仙真。"
        ], 
        "title": "读红楼梦传奇感赋二律 其二", 
        "type": "律诗", 
        "yun": "真"
    }, 
    {
        "author": "吴文治", 
        "era": "近现代", 
        "subtype": "七言律诗", 
        "text": [
            "茅店鸡声催客行，碧天月落晓霞生。", 
            "班荆歧路言难尽，回首家乡意转萦。", 
            "树树露珠皆别泪，村村烟缕系离情。", 
            "消魂曾记江郎赋，尔我今朝不忍赓。"
        ], 
        "title": "同陆持伦晓行话别", 
        "type": "律诗", 
        "yun": "庚"
    }, 
    {
        "author": "吴文治", 
        "era": "近现代", 
        "subtype": "七言律诗", 
        "text": [
            "每拟朝正醉绮筵，壮怀空历古稀年。", 
            "愁看镜里颜频改，羞与窗前梅斗妍。", 
            "腊雪已消樽酒下，春风旋到砚城边。", 
            "笔耕偏较农耕早，只恨年年是石田。"
        ], 
        "title": "乙亥元日书怀", 
        "type": "律诗", 
        "yun": "先"
    }, 
    {
        "author": "吴文治", 
        "era": "近现代", 
        "subtype": "七言律诗", 
        "text": [
            "芭蕉萧瑟满庭秋，一枕新凉动客愁。", 
            "露滴阶前蛩唧唧，风来天际雁悠悠。", 
            "疏林籁静砧声断，孤馆窗虚月影浮。", 
            "乡梦强将随化蝶，何堪鼓角遍城楼。"
        ], 
        "title": "秋日旅怀", 
        "type": "律诗", 
        "yun": "尤"
    }, 
    {
        "author": "吴文治", 
        "era": "近现代", 
        "subtype": "七言律诗", 
        "text": [
            "底事年年作远游，常将书剑伴孤舟。", 
            "烟横极浦迷乡曲，雪满寒江酿客愁。", 
            "叠浪遥连蓉水渡，乱山斜抱雉城楼。", 
            "乘风本是男儿愿，览胜何妨到白头。"
        ], 
        "title": "澄江道中", 
        "type": "律诗", 
        "yun": "尤"
    }, 
    {
        "author": "吴文治", 
        "era": "近现代", 
        "subtype": "七言律诗", 
        "text": [
            "幽斋旋觉夕阳回，投辖风流宴又开。", 
            "四座芝兰忘旅况，半天风雨把诗催。", 
            "夜深分得青藜丈，谈剧频倾金谷杯。", 
            "醉倚雕阑秋气爽，数声蕉叶戛庭梅。"
        ], 
        "title": "雨窗夜饮", 
        "type": "律诗", 
        "yun": "灰"
    }, 
    {
        "author": "吴文治", 
        "era": "近现代", 
        "subtype": "七言律诗", 
        "text": [
            "为娇凡卉性情孤，色相难凭问有无。", 
            "露滴共怜倾国貌，英飘争惜坠楼珠。", 
            "偶怜蕉叶偏多韵，若补苔痕正不殊。", 
            "姚魏也应知自逊，繁华敢与斗新图？"
        ], 
        "title": "绿牡丹", 
        "type": "律诗", 
        "yun": "虞"
    }, 
    {
        "author": "吴文治", 
        "era": "近现代", 
        "subtype": "七言律诗", 
        "text": [
            "檐角彤云欲雪天，绳床转侧未成眠。", 
            "寒宵真觉衾如铁，独客难眠夜似年。", 
            "梦待寻春蝴蝶杳，足先警冷鹭鸶拳。", 
            "扶头强约梅花睡，已听晨钟到枕边。"
        ], 
        "title": "消寒杂咏三首 其一 寒衾", 
        "type": "律诗", 
        "yun": "先"
    }, 
    {
        "author": "吴文治", 
        "era": "近现代", 
        "subtype": "七言律诗", 
        "text": [
            "石友平生最耐寒，盟心与结古人欢。", 
            "棱棱圭角锋能敛，烈烈冰霜气自完。", 
            "几席常陪名下士，蠹装耻逐热中官。", 
            "青膻枯坐应怜我，诗债文逋逼岁阑。"
        ], 
        "title": "消寒杂咏三首 其二 寒砚", 
        "type": "律诗", 
        "yun": "寒"
    }, 
    {
        "author": "吴文治", 
        "era": "近现代", 
        "subtype": "七言律诗", 
        "text": [
            "霜月澄空万象低，柝声敲梦过桥西。", 
            "劳人役苦愁如诉，倦客心烦听易迷。", 
            "一阵遥惊村犬吠，五更并入晓鸡啼。", 
            "野庐巡侥浑闲事，但愿瀛壖息鼓鼙。"
        ], 
        "title": "消寒杂咏三首 其三 寒柝", 
        "type": "律诗", 
        "yun": "齐"
    }, 
    {
        "author": "吴文治", 
        "era": "近现代", 
        "subtype": "七言律诗", 
        "text": [
            "闲来底事费吟哦，客里光阴病里过。", 
            "天下青钱无眼少，世间红粉误人多。", 
            "穿身且喜前程远，顾影无如后悔何。", 
            "长短浮生同一梦，休嗟岁月易蹉跎。"
        ], 
        "title": "养疴自遣", 
        "type": "律诗", 
        "yun": "歌"
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "蔺相高风未可攀，秦庭怒叱几人还。", 
            "长卿若是真才子，献赋何须恃狗监。"
        ], 
        "title": "长安", 
        "type": "古风", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "夜阑漏尽鹤先睡，屈脚苍头傍火灰。", 
            "此翁假寐方冥搜，旁有破瓶插冻梅。", 
            "若非天下苦硬人，安得秀句供别裁。", 
            "尽有销金帐里客，浅斟低唱暖玉杯。", 
            "若见此图应大笑，笑此人间落拓才。", 
            "鹤梦辽阳殊未归，苍头鼻息已如雷。", 
            "赖有梅花排寂寞，三朵两朵坼冻开。"
        ], 
        "title": "刘后村跋《马和觅句图》，散文诗也，今檃括其语且广其意", 
        "type": "古风", 
        "yun": "灰"
    }, 
    {
        "author": "吴世昌", 
        "era": "近现代", 
        "subtype": "七言绝句", 
        "text": [
            "总是飘零绝可怜，背人开落自年年。", 
            "为谁料峭霜风里，剪雪裁冰著意妍。"
        ], 
        "title": "梅", 
        "type": "绝句", 
        "yun": "先"
    }, 
    {
        "author": "吴世昌", 
        "era": "近现代", 
        "subtype": "七言绝句", 
        "text": [
            "不是留人扑面来，只愁春尽故低徊。", 
            "从教留得馀春在，流转人间亦可哀。"
        ], 
        "title": "柳絮", 
        "type": "绝句", 
        "yun": "灰"
    }, 
    {
        "author": "吴世昌", 
        "era": "近现代", 
        "subtype": "七言绝句", 
        "text": [
            "滴翠峰边路欲回，笼烟密树挹轻雷。", 
            "女神知我游春意，洗净千山待我来。"
        ], 
        "title": "雨中朝妙峰山碧霞元君庙途中口号", 
        "type": "绝句", 
        "yun": "灰"
    }, 
    {
        "author": "吴世昌", 
        "era": "近现代", 
        "subtype": "七言绝句", 
        "text": [
            "夕照香山红欲烧，经霜犹自恋寒条。", 
            "冲寒采得灯前寄，万水千山逐梦遥。"
        ], 
        "title": "题红叶寄人", 
        "type": "绝句", 
        "yun": "萧"
    }, 
    {
        "author": "吴世昌", 
        "era": "近现代", 
        "subtype": "七言绝句", 
        "text": [
            "见惯狂胡绝路尘，何须荆棘始伤神。", 
            "古城风雪遮天日，争学琵琶事贵人。"
        ], 
        "title": "古城二首 其一", 
        "type": "绝句", 
        "yun": "真"
    }, 
    {
        "author": "吴世昌", 
        "era": "近现代", 
        "subtype": "七言绝句", 
        "text": [
            "寂寞何人问古城，衣冠络绎走新京。", 
            "武皇帷幄三千策，只有和亲是上乘。"
        ], 
        "title": "古城二首 其二", 
        "type": "绝句", 
        "yun": null
    }, 
    {
        "author": "吴世昌", 
        "era": "近现代", 
        "subtype": "七言绝句", 
        "text": [
            "万灯水底映楼台，摇荡楼台入梦来。", 
            "我亦水乡行脚惯，独无怀抱向谁开。"
        ], 
        "title": "夜抵威尼斯", 
        "type": "绝句", 
        "yun": "灰"
    }, 
    {
        "author": "吴世昌", 
        "era": "近现代", 
        "subtype": "七言绝句", 
        "text": [
            "昨夜边城奏凯歌，将军神武试横磨。", 
            "十年养士知堪用，跃马先操同室戈。"
        ], 
        "title": "咏史三章 其一", 
        "type": "绝句", 
        "yun": "歌"
    }, 
    {
        "author": "吴世昌", 
        "era": "近现代", 
        "subtype": "七言绝句", 
        "text": [
            "直把杭州作汴州，更谁风雨济同舟。", 
            "桓灵灭国千年后，还见清流投浊流。"
        ], 
        "title": "咏史三章 其二", 
        "type": "绝句", 
        "yun": "尤"
    }, 
    {
        "author": "吴世昌", 
        "era": "近现代", 
        "subtype": "七言绝句", 
        "text": [
            "剩水残山殊不恶，断歌零舞总关情。", 
            "百官耗尽陈仓粟，已办归舟向二陵。"
        ], 
        "title": "咏史三章 其三", 
        "type": "绝句", 
        "yun": null
    }, 
    {
        "author": "吴世昌", 
        "era": "近现代", 
        "subtype": "七言绝句", 
        "text": [
            "一往情深到太虚，千秋伟业托华胥。", 
            "原知此梦人多有，若个醒来肯著书。"
        ], 
        "title": "《红楼梦探源》（英文本） 五卷书成，纪以五绝 其一", 
        "type": "绝句", 
        "yun": "鱼"
    }, 
    {
        "author": "吴世昌", 
        "era": "近现代", 
        "subtype": "七言绝句", 
        "text": [
            "朱墨琳琅满纸愁，几番抱恨注红楼。", 
            "脂斋也是多情种，可是前生旧石头。"
        ], 
        "title": "《红楼梦探源》（英文本） 五卷书成，纪以五绝 其二", 
        "type": "绝句", 
        "yun": "尤"
    }, 
    {
        "author": "吴世昌", 
        "era": "近现代", 
        "subtype": "七言绝句", 
        "text": [
            "风月繁华记盛时，欲将宝鉴警顽痴。", 
            "棠村小序分明在，红学专家苦未知。"
        ], 
        "title": "《红楼梦探源》（英文本） 五卷书成，纪以五绝 其三", 
        "type": "绝句", 
        "yun": "支"
    }, 
    {
        "author": "吴世昌", 
        "era": "近现代", 
        "subtype": "七言绝句", 
        "text": [
            "残稿迷亡不可寻，程高缀补见深心。", 
            "将倾大厦终难挽，何必皇恩说到今。"
        ], 
        "title": "《红楼梦探源》（英文本） 五卷书成，纪以五绝 其四", 
        "type": "绝句", 
        "yun": "侵"
    }, 
    {
        "author": "吴世昌", 
        "era": "近现代", 
        "subtype": "七言绝句", 
        "text": [
            "大义消沉二百年，高潮争论薄云天。", 
            "张皇幽眇诚馀事，莫道无人作郑笺。"
        ], 
        "title": "《红楼梦探源》（英文本） 五卷书成，纪以五绝 其五", 
        "type": "绝句", 
        "yun": "先"
    }, 
    {
        "author": "吴世昌", 
        "era": "近现代", 
        "subtype": "五言律诗", 
        "text": [
            "不以豋临倦，春袍试暂游。", 
            "江山留短梦，风雨猎危楼。", 
            "岸削鱼窥网，崖巉浪狎鸥。", 
            "断红销未尽，天际一帆收。"
        ], 
        "title": "社日豋采石矶太白楼 其一", 
        "type": "律诗", 
        "yun": "尤"
    }, 
    {
        "author": "吴世昌", 
        "era": "近现代", 
        "subtype": "五言律诗", 
        "text": [
            "隐隐雷惊蛰，苍苍雾掩洲。", 
            "土风恣野哭，社燕借归舟。", 
            "不向高岑望，宁知天意愁。", 
            "作歌嗟逝水，岂独供离忧。"
        ], 
        "title": "社日豋采石矶太白楼 其二", 
        "type": "律诗", 
        "yun": "尤"
    }, 
    {
        "author": "吴世昌", 
        "era": "近现代", 
        "subtype": "七言律诗", 
        "text": [
            "城闭千门我自归，朝寒重叠路人稀。", 
            "街因寥廓车偏响，灯到残宵光更微。", 
            "曙色还连枯树远，炊烟初逐早乌飞。", 
            "贪看落月天边白，不觉繁霜欲上衣。"
        ], 
        "title": "冬早东城待燕京校车", 
        "type": "律诗", 
        "yun": "微"
    }, 
    {
        "author": "吴世昌", 
        "era": "近现代", 
        "subtype": "七言律诗", 
        "text": [
            "不辨人间与梦间，廿年歌哭总无端。", 
            "未甘堕落心犹炽，渐习蹉跎兴转阑。", 
            "失意每多如意少，春光易过夜光难。", 
            "何须留作他时恨，谱入银弦断续弹。"
        ], 
        "title": "谢友人赠提琴长句", 
        "type": "律诗", 
        "yun": "寒"
    }, 
    {
        "author": "吴世昌", 
        "era": "近现代", 
        "subtype": "七言律诗", 
        "text": [
            "歌管今宵第几回，春城颜色满楼台。", 
            "灯前舞影他年梦，酒后情怀昨夜灰。", 
            "客里浮生长转侧，愁边偶驻亦低徊。", 
            "人间尽道欢场乐，我到欢场祗更哀。"
        ], 
        "title": "欢场", 
        "type": "律诗", 
        "yun": "灰"
    }, 
    {
        "author": "吴世昌", 
        "era": "近现代", 
        "subtype": "七言律诗", 
        "text": [
            "早识此身非我有，敢将肝胆照生平。", 
            "诸公尽被聪明误，吾辈岂求当世名。", 
            "未学神仙先学佛，不关风月总关情。", 
            "文章馀业真何用，留作江潮万古鸣。"
        ], 
        "title": "与进之夜谈赋此", 
        "type": "律诗", 
        "yun": "庚"
    }, 
    {
        "author": "吴世昌", 
        "era": "近现代", 
        "subtype": "七言律诗", 
        "text": [
            "迢递斜辉照凤台，当春无绪倦衔杯。", 
            "待留泪眼看花尽，难买香车载梦回。", 
            "落蕊缤纷谁更拾，相思狼籍不成灰。", 
            "何堪检点芳时恨，满目愁云压鬓来。"
        ], 
        "title": "凤台", 
        "type": "律诗", 
        "yun": "灰"
    }, 
    {
        "author": "吴世昌", 
        "era": "近现代", 
        "subtype": "七言律诗", 
        "text": [
            "百感年来苦不禁，当歌对酒久消沉。", 
            "纵教濩落千朝醉，难剪迷茫一寸心。", 
            "人世已无堪恨事，他生未必更情深。", 
            "青春如梦何消说，梦里谁能著意寻。"
        ], 
        "title": "百感", 
        "type": "律诗", 
        "yun": "侵"
    }, 
    {
        "author": "吴世昌", 
        "era": "近现代", 
        "subtype": "七言律诗", 
        "text": [
            "酒压清歌咽不回，芳园别夜记传杯。", 
            "风惊绣幕悬残月，人去寒灯落旧灰。", 
            "点点流萤迷柳径，沉沉花雾葬楼台。", 
            "罗巾挽断浑无计，愧煞当年作赋才。"
        ], 
        "title": "奉和宥师原韵兼示进之素云", 
        "type": "律诗", 
        "yun": "灰"
    }, 
    {
        "author": "吴世昌", 
        "era": "近现代", 
        "subtype": "七言律诗", 
        "text": [
            "窃药当年计本非，至今碧海动馀悲。", 
            "人间应有系心事，此境那堪老不归。", 
            "后羿长弓浑未折，嫦娥始愿恨终违。", 
            "悬知圆缺关潮汐，无奈清光借日辉。"
        ], 
        "title": "对月一首有感而赋时二十九军正受日寇怂恿伪造自治", 
        "type": "律诗", 
        "yun": null
    }, 
    {
        "author": "吴世昌", 
        "era": "近现代", 
        "subtype": "七言律诗", 
        "text": [
            "岁尽炎峤祗夹衣，绀山碧水供清思。", 
            "十年已返杨朱路，两鬓未添墨翟丝。", 
            "贪读禁书寻复壁，偶凭秃笔写危辞。", 
            "明朝未必春期近，也贴神荼镇百魑。"
        ], 
        "title": "阳历除夕书感", 
        "type": "律诗", 
        "yun": "支"
    }, 
    {
        "author": "吴圣和", 
        "era": "近现代", 
        "subtype": "七言律诗", 
        "text": [
            "吟诗学画静中忙，来访吾家旧草堂。", 
            "遗世好寻高隐迹，探幽恰称晚秋凉。", 
            "营成别墅恢先业，图就辋川启后光。", 
            "异日扁舟偕泛去，五湖烟水足清狂。"
        ], 
        "title": "和外子秋日游宝界山仲山公湖山草堂原韵", 
        "type": "律诗", 
        "yun": "阳"
    }, 
    {
        "author": "吴圣和", 
        "era": "近现代", 
        "subtype": "七言律诗", 
        "text": [
            "不随凡卉斗鲜妍，著意冲寒到九天。", 
            "岭上占魁今中选，檐前索笑暂行权。", 
            "高吟香雪留名句，漫计盐梅待字年。", 
            "压倒芳栏王者号，罗浮修到作飞仙。"
        ], 
        "title": "和南平陈瘦愚同社咏梅为国花原韵", 
        "type": "律诗", 
        "yun": "先"
    }, 
    {
        "author": "吴圣和", 
        "era": "近现代", 
        "subtype": "七言律诗", 
        "text": [
            "胜迹金陵莫与俦，鸡鸣山上再清游。", 
            "山瞻天阙双峰瘦，水涨元湖一叶浮。", 
            "草绿埭城兴替恨，脂胭窅井古今羞。", 
            "几人到此醒尘梦，独对斜阳感不休。"
        ], 
        "title": "丙子秋日偕大姊瑞芬三妹诵芬再游鸡鸣山", 
        "type": "律诗", 
        "yun": "尤"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "不管弥天冷烧红，风温依旧碧茸茸。", 
            "深幽穷巷无人迹，浓郁芳茵见化工。"
        ], 
        "title": "春草二首 其一", 
        "type": "绝句", 
        "yun": "东"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "万里情殷山色外，一堤影乱柳光中。", 
            "无私造物青青意，写到天然境自融。"
        ], 
        "title": "春草二首 其二", 
        "type": "绝句", 
        "yun": "东"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "燕尘重踏旧纷华，住近红墙识帝家。", 
            "点检兴亡三百载，宫门老柏有栖鸦。"
        ], 
        "title": "旧京", 
        "type": "绝句", 
        "yun": "麻"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "少小青蛾不识愁，相当花叶自绸缪。", 
            "百年结恨相思子，别鹄分鸾未白头。"
        ], 
        "title": "茂林居士忆琴百二绝句 其一", 
        "type": "绝句", 
        "yun": "尤"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "阶日晴翻红玉佩，春风抽出绿杨枝。", 
            "千丝密意谁从解，一寸芳心独自持。"
        ], 
        "title": "茂林居士忆琴百二绝句 其二", 
        "type": "绝句", 
        "yun": "支"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "惭愧才华作庆宵，拥书摘艳宿相招。", 
            "螺痕酒晕非吾好，不比明珠爱绿绡。"
        ], 
        "title": "茂林居士忆琴百二绝句 其三", 
        "type": "绝句", 
        "yun": "萧"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "津桥送别意如何，每向晴川惜逝波。", 
            "笑乐常思相见日，试谁强记读书多。"
        ], 
        "title": "茂林居士忆琴百二绝句 其四", 
        "type": "绝句", 
        "yun": "歌"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "钿蝉金凤鄙时装，翠管银笺尽料量。", 
            "多少痴儿争欲婿，一生知己属吴郎。"
        ], 
        "title": "茂林居士忆琴百二绝句 其五", 
        "type": "绝句", 
        "yun": "阳"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "犹记青庐红烛下，低鬟结愿侍书城。", 
            "不依花艳惊郎目，卷轴丹黄过一生。"
        ], 
        "title": "茂林居士忆琴百二绝句 其六", 
        "type": "绝句", 
        "yun": "庚"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "轻雷细雨香车共，紫竹林头霁色殊。", 
            "带月流波光不去，远星隔岸接平芜。"
        ], 
        "title": "茂林居士忆琴百二绝句 其七", 
        "type": "绝句", 
        "yun": "虞"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "依依嫁后诉从来，惆怅兰闺畏母猜。", 
            "蓦地喜心时自慰，背闻大父说郎才。"
        ], 
        "title": "茂林居士忆琴百二绝句 其八", 
        "type": "绝句", 
        "yun": "灰"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "笼灯就月是疑非，疑梦相逢喜乍归。", 
            "并坐清宵论细细，言长翻使泪沾衣。"
        ], 
        "title": "茂林居士忆琴百二绝句 其九", 
        "type": "绝句", 
        "yun": "微"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "十分春色在儿家，秀句吟成月正斜。", 
            "圆顶碧文洞房夜，关情莫念旧京华。"
        ], 
        "title": "茂林居士忆琴百二绝句 其十", 
        "type": "绝句", 
        "yun": "麻"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "装绵买布爱粗缯，贫日楼居最上层。", 
            "称意当时胡不觉，剪裁夜伴读书灯。"
        ], 
        "title": "茂林居士忆琴百二绝句 其十一", 
        "type": "绝句", 
        "yun": "蒸"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "吹绿东风染柳梢，良辰索句事推敲。", 
            "最耽白石清空思，闲向春窗手自钞。"
        ], 
        "title": "茂林居士忆琴百二绝句 其十二", 
        "type": "绝句", 
        "yun": "肴"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "晴云指点觅孤踪，半日轻离意已慵。", 
            "磨墨摊书春昼事，照帘花影一重重。"
        ], 
        "title": "茂林居士忆琴百二绝句 其十三", 
        "type": "绝句", 
        "yun": "冬"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "紫陌华灯试比肩，垂杨几树碧笼烟。", 
            "雕璚镂玉浑闲事，旧恨新愁不可诠。"
        ], 
        "title": "茂林居士忆琴百二绝句 其十四", 
        "type": "绝句", 
        "yun": "先"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "隐囊斜倚看多时，暖意纱幮月上迟。", 
            "爱惜春华教莫睡，东风已过海棠枝。"
        ], 
        "title": "茂林居士忆琴百二绝句 其十五", 
        "type": "绝句", 
        "yun": "支"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "诗肠未与世人同，神韵纡余避饾工。", 
            "若此同心生不憾，琴娘词句绿窗中。"
        ], 
        "title": "茂林居士忆琴百二绝句 其十六", 
        "type": "绝句", 
        "yun": "东"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "眷依日暮桥南路，冰橇冲寒度雪围。", 
            "江上冻云吹不去，病中为我结毛衣。"
        ], 
        "title": "茂林居士忆琴百二绝句 其十七", 
        "type": "绝句", 
        "yun": "微"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "屏风六曲别床遮，书满床头处士家。", 
            "不厌高吟成独卧，几回伴剪烛灯花。"
        ], 
        "title": "茂林居士忆琴百二绝句 其十八", 
        "type": "绝句", 
        "yun": "麻"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "花气疏寮蝶梦迷，同扪残篆袅金猊。", 
            "秋千院落斜阳晚，墙外飞红惜马蹄。"
        ], 
        "title": "茂林居士忆琴百二绝句 其十九", 
        "type": "绝句", 
        "yun": "齐"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "喜看奇峰起夏云，楼头徙倚薄红曛。", 
            "远林野色长桥路，几度归来望见君。"
        ], 
        "title": "茂林居士忆琴百二绝句 其二十", 
        "type": "绝句", 
        "yun": "文"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "小园人静多凉思，薄鬓轻衫总不佻。", 
            "同倚阑干天际望，一棱秋月可怜宵。"
        ], 
        "title": "茂林居士忆琴百二绝句 其二十一", 
        "type": "绝句", 
        "yun": "萧"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "青春曲子摸鱼儿，枕畔低吟一笑时。", 
            "解识深恩无隐事，清愁叵奈梦中词。"
        ], 
        "title": "茂林居士忆琴百二绝句 其二十二", 
        "type": "绝句", 
        "yun": "支"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "疏钟□韵秋声里，辨鲁疏鱼到夜分。", 
            "瓦砚藜床相对坐，不轻言笑自温文。"
        ], 
        "title": "茂林居士忆琴百二绝句 其二十三", 
        "type": "绝句", 
        "yun": "文"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "儿眉秀彻动人怜，拜佛时依祖母前。", 
            "病久偏多思子泪，为卿藏去哭儿篇。"
        ], 
        "title": "茂林居士忆琴百二绝句 其二十四", 
        "type": "绝句", 
        "yun": "先"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "迎面朔风雪如掌，晓行三步两回头。", 
            "牵帏不忍重依枕，归去双眉始解愁。"
        ], 
        "title": "茂林居士忆琴百二绝句 其二十五", 
        "type": "绝句", 
        "yun": "尤"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "九月离怀百柬过，绿衣人惯却愁魔。", 
            "一朝病剧飞书报，如此惊魂耐得么。"
        ], 
        "title": "茂林居士忆琴百二绝句 其二十六", 
        "type": "绝句", 
        "yun": "歌"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "海帆迢递风姨懒，大月船头恨不行。", 
            "生怕相思添病重，石城已近转心惊。"
        ], 
        "title": "茂林居士忆琴百二绝句 其二十七", 
        "type": "绝句", 
        "yun": "庚"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "相逢病榻百堪怜，半晌凝眸引手前。", 
            "谓我心枯情不竭，只无眼泪枕函边。"
        ], 
        "title": "茂林居士忆琴百二绝句 其二十八", 
        "type": "绝句", 
        "yun": "先"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "弱腕扶郎思强步，床前咫尺晕垂头。", 
            "明知撑扎缘何事，欲减郎心一段愁。"
        ], 
        "title": "茂林居士忆琴百二绝句 其二十九", 
        "type": "绝句", 
        "yun": "尤"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "几边残烛坐更阑，瘦影支床枕未安。", 
            "愁泪如珠禁不得，佯回头怕病人看。"
        ], 
        "title": "茂林居士忆琴百二绝句 其三十", 
        "type": "绝句", 
        "yun": "寒"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "迟郎湖上芙蓉满，待得郎来病已深。", 
            "杨柳阴中城堞古，青天碧海夜消沉。"
        ], 
        "title": "茂林居士忆琴百二绝句 其三十一", 
        "type": "绝句", 
        "yun": "侵"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "最伤倚枕气如丝，还间新斋笔砚宜。", 
            "目录群书由检点，从今卷束自为之。"
        ], 
        "title": "茂林居士忆琴百二绝句 其三十二", 
        "type": "绝句", 
        "yun": "支"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "眉棱瘦尽心胡细，记得郎来十日寻。", 
            "一句伤心求早死，速郎归去慰亲心。"
        ], 
        "title": "茂林居士忆琴百二绝句 其三十三", 
        "type": "绝句", 
        "yun": "侵"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "幽榇衣衾潜料理，神清午夜语凄然。", 
            "可怜到死为郎计，世乱须知惜俸钱。"
        ], 
        "title": "茂林居士忆琴百二绝句 其三十四", 
        "type": "绝句", 
        "yun": "先"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "皤鬓须看六十娘，无教瘦损笑东阳。", 
            "谁知一夕丁宁语，日久思维更断肠。"
        ], 
        "title": "茂林居士忆琴百二绝句 其三十五", 
        "type": "绝句", 
        "yun": "阳"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "轻移忍泪为装裹，合眼舒眉肤若冰。", 
            "甘后玉人今莫妒，心词密誓两难凭。"
        ], 
        "title": "茂林居士忆琴百二绝句 其三十六", 
        "type": "绝句", 
        "yun": "蒸"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "绣衣就殓覆红衾，口纳珍珠系绛綅。", 
            "齐整盖棺郎拜尔，梵声直裂此时心。"
        ], 
        "title": "茂林居士忆琴百二绝句 其三十七", 
        "type": "绝句", 
        "yun": "侵"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "缘何不早山间住，五月江南苦湿炎。", 
            "诀绝任抛郎不寐，断魂凄雨听廉纤。"
        ], 
        "title": "茂林居士忆琴百二绝句 其三十八", 
        "type": "绝句", 
        "yun": "盐"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "哀词牵恨到江南，药裹茶铛忍手探。", 
            "自是两心情义重，旁人错比影梅庵。"
        ], 
        "title": "茂林居士忆琴百二绝句 其三十九", 
        "type": "绝句", 
        "yun": "覃"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "穗帏遗像香花供，默向门阴化纸钱。", 
            "一束孝衣空作样，儿魂当戏逐娘边。"
        ], 
        "title": "茂林居士忆琴百二绝句 其四十", 
        "type": "绝句", 
        "yun": "先"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "卅年谶语成何事，造物无端太忌才。", 
            "身世已怜欢意少，那堪相忆到泉台。"
        ], 
        "title": "茂林居士忆琴百二绝句 其四十一", 
        "type": "绝句", 
        "yun": "灰"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "连宵惨怛梦中思，排遣无方自不支。", 
            "惊醒残更犹迸泪，哭他脉尽息无时。"
        ], 
        "title": "茂林居士忆琴百二绝句 其四十二", 
        "type": "绝句", 
        "yun": "支"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "银釭醉草闻时辈，粉黛娇娆漫比俦。", 
            "誓死移天终不变，停辛伫苦一生休。"
        ], 
        "title": "茂林居士忆琴百二绝句 其四十三", 
        "type": "绝句", 
        "yun": "尤"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "谁言死别胜生离，死别曾无再见时。", 
            "纵得凭棺判一恸，三生石上渺难期。"
        ], 
        "title": "茂林居士忆琴百二绝句 其四十四", 
        "type": "绝句", 
        "yun": "支"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "未依素质夸才思，庸是钟情了宿缘。", 
            "曾道目非皮相士，教人争得不相怜。"
        ], 
        "title": "茂林居士忆琴百二绝句 其四十五", 
        "type": "绝句", 
        "yun": "先"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "郎来引绋惨离鸾，安旅堂中不忍看。", 
            "殡散回头余箔烬，红棂白纸鄣新棺。"
        ], 
        "title": "茂林居士忆琴百二绝句 其四十六", 
        "type": "绝句", 
        "yun": "寒"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "三十年来卿梦觉，五千里去我神伤。", 
            "别离昔日何珍重，瞑目如今不问郎。"
        ], 
        "title": "茂林居士忆琴百二绝句 其四十七", 
        "type": "绝句", 
        "yun": "阳"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "营斋营奠事凄凉，辞柩将行泪万行。", 
            "挽句今生难著笔，惟扶木主伴归装。"
        ], 
        "title": "茂林居士忆琴百二绝句 其四十八", 
        "type": "绝句", 
        "yun": "阳"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "飙轮目极情何限，挥手旗亭事可哀。", 
            "此际泪珠思昔日，相违犹得盼重来。"
        ], 
        "title": "茂林居士忆琴百二绝句 其四十九", 
        "type": "绝句", 
        "yun": "灰"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "憔悴何堪宝瑟僵，猜疑枉自破缄珰。", 
            "要知已是悲孙楚，莫入卢家妒玉堂。"
        ], 
        "title": "茂林居士忆琴百二绝句 其五十", 
        "type": "绝句", 
        "yun": "阳"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "旧题弱岁颂头陀，未了因中尽折磨。", 
            "早使今生不相见，此情来世待如何。"
        ], 
        "title": "茂林居士忆琴百二绝句 其五十一", 
        "type": "绝句", 
        "yun": "歌"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "心曲沉忧听漏乾，曩时我戚子无欢。", 
            "可怜反哺身难贷，结爱空言死并棺。"
        ], 
        "title": "茂林居士忆琴百二绝句 其五十二", 
        "type": "绝句", 
        "yun": "寒"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "埋骨谁逃数尺坟，红颜白发几曾闻。", 
            "他年东阜安仁思，二鸟枝头愿共君。"
        ], 
        "title": "茂林居士忆琴百二绝句 其五十三", 
        "type": "绝句", 
        "yun": "文"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "浪头白雪翻千丈，眼底流云去不回。", 
            "悄立苍茫无一语，海天拭泪独归来。"
        ], 
        "title": "茂林居士忆琴百二绝句 其五十四", 
        "type": "绝句", 
        "yun": "灰"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "萧斋笔砚自清疏，归去凝尘待拂除。", 
            "插架懒开缃帙看，牙签照眼半卿书。"
        ], 
        "title": "茂林居士忆琴百二绝句 其五十五", 
        "type": "绝句", 
        "yun": "鱼"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "朋侪相见劝忘忧，云断兰空愿已休。", 
            "打叠愁肠寻乐去，无端触景又心头。"
        ], 
        "title": "茂林居士忆琴百二绝句 其五十六", 
        "type": "绝句", 
        "yun": "尤"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "读书著述待功深，世上今无峻谧淫。", 
            "锦句红词都散佚，早知珍重护奁吟。"
        ], 
        "title": "茂林居士忆琴百二绝句 其五十七", 
        "type": "绝句", 
        "yun": "侵"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "临残几叶米颠书，每喜晴窗拾砚余。", 
            "此日装池成锦帙，一回展对一涟如。"
        ], 
        "title": "茂林居士忆琴百二绝句 其五十八", 
        "type": "绝句", 
        "yun": "鱼"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "蛇惊鸾舞悟多时，善学狂僧自叙词。", 
            "难得画沙真笔力，不同春蚓写乌丝。"
        ], 
        "title": "茂林居士忆琴百二绝句 其五十九", 
        "type": "绝句", 
        "yun": "支"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "亹亹今周期月矣，玉床仍卧旧茵帱。", 
            "江南几日重相见，生死分携入梦不。"
        ], 
        "title": "茂林居士忆琴百二绝句 其六十", 
        "type": "绝句", 
        "yun": "尤"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "细根嫩叶手亲裁，日日摩挲扫碧苔。", 
            "花木有心应有泪，玉郎忍复见花开。"
        ], 
        "title": "茂林居士忆琴百二绝句 其六十一", 
        "type": "绝句", 
        "yun": "灰"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "奁无渍粉与零脂，砚匣墨床余网丝。", 
            "触处伤心还背母，泪泉惟有枕函知。"
        ], 
        "title": "茂林居士忆琴百二绝句 其六十二", 
        "type": "绝句", 
        "yun": "支"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "春风词和绿杨天，好句经时转可怜。", 
            "自古多情多蹭蹬，非卿薄命我无缘。"
        ], 
        "title": "茂林居士忆琴百二绝句 其六十三", 
        "type": "绝句", 
        "yun": "先"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "树影檐前惊宿鸟，虫声墙角晚来悲。", 
            "当头月色天如水，坐久无人冷露垂。"
        ], 
        "title": "茂林居士忆琴百二绝句 其六十四", 
        "type": "绝句", 
        "yun": "支"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "爱叠小词长命女，梁间燕子誓成双。", 
            "年年岁岁为虚愿，结梦迷离恨晓窗。"
        ], 
        "title": "茂林居士忆琴百二绝句 其六十五", 
        "type": "绝句", 
        "yun": "江"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "几回惜别几相逢，青鸟殷勤不断踪。", 
            "一自夜台悲寂寞，单情拾句更无悰。"
        ], 
        "title": "茂林居士忆琴百二绝句 其六十六", 
        "type": "绝句", 
        "yun": "冬"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "圆荷塞上亦青青，想像银囊墨客醒。", 
            "携手去经遁园路，而今怅望碧池亭。"
        ], 
        "title": "茂林居士忆琴百二绝句 其六十七", 
        "type": "绝句", 
        "yun": "青"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "寒水浮瓜六月时，忆将甘液注冰卮。", 
            "悲同辍半思如晦，更有人间不断痴。"
        ], 
        "title": "茂林居士忆琴百二绝句 其六十八", 
        "type": "绝句", 
        "yun": "支"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "扁舟容与望林隈，暇日排愁水面回。", 
            "陡忆昔年船口去，凝晨送我渡江来。"
        ], 
        "title": "茂林居士忆琴百二绝句 其六十九", 
        "type": "绝句", 
        "yun": "灰"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "吾生役役何为者，独此悲烦不可夷。", 
            "作底私情重儿女，孤高明月照相思。"
        ], 
        "title": "茂林居士忆琴百二绝句 其七十", 
        "type": "绝句", 
        "yun": "支"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "偶抛鱼食水纹圆，水静云开见碧天。", 
            "嘹唳长空横雁影，一番秋思忆从前。"
        ], 
        "title": "茂林居士忆琴百二绝句 其七十一", 
        "type": "绝句", 
        "yun": "先"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "穷愁莫问旧情怀，旧日穷愁尚有涯。", 
            "此际悲君深似悟，浮生我亦是枯骸。"
        ], 
        "title": "茂林居士忆琴百二绝句 其七十二", 
        "type": "绝句", 
        "yun": "佳"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "红埋翠陨恨成痴，更有清词付阿谁。", 
            "莫向者番惊瘦损，玉郎心病已多时。"
        ], 
        "title": "茂林居士忆琴百二绝句 其七十三", 
        "type": "绝句", 
        "yun": "支"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "书爱稚登贻便面，同临早许报陈髯。", 
            "一从卧病江南后，藤骨蕉心久未拈。"
        ], 
        "title": "茂林居士忆琴百二绝句 其七十四", 
        "type": "绝句", 
        "yun": "盐"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "凉飔拂鬓园林晓，莎径徘徊近画楼。", 
            "遮莫当时长忆得，池边懒倚昔年秋。"
        ], 
        "title": "茂林居士忆琴百二绝句 其七十五", 
        "type": "绝句", 
        "yun": "尤"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "弱年消削卿怜我，嫁后辛勤服伺真。", 
            "谁料而今筋骨健，相思留得哭卿身。"
        ], 
        "title": "茂林居士忆琴百二绝句 其七十六", 
        "type": "绝句", 
        "yun": "真"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "伐性烂肠名实鉴，精心不似女儿曹。", 
            "金题玉躞非虚鹜，浊世从谁曲和高。"
        ], 
        "title": "茂林居士忆琴百二绝句 其七十七", 
        "type": "绝句", 
        "yun": "豪"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "漫惜多情损少年，少年影事渺如烟。", 
            "秋慵春瘦浑无赖，禅昧何时彻大千。"
        ], 
        "title": "茂林居士忆琴百二绝句 其七十八", 
        "type": "绝句", 
        "yun": "先"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "消息无教铁鹤闻，当年曲饼束元纁。", 
            "双瞳秋水儿时誉，此日泪泉不可云。"
        ], 
        "title": "茂林居士忆琴百二绝句 其七十九", 
        "type": "绝句", 
        "yun": "文"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "榆槐阴满昔时居，野蔓荒楼未剪除。", 
            "坐处迎凉怜草色，不堪重问碧罗裾。"
        ], 
        "title": "茂林居士忆琴百二绝句 其八十", 
        "type": "绝句", 
        "yun": "鱼"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "九州博大其惟女，远逝狐疑不可循。", 
            "一卷离骚同背写，能当珵美又何人。"
        ], 
        "title": "茂林居士忆琴百二绝句 其八十一", 
        "type": "绝句", 
        "yun": "真"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "厌厌隐几废书卧，袅袅低吟闻耳边。", 
            "半睡半醒心不信，芳魂今已隔重泉。"
        ], 
        "title": "茂林居士忆琴百二绝句 其八十二", 
        "type": "绝句", 
        "yun": "先"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "雨林残照入秋光，蝴蝶成团过短墙。", 
            "若使琴娘今傍我，又将题叶惜年芳。"
        ], 
        "title": "茂林居士忆琴百二绝句 其八十三", 
        "type": "绝句", 
        "yun": "阳"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "岂有黄金买身贵，神全抗目布衣尊。", 
            "嗟嗟此意无人会，哭汝能甘咬菜根。"
        ], 
        "title": "茂林居士忆琴百二绝句 其八十四", 
        "type": "绝句", 
        "yun": "元"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "丁园偶过主人留，风月婆娑树报秋。", 
            "楼上阑干同倚处，出门月色忍回头。"
        ], 
        "title": "茂林居士忆琴百二绝句 其八十五", 
        "type": "绝句", 
        "yun": "尤"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "去年忆别秋光暮，今岁秋来意更伤。", 
            "景色小园吟躞蹀，雨围云气吊斜阳。"
        ], 
        "title": "茂林居士忆琴百二绝句 其八十六", 
        "type": "绝句", 
        "yun": "阳"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "双心不分成连理，作弄今生敢怨天。", 
            "妄想嗔痴都解得，只无智慧破牵缠。"
        ], 
        "title": "茂林居士忆琴百二绝句 其八十七", 
        "type": "绝句", 
        "yun": "先"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "静对秋花红间紫，纱窗只影鸟声闲。", 
            "群书堆几甘寥寂，绮障情魔得尽删。"
        ], 
        "title": "茂林居士忆琴百二绝句 其八十八", 
        "type": "绝句", 
        "yun": "删"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "铁鹤诗来含笑咏，双修端在几生前。", 
            "玉人字并吴侬句，特地思量一惘然。"
        ], 
        "title": "茂林居士忆琴百二绝句 其八十九", 
        "type": "绝句", 
        "yun": "先"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "六曲屏风空有月，一阶玉露奈何秋。", 
            "游仙枕上银河畔，量取人间万斛愁。"
        ], 
        "title": "茂林居士忆琴百二绝句 其九十", 
        "type": "绝句", 
        "yun": "尤"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "猜道情从身上重，枯时荷叶藕根沉。", 
            "不知身在情常在，身不在时情更深。"
        ], 
        "title": "茂林居士忆琴百二绝句 其九十一", 
        "type": "绝句", 
        "yun": "侵"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "凤儿晦迹吊西堂，漫唱伊州玉韵长。", 
            "恨紫愁红看委土，千年化作瓦鸳鸯。"
        ], 
        "title": "茂林居士忆琴百二绝句 其九十二", 
        "type": "绝句", 
        "yun": "阳"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "昏昏默揾灯前泪，一一重温往事哀。", 
            "如此酸心如此恨，今生谁复慰郎来。"
        ], 
        "title": "茂林居士忆琴百二绝句 其九十三", 
        "type": "绝句", 
        "yun": "灰"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "俗乖寡合异酸咸，知我惟君理默缄。", 
            "比影双心天亦妒，此情不死毕生衔。"
        ], 
        "title": "茂林居士忆琴百二绝句 其九十四", 
        "type": "绝句", 
        "yun": "咸"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "腰际香毬紫织囊，十年紧系未相忘。", 
            "解看泪迹临红烛，鬓影今惟梦影长。"
        ], 
        "title": "茂林居士忆琴百二绝句 其九十五", 
        "type": "绝句", 
        "yun": "阳"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "失笑昔吟刮骨盐，空闺魂绕水晶帘。", 
            "牵愁百丈游丝起，何似吴王八茧蚕。"
        ], 
        "title": "茂林居士忆琴百二绝句 其九十六", 
        "type": "绝句", 
        "yun": null
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "丽藻休嫌卑格调，美人香草许消愁。", 
            "弹毫镂错真情外，谁是人间第一流。"
        ], 
        "title": "茂林居士忆琴百二绝句 其九十七", 
        "type": "绝句", 
        "yun": "尤"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "不慕乘坚与策肥，挟薪持畚愿空违。", 
            "生平若个真知己，肺腑楂枒事事非。"
        ], 
        "title": "茂林居士忆琴百二绝句 其九十八", 
        "type": "绝句", 
        "yun": "微"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "昔比黄花笑易安，今歌白纻一生酸。", 
            "玉台朝蕣何由写，兀坐凝思任墨乾。"
        ], 
        "title": "茂林居士忆琴百二绝句 其九十九", 
        "type": "绝句", 
        "yun": "寒"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "相忆试敲两耳铛，梦中幽恨亦难平。", 
            "纵然说与多情种，空向尘寰忏这生。"
        ], 
        "title": "茂林居士忆琴百二绝句 其一○○", 
        "type": "绝句", 
        "yun": "庚"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "谢家池馆动高吟，极目东风散晓阴。", 
            "何必万花纷照眼，惟然一色可清心。"
        ], 
        "title": "茂林居士忆琴百二绝句 其一○一", 
        "type": "绝句", 
        "yun": "侵"
    }, 
    {
        "author": "吴玉如", 
        "era": "近现代", 
        "subtype": "七言绝句", 
        "text": [
            "生憎闹市回形迹，自爱藏山忘浅深。", 
            "最是天街酥小雨，却无好处到而今。"
        ], 
        "title": "茂林居士忆琴百二绝句 其一○二", 
        "type": "绝句", 
        "yun": "侵"
    }, 
    {
        "author": "吴玉如", 
        "era": "近现代", 
        "subtype": "七言律诗", 
        "text": [
            "弥望凤城到处花，迂生鹿鹿若为耶。", 
            "牢愁白发三千丈，绮丽青春百万家。", 
            "自一个身信渺小，人无量数各生涯。", 
            "心私放却学忘我，贫者士常乐以奢。"
        ], 
        "title": "弥望", 
        "type": "律诗", 
        "yun": "麻"
    }, 
    {
        "author": "吴玉如", 
        "era": "近现代", 
        "subtype": "七言律诗", 
        "text": [
            "剩水残山一局棋，世间甚处武陵溪。", 
            "同为华夏分吴越，难答滕公事楚齐。", 
            "我自死心安朽腐，谁能系念到黔黎。", 
            "家居洪浸今何日，涉想尧年未可稽。"
        ], 
        "title": "书愤", 
        "type": "律诗", 
        "yun": "齐"
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "舞衣初试惊鸿影，身是青娥，心是霜娥，每对清商唤奈何。", 
            "情场哀乐都尝遍，艳梦无多，热泪偏多，如此江山合放歌。"
        ], 
        "title": "采桑子 闻歌有赠", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "半生落落守寒毡。", 
            "写风怀，弹尽商弦。", 
            "无路诉相思，霜灯梦入壶天。", 
            "惊心处，锦瑟华年。", 
            "旗亭去、还记双鬟按笛，泪咽尊前。", 
            "似深秋戎露，独鹤唳荒烟。", 
            "停鞭，欢场忍回首，花月地，换了山川。", 
            "衰鬓倚西风，水国饱听啼鹃。", 
            "抱灵修，几误婵娟。", 
            "白门便、重问乌衣影事，陌巷凄然。", 
            "算春愁酒病，哀乐付枯禅。"
        ], 
        "title": "高山流水 自题《霜厓填词图》", 
        "type": "词", 
        "yun": "先"
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "奉春定策关中壮，终南瑞气开千丈。", 
            "走马杜樊乡，雄图冷汉唐。", 
            "出门西笑懒，日近长安远。", 
            "天下几英雄，灞桥衰柳风。"
        ], 
        "title": "菩萨蛮 五都咏五首 其一 长安", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "灵台宝鼎今安在，秋风伊洛繁华改。", 
            "我读两京篇，又思班孟坚。", 
            "名园兴废几，可惜伽蓝记。", 
            "金谷野花红，铜驼荆棘中。"
        ], 
        "title": "菩萨蛮 五都咏五首 其二 洛阳", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "玉津园里花如雪，金梁桥外霜欺月。", 
            "遗事恨宣和，两宫宵渡河。", 
            "龙亭寻旧迹，难觅花纲石。", 
            "风雨过夷门，此中应有人。"
        ], 
        "title": "菩萨蛮 五都咏五首 其三 汴梁", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "巍巍南北高峰踞，出门便是西泠路。", 
            "十里锦钱塘，四时宫草香。", 
            "湖山留旧物，天意还吴越。", 
            "痛哭小朝廷，杭州作汴京。"
        ], 
        "title": "菩萨蛮 五都咏五首 其四 临安", 
        "type": "词", 
        "yun": null
    }, 
    {
        "author": "吴梅", 
        "era": "近现代", 
        "subtype": null, 
        "text": [
            "凤凰台畔王侯籍，秦淮渡口莺花墨。", 
            "弹指六朝安，只馀明故宫。", 
            "江南风月丽，齐筑长干第。", 
            "此地惯偏安，黄旗北伐难。"
        ], 
        "title": "菩萨蛮 五都咏五首 其五 建业", 
        "type": "词", 
        "yun": null
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "二竖徒施虐，馀生岂畏邪。", 
            "医心慈胜佛，药力巧资蛇。", 
            "时有归欤叹，休兴命也嗟。", 
            "明春倏又至，仍看满庭花。"
        ], 
        "title": "因脑血栓住院白晓东以诗慰问戏步原韵", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "步野寻春早，敲门客到迟。", 
            "携来琼玉屑，飞上海棠枝。", 
            "迹遽留鸿爪，诗应妙色丝。", 
            "我归君适去，何不待移时。"
        ], 
        "title": "白晓东携诗冒雪访余未遇数日后白以诗见示勉次原韵", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "卅载宣南客，滨河卜隐居。", 
            "地虽乖地利，吾亦爱吾庐。", 
            "艳发棠花茂，青敷柏荫馀。", 
            "杜门无长物，四壁古今书。"
        ], 
        "title": "将别海棠花馆三首 其一", 
        "type": "律诗", 
        "yun": "鱼"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "物性今年异，棠花竟不开。", 
            "知予将徙去，无日复归来。", 
            "别梦重尝果，离愁一举杯。", 
            "谁攀枝代柳，相送古城隈。"
        ], 
        "title": "将别海棠花馆三首 其二", 
        "type": "律诗", 
        "yun": "灰"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "书以多为累，金缘少是忧。", 
            "载车装易满，辟室贿难求。", 
            "邻里风云散，庭除岁月幽。", 
            "断垣残屋里，万感此淹留。"
        ], 
        "title": "将别海棠花馆三首 其三", 
        "type": "律诗", 
        "yun": "尤"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "风云曾有志，面相乏田方。", 
            "老更营生拙，闲惟琢句忙。", 
            "莺花看烂漫，薯芋味甘香。", 
            "翘首家山好，贫居有故常。"
        ], 
        "title": "偶感", 
        "type": "律诗", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "苦忆三冬暖，围炉夜话时。", 
            "放言评古帖，脱口得新诗。", 
            "不饮狂如醉，轶闻听更奇。", 
            "二更人影散，月满海棠枝。"
        ], 
        "title": "忆旧", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "佳节逢元日，爆声喧彻天。", 
            "晴光初到户，仄室小如船。", 
            "筐果莹金橘，盆花淡水仙。", 
            "今年开岁好，难得此暄妍。"
        ], 
        "title": "癸酉元日", 
        "type": "律诗", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "伏枕蒙头卧，蛰居如养疴。", 
            "新诗春后少，幽梦晚来多。", 
            "雨色迷芳草，风声响玉珂。", 
            "醒来谁是伴，把盏且高歌。"
        ], 
        "title": "蛰居", 
        "type": "律诗", 
        "yun": "歌"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老至仍多病，蜗居叹屡迁。", 
            "立锥艰胜昔，阁笔苦经年。", 
            "槐叶空多荫，棠花无复妍。", 
            "闭门成独处，惆怅晚春天。"
        ], 
        "title": "癸酉槐柏南里新居", 
        "type": "律诗", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "移居仍陋室，人却贺莺迁。", 
            "入户风兼雨，关门日胜年。", 
            "一廛常寂寞，数口不团圆。", 
            "回首家山好，儿时有洞天。"
        ], 
        "title": "再次新居韵两首 其一", 
        "type": "律诗", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "寄迹浮尘里，频惊日月迁。", 
            "移居才半岁，挛处已三年。", 
            "自昔行多拙，平生智不圆。", 
            "倚楼无限意，魂断夕阳天。"
        ], 
        "title": "再次新居韵两首 其二", 
        "type": "律诗", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "琼楼不可僦，蜗处且为家。", 
            "绿荫窗前树，红肥几上花。", 
            "日高犹伏枕，夜静每思茶。", 
            "有客时相过，门停载酒车。"
        ], 
        "title": "蜗居三首 其一", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "半生游日下，垂老住槐街。", 
            "永夕自枯坐，终年无好怀。", 
            "旧书慵复读，新句苦难谐。", 
            "野性成嵇懒，休嘲与世乖。"
        ], 
        "title": "蜗居三首 其二", 
        "type": "律诗", 
        "yun": "佳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "小住成幽隐，贫居膝未安。", 
            "户低延月少，案小作书难。", 
            "病骨因诗瘦，愁肠借酒宽。", 
            "弊庐终自喜，盛暑亦轻寒。"
        ], 
        "title": "蜗居三首 其三", 
        "type": "律诗", 
        "yun": "寒"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "卅载风尘后，槐南始定居。", 
            "市嚣商贾近，地远友朋疏。", 
            "塔望天宁寺，斋呼人静庐。", 
            "病馀惟喜睡，空蓄几箱书。"
        ], 
        "title": "蜗居又二首 其一", 
        "type": "律诗", 
        "yun": "鱼"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "广厦万千间，吾庐咫尺宽。", 
            "座难容足膝，案每乱杯盘。", 
            "草荐当窗卧，芸编葄枕观。", 
            "最愁风雪虐，缩手一冬寒。"
        ], 
        "title": "蜗居又二首 其二", 
        "type": "律诗", 
        "yun": "寒"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "僻室寒生早，秋来已著棉。", 
            "洒窗槐叶败，映座菊花妍。", 
            "缩手难书字，埋头且集联。", 
            "索居无意绪，终日卧层毡。"
        ], 
        "title": "僻室", 
        "type": "律诗", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "莫叹槐庵小，幽栖宜养疴。", 
            "荫浓欣树茂，轩敞爱风多。", 
            "问字多青鬓，烹茶有碧螺。", 
            "老来贪睡早，几晚废吟哦。"
        ], 
        "title": "槐庵夏日", 
        "type": "律诗", 
        "yun": "歌"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "细雨斜侵树，天街净且凉。", 
            "俯楼贪看伞，飘户欲沾床。", 
            "似见田家喜，如闻谷穗香。", 
            "丝丝还入夜，为泽意何长。"
        ], 
        "title": "喜雨", 
        "type": "律诗", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "谢时仍市隐，苦乏买山资。", 
            "街垢两三寸，车声廿四时。", 
            "涴尘床近牖，慢客地容椎。", 
            "玩愒非吾愿，终朝何所期。"
        ], 
        "title": "蜗居", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "移家还近市，窗外即通衢。", 
            "好鸟竞鸣树，旧邻仍并厨。", 
            "室昏慵作字，壁小不张图。", 
            "终日懵腾过，晚怀聊自娱。"
        ], 
        "title": "新居进退格", 
        "type": "律诗", 
        "yun": "虞"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "迹远还如迩，赪霞映碧槐。", 
            "字林慕吴绮，诗格爱袁枚。", 
            "念汝遥山隩，胜余旧郭隈。", 
            "幽情传丽句，三复不能回。"
        ], 
        "title": "次韵金水", 
        "type": "律诗", 
        "yun": "灰"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "炎天仍病懒，竟日卧房栊。", 
            "蚁啮肤如螫，蝉鸣耳欲聋。", 
            "古槐浓荫绿，长宇夕阳红。", 
            "有客忽相过，求书不冀工。"
        ], 
        "title": "夏日", 
        "type": "律诗", 
        "yun": "东"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "倚窗何所见，只有一匡天。", 
            "频过往来鸟，长吟高下蝉。", 
            "树阴侵昼绿，霞彩破晨妍。", 
            "岁岁此时好，凉风喜占先。"
        ], 
        "title": "蜗居", 
        "type": "律诗", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "旧宅风光好，门高院宇深。", 
            "梨开攒片玉，杏熟缀团金。", 
            "室挂箴言字，廊喧巧语禽。", 
            "最怜风雨夕，蕉叶有清音。"
        ], 
        "title": "旧宅", 
        "type": "律诗", 
        "yun": "侵"
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "碧海青天两系思。", 
            "楼头云影月迟迟。", 
            "夜阑私语误初时。", 
            "不是寻常儿女恨，奈何凄绝短长词。", 
            "个侬心事少人知。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "花事东风付等閒。", 
            "天涯凝望泪涓涓。", 
            "旧愁新恨了无边。", 
            "直恁缠绵由惜别，无端魂梦总流连。", 
            "多情不是故生怜。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "篙点中流画舫轻。", 
            "儿童争指五龙亭。", 
            "遥山不改旧时青。", 
            "楼背绿杨新沐雨，湖漘红日半黏云。", 
            "无风蕖朵吐香匀。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "九十韶光万蕊光。", 
            "东风随处是欢场。", 
            "温柔谁解奏伊凉。", 
            "尽可香输梅冷峭，那能心嫁絮颠狂。", 
            "更无春绪到花王。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "溟海鲲鹏谁往还。", 
            "枋榆鸠鸴亦居安。", 
            "春明挂眼几花残。", 
            "乘化歌荣吟悴忘，游心席地幕天宽。", 
            "百年无妄系悲欢。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "消息吟边久未还。", 
            "词心枯寂转恬安。", 
            "閒窗听雨到宵残。", 
            "纵使花风摇影乱，无妨筝柱阁弦宽。", 
            "世情抛撇古情欢。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "久别何殊暂别情。", 
            "个侬曾否忘叮咛。", 
            "梦回呵欠带忪惺。", 
            "皓腕半申窥镜影，红窗亭午卖花声。", 
            "无心娇鬓一枝春。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "一系同心许雪郎。", 
            "几回欢笑玉田坊。", 
            "而今徒自拗柔肠。", 
            "彊向花前收拾起，悄无人处又思量。", 
            "不由珠泪损红妆。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "水飏残红草满蹊。", 
            "也知春老莫迟疑。", 
            "欲前翻却转凄迷。", 
            "露重翅边摧宿粉，月微梦里褪轻衣。", 
            "返魂香得几时携。"
        ], 
        "title": "浣溪沙·咏蝶", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "天半朱霞夕渐冥。", 
            "桥边楼角晚风清。", 
            "整鬟飘袖有余馨。", 
            "千片桃花三径月，两行杨柳一溪云。", 
            "韶光留恋不胜情。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "意软辞浓旧日心。", 
            "番番惆怅顾生平。", 
            "到头春梦幻牵萦。", 
            "已是鬓衰人老去，当年能脱坠崖倾。", 
            "朅来真幸谢浮名。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "踽踽凉凉，凄凄咽咽。", 
            "无端又是春三月。", 
            "东风何处系相思，枝头堆满丁香结。", 
            "岁岁年年，花花叶叶。", 
            "妖娆不改芳菲节。", 
            "人儿却换旧时颜，恁教抵死心如铁。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "碎语蛩阶，凄吟蝉树。", 
            "柳塘莎径秋风度。", 
            "年年人自赋秋词，谁能挽得韶光住。", 
            "烈士悲歌，美人迟暮。", 
            "寄怀别有伤心处。", 
            "白云苍狗总无端，黄龙紫塞空回顾。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "柳溪玉管为谁妍。惜华年。", 
            "似此关河凄紧觅归船。蜀山青可怜。", 
            "末由酬唱翠樽前。怕流连。", 
            "去住如今真个少前缘。这番离绪牵。"
        ], 
        "title": "鬲溪梅令·赠向仲坚", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "莽风尘、何处系相思，悲来拍长歌。", 
            "任飘零燕蓟，缠情铅素，饮恨雕戈。", 
            "八表同昏咫尺，倾泪注关河。", 
            "春满台城路，烟柳婆娑。", 
            "一霎清明过了，直香犁冷雨，浊滚腥波。", 
            "尽滔滔东逝，词鬓苦销磨。", 
            "乱边烽、雷车鼍鼓，横剪陵、甚日伏天魔。", 
            "空凝伫，棹松花月，曲港轻蓑。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "花下系骄骢，怅望霎时南北。", 
            "持袂叮咛须寄，与征人消息。", 
            "明年花下可相逢，低头泪沾臆。", 
            "万里长风何事，甚离情堪惜。"
        ], 
        "title": "好事近", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "蝉噪轻飏。", 
            "趁斜风细雨，柳媚荷香。", 
            "高城松影暗，欹碛钓丝长。", 
            "人渐静，夕初凉。", 
            "随睥睨倘佯。", 
            "喜就君、诗禅画证，白首双双。", 
            "镫前一语凄凉。", 
            "惜平生卷轴，毁付仓黄。", 
            "湖山余眷恋，身世几沧桑。", 
            "思痛定，劫茫茫。", 
            "忍细与评量。", 
            "待甚时、西登剑阁，老戏江乡。"
        ], 
        "title": "意难忘·寄林宰平", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "津北燕南旋蚁磨。", 
            "年去年来，玄鬓添霜破。", 
            "人道精神欢乐大。", 
            "个中谁会愁无那。", 
            "不似寒酸遭困挫。", 
            "却似寒酸，语不逢人和。", 
            "呼马呼牛由笑唾。", 
            "青毡不是胡孙坐。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "漫浪京尘几载，彊颜今道还家。", 
            "支撑门户汝堪夸。", 
            "保我丛残十架。", 
            "论甚百年荣辱，惟余两鬓苍华。", 
            "儿孙学问且由它。", 
            "清白人间无价。"
        ], 
        "title": "西江月", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "驷马高车冠盖，琼楼玉宇京华。", 
            "儒生蔬笋旧生涯。", 
            "止足元来无价。", 
            "昔日身为儿女，今朝老作娘爷。", 
            "酸甜今昔究根芽。", 
            "人世循环无罅。"
        ], 
        "title": "西江月", 
        "type": "词", 
        "yun": null
    }, 
    {
        "author": "吴廷铨", 
        "era": "近现代", 
        "subtype": "五言律诗", 
        "text": [
            "极目最高处，烟云四野低。", 
            "千村丛树矮，双塔尺竿齐。", 
            "山色三吴秀，湖光百越迷。", 
            "纵观平壤地，短陌少长堤。"
        ], 
        "title": "石台远眺", 
        "type": "律诗", 
        "yun": "齐"
    }, 
    {
        "author": "吴廷铨", 
        "era": "近现代", 
        "subtype": "五言律诗", 
        "text": [
            "绝岭登临望，云露足底生。", 
            "人如天上坐，船在镜中行。", 
            "雁阵参差影，渔歌隐约声。", 
            "五湖斜照里，雾气远山横。"
        ], 
        "title": "夏墓云峰", 
        "type": "律诗", 
        "yun": "庚"
    }, 
    {
        "author": "吴廷铨", 
        "era": "近现代", 
        "subtype": "七言律诗", 
        "text": [
            "把钓江干感慨生，阖闾古迹剩荒城。", 
            "夫椒远树寒烟色，槜李沉戈怒浪声。", 
            "白石山前归倦鸟，碧桃坞里长新荆。", 
            "古今代谢休闲管，换酒烹鲜卧月明。"
        ], 
        "title": "阖闾江垂钓", 
        "type": "律诗", 
        "yun": "庚"
    }, 
    {
        "author": "吴廷铨", 
        "era": "近现代", 
        "subtype": "七言律诗", 
        "text": [
            "汉代纯臣史册彰，胥山仆射两名扬。", 
            "马封兽石埋千古，鸡卜豚蹄荐一方。", 
            "屋故藤萝绿画壁，德高墓庙不沧桑。", 
            "乐神剧罢人归后，雀噪鸦栖半夕阳。"
        ], 
        "title": "仆射庙", 
        "type": "律诗", 
        "yun": "阳"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "话言随藏写机心。", 
            "有谁窥浅深。", 
            "高楼西北晚云侵。", 
            "云低和响沈。", 
            "纷错杂，忽萧森。", 
            "九州如对临。", 
            "玉人声息杳难寻。", 
            "空传天外音。"
        ], 
        "title": "阮郎归 戏咏收音机", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "百距何妨偶一迎。", 
            "一亏还恐百无成。", 
            "移山志大人难寿，炼石功完地已倾。", 
            "诗止酒，赋闲情。", 
            "后人长是笑渊明。", 
            "不如且唱潇潇雨，也有吴侬侧耳听。"
        ], 
        "title": "鹧鸪天 次韵和尹默偶成", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "琴曲方终，花径重来，澹月流光耿耿。", 
            "众里携纤手，便旋绕西廊，采阑同凭。", 
            "指教看、苔纹满地画双影。", 
            "暗自省。", 
            "到如今，甚千般恩爱，向夕都变凄凉境。", 
            "鸿雁漫呼侣，寄书难定。", 
            "展转思量，恐和伊、誓言未肯。", 
            "但占问、几时相见，卦爻偏整。"
        ], 
        "title": "法曲第二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "路转斜街东口。", 
            "门外几株杨柳。", 
            "不见倚阑人，罒彔曲阑干依旧。", 
            "回首。", 
            "回首。", 
            "风起落花沾袖。"
        ], 
        "title": "如梦令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "款朱户。", 
            "正彩云漏月，芳华初度。", 
            "绣筵开、蜡苣光摇，称寿酒，觥同举。", 
            "欢事太悤悤，便恁梦回，已成乖阻。", 
            "分飞处。", 
            "傍柳阴青骢，还久延伫。", 
            "忍访当时邻里，但燕子花閒自语。", 
            "旧巢栖稳，怕未解、寸心愁苦。", 
            "萦魂向天涯，问得媚景，是谁轻负。", 
            "春将去。", 
            "送春归、连旬风雨。"
        ], 
        "title": "阳台路", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "容态极姱非世有。施朱施粉翻嫌垢。", 
            "应是蕊宫暂谪居。期君善保千金躯。", 
            "福德兼修题榜在。巷名乌衣未曾改。", 
            "高楼自此怯重登。山川迢递白云横。"
        ], 
        "title": "楼上曲", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "新篇曾诵龟堂句，极诉飘零。", 
            "健笔纵横。", 
            "信有文章老更成。", 
            "相知已是三年旧，此日班荆。", 
            "执手同惊。", 
            "饭颗山前太瘦生。"
        ], 
        "title": "采桑子 前年读瘦东瓶粟斋诗，未相见也。顷蕖川邀同宴席，分韵得生字，因赋赠", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "浦溆烟凝，河桥日冷，踟蹰野立忘归晚。", 
            "极望征人天末，回首风前。", 
            "两情悬。", 
            "隐隐神洲，茫茫东海，别来几度沧波浅。", 
            "信誓成虚，此后相会何年。", 
            "恨绵绵。", 
            "痛饮醇醪，把无限、伤心前事，写将数纸回文，其如远道难传。", 
            "好春天。", 
            "怎凄风寒雨，苦守恹恹长夜，一镫昏惨，蝙拂帘旌，独自閒眠。"
        ], 
        "title": "曲玉管", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "细想当初元自错。", 
            "翠羽明珠，直恁轻抛却。", 
            "雾障南天风浪恶。", 
            "片帆转共杨花落。", 
            "十二时中闲摸索。", 
            "待不思量，又早思量著。", 
            "可恨阿娇情意薄。", 
            "为伊憔悴何曾觉。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "讨春同过赤阑桥。", 
            "便约会良宵。", 
            "暗抬娇眼，故故向人抛。", 
            "凤枕鸳衾，取次香熏透，爱终夜难消。", 
            "岂知一旦芳心冷，空垂泪染冰绡。", 
            "画楼远隔，凝望叹无憀。", 
            "比翼参差，只羡双飞燕，尚时度花梢。"
        ], 
        "title": "西施 和乐章", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "春尽。", 
            "叶底风回，簌簌飘花粉。", 
            "浅醉不成眠，强起还余困。", 
            "边塞惯闻悲笳引。", 
            "料镜里、也疏青鬓。", 
            "或许凉秋归有信。", 
            "柰此时沈闷。"
        ], 
        "title": "甘草子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "晓乘风劲，倚檐枝、露滴纷如洒。", 
            "客舍自临郊野。", 
            "空庭畔、竹木成围，一碧阴阴，穿帘映瓦。", 
            "荼蘼绽、香气染衣襟，因记当时，和醉鸳衾相覆，浓熏兰麝。", 
            "人比天遥，水流春去，不惯笼鹦轻骂。", 
            "斗草偏赢，藏钩细数，看取宜男满把。", 
            "好语难知真假。", 
            "南国虽有书问，频慰别离情，恼恨心肠，未全抛舍。"
        ], 
        "title": "倾杯", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "绣户斜凭，麝尘匀扫。", 
            "搀薄怒、娇脸含赪，飞雅谑、远涡宜笑。", 
            "冶春时、酒畔歌前，惜取佳妙。", 
            "拂槛柳丝风袅。", 
            "径荒人悄。", 
            "恁判得、即世睽离，全不念、旧家欢好。", 
            "想韶华、也肯归来，眼中人老。"
        ], 
        "title": "两同心 和耆卿韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "紫燕黄鹂有送迎。", 
            "山花野草亦生成。", 
            "细推物理须行乐，争奈愁人涕易倾。", 
            "思远道，搅幽情。", 
            "一年佳序未分明。", 
            "芭蕉才展当窗叶，已觉秋声不耐听。"
        ], 
        "title": "鹧鸪天 和贞白", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "绿映窗纱面面凉。", 
            "耽微醉，凭胡床。", 
            "一番雨过又斜阳。", 
            "新荷叶，渐飘香。", 
            "无端弱水三千里，漂花去，恨难量。", 
            "夫容心苦藕丝长。", 
            "归到日，是空房。"
        ], 
        "title": "燕归梁", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "帘卷虚亭，镜平远沼，藕芰别有清香。", 
            "此际伥伥。", 
            "佳人踪迹何方。", 
            "梦中望。", 
            "仙山峙、溟渤中央。", 
            "最苦又、风引船回，贝宫瑶阙影微茫。", 
            "私誓愿，可能偿。", 
            "待百岁相将。", 
            "艳艳春光。", 
            "时清归老吴阊。", 
            "水为乡。", 
            "乘兴拊、小楫轻榔。", 
            "系情处、步屧花堤，共绕掩冉尽垂杨。"
        ], 
        "title": "如鱼水 梦海波汹涌，仙山楼阁中若有人，欲往就之而须臾变灭。醒而恶其不祥，以吉语祓之，亦巫阳招魂之意也", 
        "type": "词", 
        "yun": "阳"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "寂寂送行车辙，无数绿苔生。", 
            "摇荡几丝垂柳，难系故人心。", 
            "往事忍更追寻。", 
            "绣筵前、芳醑同斟。", 
            "谁怜沧海明珠，竟随鱼雁浮沉。"
        ], 
        "title": "相思儿令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "双阙苕峣，仙驭往来瀛洲，天恃屏藩。", 
            "想觚棱四起，风动星旋。", 
            "环佩摇时叠响，铢衣舞罢生寒。", 
            "怅尘寰遥隔，羽翼难凭，凝眺潸然。", 
            "孤踪自省，寂寞空床，玉壶滴尽更阑。", 
            "心似流波东逝，长日无还。", 
            "离去正逢花好，归时莫放春閒。", 
            "梦魂苒苒，昨宵飞度，绝险关山。"
        ], 
        "title": "望云间 用赵可韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "荷叶翩翻同舞袖。", 
            "荷花粉晕侵肌透。", 
            "一棹穿花人比秀。", 
            "歌垂手。", 
            "晚凉著体微酣酒。", 
            "忆得西湖筵散后。", 
            "至今共道文章守。", 
            "翠盖红幢还似旧。", 
            "徘徊久。", 
            "六郎颜色新成瘦。"
        ], 
        "title": "渔家傲 和贞白", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "挂户看蒲剑，烘衣杂艾香。", 
            "旧家风俗未全忘。", 
            "更喜丝缠五色烂生光。", 
            "忧患从端策，贤愚尽括囊。", 
            "儿童涂额弄娇黄。", 
            "那识灵均去后几端阳。"
        ], 
        "title": "南歌子 午日次尹默韵", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "尽日春风卷画帘，天涯人老落花天。", 
            "只因寄骨同寒燕，未可将身比病蝉。", 
            "多少事，费缠绵。", 
            "酒边倦绪似中年。", 
            "如何丝竹摒除尽，尚有心头一缕弦。"
        ], 
        "title": "鹧鸪天 其一", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "只为归期未可期，还将闲事写无题。", 
            "九州惯铸人间错，一缕难抽茧底丝。", 
            "临断岸，袅空枝。", 
            "送春风雨皱春池。", 
            "从今几度芳菲歇，游子天涯始得归。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "此意兄知否。", 
            "自重阳、孤怀廖落，倦歌金缕。", 
            "故园登临长啸客，纵目关山非旧。", 
            "渐凋尽、御沟枯柳。", 
            "闻道团城移玉佛，想而今、佛也眉儿皱。", 
            "谁怨得，黄花瘦。", 
            "倾城消息今初透。", 
            "又无非、和亲策妙，岁金输够。", 
            "叔侄君臣前日事，此日舆图换绣。", 
            "费几度、新亭沾袖。", 
            "书卷生涯兄莫问，算书生、到此真何有。", 
            "南去雁，频回首。"
        ], 
        "title": "金缕曲 答寄四哥武汉，用圆明园联句原韵", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "窗外碧天垂黯幕。", 
            "车底征轮，历鹿牵离绪。", 
            "淡散斜辉穿野树，浓阴遮断江南路。", 
            "不信天涯终不遇。", 
            "只恐相逢，还是无言语。", 
            "远市微明灯火处，茫茫行旅长如许。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "芜城路。", 
            "长忆蒲满雷塘，莺啼高树。", 
            "绵绵芳草相思，山长水阔，魂消甚处。", 
            "恨延伫。", 
            "惆怅探春来晚，绿遍庭户。", 
            "不堪检点馀香，难寻蝶梦，愁听燕语。", 
            "游子天涯初到，朦腾倦眼，慵看歌舞。", 
            "无奈近来，风怀疏懒如故。", 
            "抛残密约，多少伤春句。", 
            "谁念我、高楼醉卧，长堤孤步。", 
            "心逐流波去。", 
            "争教料理，年时旧绪，幽恨千千缕。", 
            "都输与，缤纷飘零红雨。", 
            "人间万事，但看飞絮。"
        ], 
        "title": "瑞龙吟", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "明珠难系流光住，不记回廊携手处。", 
            "空留心底浅深潮，怎觅梦中来去路。", 
            "芳时粉白原无数，容易朝花凋日暮。", 
            "身如海角断根萍，心逐江边离树絮。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "到处天涯感旧游，消魂不独记扬州。", 
            "酒徒寂寞虫吟夜，侧调凄清雁到秋。", 
            "欢易尽，意空留。", 
            "几回惆怅上高楼。", 
            "西流银汉东流水，难洗人问两地愁。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "平山黛影枕清流，桨底荡层楼。", 
            "击楫高歌，凭舷细语，不许话离忧。", 
            "别来玉指裁芳信，千里寄温柔。", 
            "怎比当时，垂杨轻舞，筛月照扁舟。"
        ], 
        "title": "少年游", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "玉树声消，台城烟散，绿杨还映朱楼。", 
            "旧时王谢，归燕觅新俦。", 
            "楼外哀鸿惨切，未吹到、歌舞楼头。", 
            "偏安久，辽阳信断，情味似杭州。", 
            "悠悠。", 
            "休更说，南朝旷达，东晋风流。", 
            "但秦淮吞恨，钟阜凝愁。", 
            "妆点升平景色，有娇客、陌上春游。", 
            "凭谁问，河山万里，几处缺金瓯。"
        ], 
        "title": "满庭芳", 
        "type": "词", 
        "yun": "尤"
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "绰约腰支束绮罗，系人最忆两横波。", 
            "临分不作伤怀语，一任斜晖迢递过。", 
            "春晼晚，事蹉跎。", 
            "旧家院落断笙歌。", 
            "东风吹到蔷薇老，转觉春情脉脉多。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "谋国年年说帝秦，卢沟战起尚和亲。", 
            "北门锁錀今何在，南渡衣冠委路尘。", 
            "排队久，点行频。", 
            "都无片语话酸辛。", 
            "谁知送往迎来者，几度生离死别人。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "山城望极。", 
            "正暮鸦万点，寒雾如织。", 
            "系马桥头，解缆堤边，无端折了千尺。", 
            "当年司马嗟摇落，料未省、行人凄恻。", 
            "想异时、再到江潭，细数盛年虚掷。", 
            "应是横塘旧种，淡烟晚照里，来伴岑寂。", 
            "尔许青青，不管相思，只管人间离别。", 
            "深知身在情长在，奈梦绕、千山难觅。", 
            "甚西风、吹老梧桐，更舞瘦条残碧。"
        ], 
        "title": "疏影", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "暖日疏林照渌波，游人长见影婆娑。", 
            "谁家种得痴情树，粒粒枝头醉欲酡。", 
            "呼女伴，挽轻箩。", 
            "相思共拾不嫌多。", 
            "春风一夜吹红豆，遍地相思奈尔何。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "吴世昌", 
        "era": "近现代", 
        "subtype": null, 
        "text": [
            "一举凌空，暂收起、十年尘迹。", 
            "扶摇上、云罗缺处，莫之夭阏。", 
            "渡海不关求佛法，培风岂假垂天翼。", 
            "算今朝也到白云乡，非迁客。", 
            "神州事，判今昔。", 
            "乾坤转，动心魄。", 
            "瞰奔腾雾底，乱山千叠。", 
            "过眼方惊乡国远，回头便是重洋隔。", 
            "待他时拭目展舆图，新颜色。"
        ], 
        "title": "满江红", 
        "type": "词", 
        "yun": null
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "风戛疏棂雪满天，客中转觉夜如年。", 
            "几声晓鼓人都起，还抱寒衾带醒眠。"
        ], 
        "title": "旅返阻雪", 
        "type": "绝句", 
        "yun": "先"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "曾记当年杨柳肥，伞墩堤上试春衣。", 
            "于今极目皆衰草，为问寒烟几度飞。"
        ], 
        "title": "重过伞墩堤", 
        "type": "绝句", 
        "yun": "微"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "樗栎何堪遇鲍知，数年南北几相思。", 
            "却惭落魄无投赠，相见重赓饱德诗。"
        ], 
        "title": "晤金懋鼎", 
        "type": "绝句", 
        "yun": "支"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "柳叶千枝复万枝，劝君惜取少年时。", 
            "自从一闭风光后，云雨荒台岂梦思。"
        ], 
        "title": "集唐人诗句成一绝", 
        "type": "绝句", 
        "yun": "支"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "五里青山十里溪，鸽鸪声里夕阳西。", 
            "劝君更尽一杯酒，此别愁眉又复低。"
        ], 
        "title": "集句赠别", 
        "type": "绝句", 
        "yun": "齐"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "秋风海上已黄昏，寂对河山叩国魂。", 
            "欲寄数行相问讯，江南花草尽愁根。"
        ], 
        "title": "集曼珠上人句", 
        "type": "绝句", 
        "yun": "元"
    }, 
    {
        "author": "吴文治", 
        "era": "近现代", 
        "subtype": "七言绝句", 
        "text": [
            "无端离合恼恨多，博得愁城唤奈何。", 
            "记取花阴斜月夜，咿唔听唱懊憹歌。"
        ], 
        "title": "忆同年诸旧友", 
        "type": "绝句", 
        "yun": "歌"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "画鹢低飞拂水齐，湖波万顷荡寒鼙。", 
            "呜榔欲起长蛟睡，风苇能安回雁栖。", 
            "螺点洞庭疏雨止，云遮极浦晚烟迷。", 
            "遍行河漾江南地，重叠山川到书溪。"
        ], 
        "title": "横渡太湖", 
        "type": "古风", 
        "yun": "齐"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "沧溟十万信心持，术数经书仔细窥。", 
            "每假斯文试孔子，将令慧业薄奘师。", 
            "人间痼病宁能治，域外山川尽入诗。", 
            "旧学商量馀故纸，思君有道欲谁贻。"
        ], 
        "title": "北平阜成门外利玛实墓", 
        "type": "古风", 
        "yun": "支"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "老树参天都化石，此山谁得久擅场。", 
            "苗时玄咏追东晋，季世清吟历晚唐。", 
            "成坏几番迁水寺，枝柯千载傲冰霜。", 
            "从君默识长生理，耐得兴亡耐雨旸。"
        ], 
        "title": "黄龙潭柳杉", 
        "type": "古风", 
        "yun": "阳"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "万里沧溟辞郡国，千艘犹欲保关津。", 
            "霜号地坼天终坠，龙跃鸥飞海自春。", 
            "已仆樯旗馀化碧，长悬星日励孤忞。", 
            "林梢月上徐生汐，崖石俟谁问水演。"
        ], 
        "title": "留题崖门宋帝赵炳投海处 其二", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "匡庐富胜览，百里多高踪。", 
            "舍棹落星渚，上挹香炉峰。", 
            "瀑下牯岭雨，雾润虎溪松。", 
            "石坛觐简寂，溪鸾息归宗。", 
            "盘磴行莓苔，秋露湿衣履。", 
            "峻增瞻屏列，浩荡发幽寄。", 
            "才获西田稻，停云思俦侣。", 
            "会兹迁化意，感彼靖深旨。", 
            "归来掩洞岩，积雪没庳茨。", 
            "春涧写猗兰，环碧凝天池。", 
            "晨课谁朗诵，白鹿来听诗。", 
            "稍待濂溪荷，倘逢月霁时。", 
            "栖栖悲鲁叟，有道将何俟。", 
            "岁晚南康守，景行思仰止。", 
            "群贤日弥缝，斯文益粹美。", 
            "小雅终不废，薪火久嬗递。", 
            "弦歌今绝响，山水无辉光。", 
            "简编未磨灭，义理犹心藏。", 
            "孰云千载殊，将毋同纪纲。", 
            "荒榛愿重芟，馀韵绍虚堂。"
        ], 
        "title": "白鹿书院故址", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "静听山半钟，檐铃语芳树。", 
            "庵高涧声小，长松为添雨。", 
            "积翠屡经过，投止来何暮。", 
            "梦觉遥夜磬，晨开中峰雾。", 
            "杖履历层嵁，淩风阅遐荒。", 
            "流云满岫谷，清波万里长。", 
            "初阳曜海上，列屿灿成行。", 
            "长岬东延处，倘曾系禹舫。", 
            "安得一帆轻，乘之泛沧浪。"
        ], 
        "title": "东天目宿昭明寺晨登山顶看云海", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "试拨藤萝绝世踪，翠岩梅老白云封。", 
            "传闻岣崾既孤往，可得朱明谷里逢。", 
            "醉拍洪崖振袖领，健思翻海洗诗悰。", 
            "清朝直上飞云顶，目尽岭峤四百峰。"
        ], 
        "title": "游罗浮山登飞云顶", 
        "type": "古风", 
        "yun": "冬"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "日夕传烽几道惊，救亡伏阙有书生。", 
            "不须远交引狼虎，戮力齐民足食兵。", 
            "窥塞辽金思抵隙，当朝洛蜀莫相倾。", 
            "戎行统漠归还日，多鸡倘能众意乎。"
        ], 
        "title": "仲冬寓金陵中山公园 其二", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "绝顶安南驿，盘纡上昊穹。", 
            "黔山何郁鞅，烫道刊蒙茸。", 
            "回立云间嶂，采亘雨后虹。", 
            "荒藤结故垒，几户夕岚中。"
        ], 
        "title": "安南黔西", 
        "type": "古风", 
        "yun": "东"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "渔父归去后，竟已失桃源。", 
            "隔岸缤纷处，谁共耕古原。", 
            "春水方潺湲，田园斯意存。", 
            "无论魏与晋，坐爱诗人言。"
        ], 
        "title": "过桃源作 其一", 
        "type": "古风", 
        "yun": "元"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "尝闻太阳城，油酒满溪泉。", 
            "世患离蓬莱，固愿托一廛。", 
            "荒海寄孤岛，涡漩绝来船。", 
            "幸福如可求，何以策高骞。"
        ], 
        "title": "过桃源作 其二", 
        "type": "古风", 
        "yun": "先"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "万里长江水，此生溯几回。", 
            "流沙淤瀚海，云气出陇隈。", 
            "浅泊洞庭渚，行驰滟滪堆。", 
            "扣舷呼祖逖，多难起雄才。"
        ], 
        "title": "九月再自武昌下金陵回无锡重还武昌江上作", 
        "type": "古风", 
        "yun": "灰"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "清湍十里漱丛篁，犹可山阴曲水觞。", 
            "池墨平居成素习，畹兰常教作孤芳。", 
            "所悲风景殊河洛，欲捍横流到海塘。", 
            "不使浮虚妨领要，与君相共惜韶光。"
        ], 
        "title": "重过兰亭", 
        "type": "古风", 
        "yun": "阳"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "睡足山中雨，起探云里泉。", 
            "晓峰残月没，丛谷晴生烟。", 
            "涵岩才丈尺，正乃蛟龙潜。", 
            "振袂当天风，伫久识峻严。"
        ], 
        "title": "晚宿昭明寺晨登东山顶", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "星空夜静候旗枪，小队朝昏挠虏营。", 
            "戍鼓清霜残月裹，胡骑南逐我东行。"
        ], 
        "title": "访湖杭公路路东各地 其二", 
        "type": "古风", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "独自披榛去，南游陟武夷。", 
            "瑶花著处在，溪水信如斯。", 
            "仙路残虹断，人间化蜕遗。", 
            "层岩亦老坏，松鹤倘能知。", 
            "奇峰蜒百里，山水此中分。", 
            "曲意岩前起，茶歌天际闻。", 
            "丛兰能沈郁，孤嶂作氤氲。", 
            "魏晋飘零后，王孙谁与群。"
        ], 
        "title": "游武夷", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "西峰人目认峥嵘，一雨宵来万树萌。", 
            "画裹云林如昨梦，当前水石记乎生。", 
            "几曾乡望开朝雾，应许诗思托晚晴。", 
            "杖履轻胜千岭嶂，人间踪迹忒分明。"
        ], 
        "title": "仲夏宿九思坞茅舍别西天目山", 
        "type": "古风", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "高雯覆坡地，趁晴西治圃。", 
            "清明几滴雨，点播三亩黍。", 
            "歇来睇东岗，屋角花生树。", 
            "经始真疏略，意无为纂组。", 
            "自然媚春阳，多丽如此坞。"
        ], 
        "title": "坞中", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "溪山人越绝，青采发朝晴。", 
            "深浅新安水，犹作六朝清。", 
            "流来黟岭雨，逝作严泷泓。", 
            "石濑堪垂钓，何为急期程。", 
            "春汛方淼渺，洲渚互洄萦。", 
            "扁舟江上夕，微月一潭明。", 
            "容与离百忧。", 
            "清斯濯吾缨。", 
            "湖海还阻梗，蹉跎意未乎。"
        ], 
        "title": "新安江上自罗桐埠下至钟潭岭", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "云和南陟晓峰青，何事栖霞到景宁。", 
            "还保西州可系马，已翻东海不扬舲。", 
            "残山禹穴思王会，阴雨秦关逻辎耕。", 
            "欲致时情非造次，当同戮力洗膻腥。"
        ], 
        "title": "自于潜到景宁", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "疏落枪声发，宵戒传列营。", 
            "已克当面敌，还须右翼争。", 
            "最是第三连，孤撑到平明。"
        ], 
        "title": "敌夜袭", 
        "type": "古风", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": "五言排律", 
        "text": [
            "海防竟溃决，江汉没颓波。", 
            "甲循已栖越，更谁呼渡河。", 
            "奇兵行敌后，早晚复滹沱。", 
            "生聚阻山险，重关仄径过。", 
            "宁无虚岁月，勉共补蹉跎。", 
            "多难思弘毅，临风一慨歌。"
        ], 
        "title": "朱陀岭上", 
        "type": "排律", 
        "yun": "歌"
    }, 
    {
        "author": "吴寿彭", 
        "era": "近现代", 
        "subtype": "五言排律", 
        "text": [
            "连朝风雨歇，鸟语喧春晨。", 
            "负俗成吾僻，空山结远邻。", 
            "苍苔被曲径，烟水涨西津。", 
            "轻霭群峰外，丛筠一坞新。", 
            "分姜剂圃苋，盐豉收溪莼。", 
            "篱落多生事，琴书委积尘。"
        ], 
        "title": "天津坞雨后", 
        "type": "排律", 
        "yun": "真"
    }, 
    {
        "author": "吴寿彭", 
        "era": "近现代", 
        "subtype": "五言排律", 
        "text": [
            "斯文既扫地，何事雕虫为。", 
            "勇斗久传要，和平失后期。", 
            "凭空悟诸有，腐臭幻神奇。", 
            "俗好将毋异，亲仁泛等差。", 
            "高论微众志，大道惑多歧。", 
            "寐滞三更月，思存六代疑。"
        ], 
        "title": "寐滞", 
        "type": "排律", 
        "yun": "支"
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "辰州才渡漩涡滩，路入黔阳更曲盘。", 
            "拍遍巴歈含思句，沅源溯绝雾云端。"
        ], 
        "title": "辰滩", 
        "type": "绝句", 
        "yun": "寒"
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "山樵有意护林枫，野店真能炙酒醲。", 
            "乍染溪路沿秋涧，不妨少伫阅霜红。"
        ], 
        "title": "常山衢州道中", 
        "type": "绝句", 
        "yun": null
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "向晚潮头收破帆，狂风吹到晓星残。", 
            "会看石烂鱼龙寂，不作滔滔月下叹。"
        ], 
        "title": "上虞渡海", 
        "type": "绝句", 
        "yun": "寒"
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "踏遍剡中万翠岚，孤踪直北越苕源。", 
            "行从父老问艰济，望尽郊原敌后村。"
        ], 
        "title": "访湖杭公路路东各地 其一", 
        "type": "绝句", 
        "yun": "元"
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "松筠雨后足清雰，适性偏宜野鹿群。", 
            "高咏亦能傍流水，回声虚谷滞岩云。"
        ], 
        "title": "雨后", 
        "type": "绝句", 
        "yun": "文"
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "水击三千发早舠，远看雌霓饮长涛。", 
            "暖流载满沿洄晚，网集纲收又六鳌。"
        ], 
        "title": "过松阳听侯朝海说大洋捕鱼", 
        "type": "绝句", 
        "yun": "豪"
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "四面枪声终隔山，犹然豆菽护霜寒。", 
            "晚来火熄烟销后，为报平安万竹竿。"
        ], 
        "title": "季秋敌陷孝丰城坞中有寄", 
        "type": "绝句", 
        "yun": "寒"
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "比闾万户上灯初，卖醉南明旧酒炉。", 
            "闻道新栽云锦似，花溪重访诸苗居。"
        ], 
        "title": "羁滞贵阳 其一", 
        "type": "绝句", 
        "yun": null
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "漏天不放十分晴，护得牂牁积翠青。", 
            "几驿西南芳草路，黔陵山上数旗亭。"
        ], 
        "title": "羁滞贵阳 其二", 
        "type": "绝句", 
        "yun": "青"
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "南金东箭拟全摧，驾海飘风一线来。", 
            "报导负砮千万士，前驱已逐狂潮回。"
        ], 
        "title": "日军投降进收杭州兼复海宁行至八堡值杭州湾退潮", 
        "type": "绝句", 
        "yun": "灰"
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "积雪初晴照反霞，春光短短晚催衙。", 
            "乘陴夜上城南角，揽辔中星阅岁差。"
        ], 
        "title": "于潜城上 其一", 
        "type": "绝句", 
        "yun": "麻"
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "兵争久尔忘胜败，输挽年年路四叉。", 
            "错落新成碉堡线，山头踯躅正开花。"
        ], 
        "title": "于潜城上 其二", 
        "type": "绝句", 
        "yun": "麻"
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "毕竟群龙以斗亡，其中剑齿特倡狂。", 
            "拚来白骨真无首，玄血从看化石黄。"
        ], 
        "title": "己卯见禄丰龙及卵辛卯又见莱阳龙残骸 其一", 
        "type": "绝句", 
        "yun": "阳"
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "天上能游地上行，当初山海若为情。", 
            "禄丰此日求遗卵，绝族倘能使再生。"
        ], 
        "title": "己卯见禄丰龙及卵辛卯又见莱阳龙残骸 其二", 
        "type": "绝句", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "平野林亭水绕堤，桥头剩数百狻猊。", 
            "山川几处留渔钓，片石犹堪小字题。"
        ], 
        "title": "重过芦沟桥", 
        "type": "绝句", 
        "yun": "齐"
    }, 
    {
        "author": "吴寿彭", 
        "era": "近现代", 
        "subtype": "七言绝句", 
        "text": [
            "廿载城隈托一廛，痴顽积习欲全蠲。", 
            "不求老去书遮眼，愿得欧娄供力田。"
        ], 
        "title": "欧娄报名上山下乡", 
        "type": "绝句", 
        "yun": "先"
    }, 
    {
        "author": "吴寿彭", 
        "era": "近现代", 
        "subtype": "五言律诗", 
        "text": [
            "重岩一垒悬，滴水穿其坚。", 
            "汉魏从相替，山川渐改迁。", 
            "地层存襞积，星纪几光年。", 
            "刻漏竟成岁，人间自怃然。"
        ], 
        "title": "天台铜壶滴漏", 
        "type": "律诗", 
        "yun": "先"
    }, 
    {
        "author": "吴寿彭", 
        "era": "近现代", 
        "subtype": "五言律诗", 
        "text": [
            "筑室照心久，龙场意未阑。", 
            "格知馀草木，旷绝到林峦。", 
            "道术从消歇，风云一振翰。", 
            "险夷惩胜忿，硁硁独为难。"
        ], 
        "title": "修文王阳明祠堂", 
        "type": "律诗", 
        "yun": "寒"
    }, 
    {
        "author": "吴寿彭", 
        "era": "近现代", 
        "subtype": "五言律诗", 
        "text": [
            "江汉健儿起，将军兼勇谋。", 
            "崎岖临四寇，生死保三州。", 
            "南国莺花发，北山墓草稠。", 
            "秋星数婺垒，冷露下荒丘。"
        ], 
        "title": "金华北山道中过胡大海墓", 
        "type": "律诗", 
        "yun": "尤"
    }, 
    {
        "author": "吴寿彭", 
        "era": "近现代", 
        "subtype": "五言律诗", 
        "text": [
            "烽火延千里，征尘未苦辛。", 
            "红榴燃故垒，宿草蔓新堙。", 
            "古德沧桑意，先知恩罪陈。", 
            "夕阳分水下，摩刻对唐人。"
        ], 
        "title": "敌机屡炸后经桐庐城墟于桐君山下临江石壁得大历八年唐人题名", 
        "type": "律诗", 
        "yun": "真"
    }, 
    {
        "author": "吴寿彭", 
        "era": "近现代", 
        "subtype": "五言律诗", 
        "text": [
            "春晴观自在，小院窅沉沉。", 
            "象教悲沦落，芳心绝古今。", 
            "行藏离梦想，愿力费追寻。", 
            "一笑前溪去，空山听足音。"
        ], 
        "title": "天目西麓访晴朗上人于潜净业兰若", 
        "type": "律诗", 
        "yun": "侵"
    }, 
    {
        "author": "吴寿彭", 
        "era": "近现代", 
        "subtype": "五言律诗", 
        "text": [
            "疗饥托本科，穰穰最此稠。", 
            "热望油然雨，痴心祝满沟。", 
            "愿言安饮啄，卒岁任优游。", 
            "永忆江南好，湛黄一片秋。"
        ], 
        "title": "早籼", 
        "type": "律诗", 
        "yun": "尤"
    }, 
    {
        "author": "吴寿彭", 
        "era": "近现代", 
        "subtype": "五言律诗", 
        "text": [
            "七海风波甚，偏师出汉关。", 
            "岫云人古寺，生意满重山。", 
            "比翼腾空去，连樯逐岛还。", 
            "裹创听铙曲，欢动播音间。"
        ], 
        "title": "昌化访石摄寺同盟军重伤医院", 
        "type": "律诗", 
        "yun": "删"
    }, 
    {
        "author": "吴寿彭", 
        "era": "近现代", 
        "subtype": "五言律诗", 
        "text": [
            "版籍重收拾，花田沧海寻。", 
            "凉潭生霁月，照影到丛林。", 
            "应作高山舞，还伤故国吟。", 
            "化成民物意，莫说遂初心。"
        ], 
        "title": "寄台北陆桂祥", 
        "type": "律诗", 
        "yun": "侵"
    }, 
    {
        "author": "吴寿彭", 
        "era": "近现代", 
        "subtype": "五言律诗", 
        "text": [
            "四垂烽尘蔽，死生隔岁寒。", 
            "倚闾天外望，临命室中看。", 
            "露畹慈云护，风帏孤漏残。", 
            "长怀为勤善，乌号澈肺肝。"
        ], 
        "title": "归无锡安葬亡母于先父茔 其一", 
        "type": "律诗", 
        "yun": "寒"
    }, 
    {
        "author": "吴寿彭", 
        "era": "近现代", 
        "subtype": "五言律诗", 
        "text": [
            "归梦八年杳，星霜暗故园。", 
            "向来佳丽地，残尽甲兵屯。", 
            "丘井负誓告，松楸秃墓门。", 
            "凄零香楮奠，暝沈晚鸦村。"
        ], 
        "title": "归无锡安葬亡母于先父茔 其二", 
        "type": "律诗", 
        "yun": "元"
    }, 
    {
        "author": "吴寿彭", 
        "era": "近现代", 
        "subtype": "五言律诗", 
        "text": [
            "业何致后瞋，劫已销前因。", 
            "降虏才投甲，点行又报频。", 
            "戎机误策略，钞法坏经纶。", 
            "忍对江山丽，悲看壁垒新。"
        ], 
        "title": "业何", 
        "type": "律诗", 
        "yun": "真"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "到此百川归大海，还留时雨潦江东。", 
            "频年梦觉西津月，半夜潮应北固钟。", 
            "滔滔岷水汇湘汉，缓缓吴山浥楚洪。", 
            "传乡前人功烈在，又谁击楫趁长风。"
        ], 
        "title": "杨子中流京口瓜洲间", 
        "type": "律诗", 
        "yun": null
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "楚汉雄雌扩八弦，苍生刍狗几枯荣。", 
            "露漙泥阪淤驰道，草没铜驼杂羽旌。", 
            "旷野园陵风雨后，英灵河岳渚云生。", 
            "成名孺子寻常有，何事遗山唤步兵。"
        ], 
        "title": "中州", 
        "type": "律诗", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "夜阑欹枕听江声，埭上荒鸡又晦鸣。", 
            "淞沪烟销兵后火，秦淮歌澈月华明。", 
            "虏骑势欲逾辽海，豹旅倘能扼紫荆。", 
            "巢幕公卿方整暇，偏安莫是误苍生。"
        ], 
        "title": "自故都还过金陵", 
        "type": "律诗", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "自爱投閒随所如，书生端合涧边居。", 
            "长林叶落啸山鬼，叠嶂云沉漱屋除。", 
            "雨后瀑声宵梦觉，高秋露结雁来初。", 
            "陈编懒阅丛残夜，门掩蓬蒿足简疏。"
        ], 
        "title": "匡山秋晚在芦林寓居作", 
        "type": "律诗", 
        "yun": "鱼"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "斯文将丧寸心悭，剩列君臣鹢首班。", 
            "共泛鲸波投誓命，宁期鳘背济时艰。", 
            "驰驱岭雾人河在，零落燕云鹤不还。", 
            "词意尝悲前后主，犹留画笔题残山。"
        ], 
        "title": "留题崖门宋帝赵炳投海处 其一", 
        "type": "律诗", 
        "yun": "删"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "何处群峰气郁苍，滋兰霭荫木千章。", 
            "涛松野火燋馀烬，丛药烟萝杂众芳。", 
            "倖免斧斤伤大匠，几经燠日到严霜。", 
            "盘根宁有干霄意，乐此山深自闷藏。"
        ], 
        "title": "西天目大树", 
        "type": "律诗", 
        "yun": "阳"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "十年才拱钟山树，已坏边关万里疆。", 
            "南部烟花迷雾雨，燕台桧柏老风霜。", 
            "弦歌纵使能成俗，铁血将谁捍国防。", 
            "景物新亭今异昔，六朝陈迹自神伤。"
        ], 
        "title": "仲冬寓金陵中山公园 其一", 
        "type": "律诗", 
        "yun": "阳"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "坚甲长车瓯脱寻，中原胡汉日相侵。", 
            "漫天冉冉生浓雾，杂草离离托素心。", 
            "鸟兽群同蕃下泽，火刀渐已拓丛林。", 
            "每怜让德三苗最，绝壁奔湍人阻深。"
        ], 
        "title": "自滇还至盘江汽车过铁索桥作 其一", 
        "type": "律诗", 
        "yun": "侵"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "林箐茂密欲藏遍，族姓绵绵日盛延。", 
            "吴越文身归禹甸，𤏡夷缟袂到滇边。", 
            "声情常得全峒壑，盐铁犹劳觅市廛。", 
            "怪物咻咻非吉兆，卜鸡不惮更西迁。"
        ], 
        "title": "自滇还至盘江汽车过铁索桥作 其二", 
        "type": "律诗", 
        "yun": "先"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "东来冠剑想当年，英特两兼侠与仙。", 
            "盛世酣歌正跋扈，危时投袂自迍邅。", 
            "管它京国多閒事，将谓风尘肯弃捐。", 
            "未可蓬莱航弱水，待招吟魄返郧瀍。"
        ], 
        "title": "安陆县太白楼上咏李白", 
        "type": "律诗", 
        "yun": "先"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "水咽岩滩残雪尽，有人晞发哭泷濆。", 
            "招魂月黑燕山夜，化碧心丹粤海垠。", 
            "谷口歌薇甘灭没，陵前枯树浥悲氛。", 
            "西台石裂长回响，馀恸犹应晚汐闻。"
        ], 
        "title": "过七里泷上谢皋羽墓", 
        "type": "律诗", 
        "yun": "文"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老病何由乐，楼高暑尚寒。", 
            "耳聋闻事少，手痹作书难。", 
            "断续鸟声切，迷离蝶梦阑。", 
            "倚窗槐荫绿，密叶雨方乾。"
        ], 
        "title": "雨后", 
        "type": "律诗", 
        "yun": "寒"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "午枕回幽梦，槐阴入户凉。", 
            "风来停骤雨，云破漏斜阳。", 
            "字久疏羲献，文犹契老庄。", 
            "病怀何所远，竟日委匡床。"
        ], 
        "title": "夏日", 
        "type": "律诗", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老至心多悔，谋身未及辰。", 
            "疏慵乖万事，玩愒负双亲。", 
            "志短甘贫贱，材非合苦辛。", 
            "知几非所习，迂阔觍为人。"
        ], 
        "title": "老至", 
        "type": "律诗", 
        "yun": "真"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "归路山行晚，云栖第几峰。", 
            "长天斜度鸟，乱石细吟蛩。", 
            "柿老团红艳，松高曳翠浓。", 
            "秋心正无限，何处更闻钟。"
        ], 
        "title": "山行秋晚", 
        "type": "律诗", 
        "yun": "冬"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "午枕未成梦，诗编随手翻。", 
            "古人原不死，吾道信长存。", 
            "万汇构奇境，高怀遗至言。", 
            "回看虚薄子，鸦噪自喧喧。"
        ], 
        "title": "读古人诗汇编", 
        "type": "律诗", 
        "yun": "元"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "半世风尘里，一廛聊作家。", 
            "楼高难得月，屋小不容花。", 
            "有志传昭德，无才续梦华。", 
            "长安居岂易，故里忆桑麻。"
        ], 
        "title": "偶作", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老至宁非乐，人生本戏场。", 
            "鹑衣犹衮服，蜗室亦华堂。", 
            "但使心神惬，何须意气扬。", 
            "百年同一逝，身在且求康。"
        ], 
        "title": "穷老十首 其一", 
        "type": "律诗", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老至宁非乐，身閒心亦清。", 
            "岁时莲菊酒，早晚藿藜羹。", 
            "有地耽风月，无人问姓名。", 
            "交深邻曲叟，缘绝孔方兄。"
        ], 
        "title": "穷老十首 其二", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老至宁非乐，云天悔浪跻。", 
            "自缘才气短，谁令智商低。", 
            "守拙龟藏甲，卑栖蚓在泥。", 
            "草庐吟啸里，红日又沉西。"
        ], 
        "title": "穷老十首 其三", 
        "type": "律诗", 
        "yun": "齐"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老至宁非乐，明夷不复占。", 
            "久安心绪少，一任鬓丝添。", 
            "屦缟曾何用，熊鱼未可兼。", 
            "晚怀甘淡薄，馀味蔗根甜。"
        ], 
        "title": "穷老十首 其四", 
        "type": "律诗", 
        "yun": "盐"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老至宁非乐，无营契所怀。", 
            "义粗谙道释，字渐近童孩。", 
            "窈窕犹寻壑，凄清但掩斋。", 
            "陶门垂五柳，予宅荫三槐。"
        ], 
        "title": "穷老十首 其五", 
        "type": "律诗", 
        "yun": null
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老至宁非乐，今吾非故吾。", 
            "病回腰脚健，才减腹肠枯。", 
            "半世块千垒，平生草一株。", 
            "馀年无长物，所剩是糊涂。"
        ], 
        "title": "穷老十首 其六", 
        "type": "律诗", 
        "yun": "虞"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老至宁非乐，幽栖别有天。", 
            "枕书卧槐影，和酒试松烟。", 
            "爱写疾邪赋，难传昭德篇。", 
            "世情无复问，孤寂且亲禅。"
        ], 
        "title": "穷老十首 其七", 
        "type": "律诗", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老至宁非乐，长安不易居。", 
            "终年不入世，镇日只耽书。", 
            "蔬食美如肉，徐行稳胜车。", 
            "幽怀与野性，仍是鄙人初。"
        ], 
        "title": "穷老十首 其八", 
        "type": "律诗", 
        "yun": "鱼"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老至宁非乐，仍存尚道心。", 
            "远怀民德古，忍见世风今。", 
            "陋巷一瓢足，閒庭三径深。", 
            "羊求谁复是，兀坐且孤吟。"
        ], 
        "title": "穷老十首 其九", 
        "type": "律诗", 
        "yun": "侵"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "老至宁非乐，疏狂存我真。", 
            "自当心远俗，岂肯性随人。", 
            "晏寝容予懒，长歌任宪贫。", 
            "煌煌新世纪，依旧葛天民。"
        ], 
        "title": "穷老十首 其十", 
        "type": "律诗", 
        "yun": "真"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "日夕犹残血，归飞彩羽轻。", 
            "赪霞多暮色，黄叶已秋声。", 
            "梵宇禅心寂，石塘天影清。", 
            "偶逢同路叟，导引悟长生。"
        ], 
        "title": "秋夕野步", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "归路穿林好，浓阴半里长。", 
            "高蝉鸣复歇，幽鸟息还翔。", 
            "远寺钟声晚，清溪水气凉。", 
            "悠悠尘外趣，霞彩满衣裳。"
        ], 
        "title": "郊行夕归", 
        "type": "律诗", 
        "yun": "阳"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "卧病动经月，畏寒窗忌开。", 
            "不禁童稚扰，还望友朋来。", 
            "卜岁占钱课，迎春谢酒杯。", 
            "鹏抟曾有志，今日已成灰。"
        ], 
        "title": "岁暮病中作", 
        "type": "律诗", 
        "yun": "灰"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "遨游半天下，交结尽豪英。", 
            "所至题诗遍，应留千载名。", 
            "嘉篇随口得，多士共心倾。", 
            "续集标鸿爪，来年看再赓。"
        ], 
        "title": "题吴柏森鸿爪集", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "诗以言吾志，忠贞许国情。", 
            "不逢知遇赏，只搏困愁生。", 
            "窈窕惟寻壑，沧浪可濯缨。", 
            "舞雩同数子，春服几时成。"
        ], 
        "title": "和陆宏敖", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "五夜眠难著，愁思理不成。", 
            "频年甘寂寞，一世鄙荣名。", 
            "吾道期千载，儒冠误一生。", 
            "茫茫尘海里，溷迹意难平。"
        ], 
        "title": "夜思", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "大隐能谐俗，和光市老群。", 
            "负暄同话旧，对月不谈文。", 
            "园赏花开好，笼听鸟语勤。", 
            "归来书满架，即目自多欣。"
        ], 
        "title": "大隐 其一", 
        "type": "律诗", 
        "yun": "文"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "大隐能谐俗，时敲邻叟门。", 
            "老犹贪戏谑，熟不叙寒温。", 
            "岂冀名传世，何妨语近村。", 
            "偶留亭午饭，盏盏到黄昏。"
        ], 
        "title": "大隐 其二", 
        "type": "律诗", 
        "yun": "元"
    }, 
    {
        "author": "吴未淳", 
        "era": "近现代", 
        "subtype": "五言律诗", 
        "text": [
            "水曲山崇地，群娱得自由。", 
            "虚亭能尽揽，静宇亦长游。", 
            "风惠感和气，竹脩临激流。", 
            "永怀斯日盛，乐述此情幽。"
        ], 
        "title": "忆集体春游集兰亭", 
        "type": "律诗", 
        "yun": "尤"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "五十馀年未死身，酣眠饱食做愚民。", 
            "贱名一任呼牛马，微命何劳卜鬼神。", 
            "白发苍颜宁有待，青灯黄卷漫多亲。", 
            "妻儿莫笑吾生拙，如此行藏始胜人。"
        ], 
        "title": "无题", 
        "type": "律诗", 
        "yun": "真"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "早从江海斫鲸鲵，耄隐京郊乐纵离。", 
            "著论已高张彦远，礼贤还过郑当时。", 
            "达尊三具真成瑞，景福兼臻并可诗。", 
            "借问谁为杜陵叟，时同此老共襟期。"
        ], 
        "title": "奉酬郑诵先先生赠诗原韵", 
        "type": "律诗", 
        "yun": "支"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "岭云出岫任悠然，万里风尘别有天。", 
            "国士文辞金玉价，仙家寿考岱嵩年。", 
            "早闻治邑侔龚遂，晚乐传诗拟郑虔。", 
            "遥望灵光深下拜，俚词讴祝不成篇。"
        ], 
        "title": "萧重梅先生八三寿", 
        "type": "律诗", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "雪肤冰骨玉为名，几度回思梦屡惊。", 
            "琼岛楼台春夜永，画桥杨柳暮秋清。", 
            "桃红枉自悲人面，酒绿凭谁赋我情。", 
            "青鸟若知云外信，应劳早晚到蓬瀛。"
        ], 
        "title": "无题", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "枕畔残书几上杯，卧看日影转庭槐。", 
            "睡魔渐逐诗魔去，茶渴还随酒渴来。", 
            "龟背竹方循月长，马蹄莲又向阳开。", 
            "閒情乐事偏归我，岂是天心爱散材。"
        ], 
        "title": "闲居", 
        "type": "律诗", 
        "yun": "灰"
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "好天良夜春风里。", 
            "花烛去寻偕乐地。", 
            "长安街上上灯时，明月歌前前世契。", 
            "双双艳说缘谐丽。", 
            "文字缔欢欢不既。", 
            "画眉妆靓累词笺，待得归来拍次第。"
        ], 
        "title": "春晓曲·贺人婚", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "年少不如人。", 
            "老去何心又认真。", 
            "昨日不谈今瞬逝，陈陈。", 
            "衒史华名却误身。", 
            "尘梦妄生新。", 
            "桃李城中色趁春。", 
            "万户春浓酣醉日，津津。", 
            "嚼蜡当时未厌频。"
        ], 
        "title": "南乡子", 
        "type": "词", 
        "yun": "真"
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "秋光好，帘影飏晴阶。", 
            "尘世时随陈迹异，杂花铺地恁安排。", 
            "先后色和谐。"
        ], 
        "title": "忆江南", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "池塘外，村舍酒家旂。", 
            "草色遥争春水阔，笛声晚送落霞飞。", 
            "牛背牧童归。"
        ], 
        "title": "忆江南", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "韶光只媚新桃李。春风只恋阳关里。", 
            "步稳数驼铃。天山千丈冰。", 
            "黄河天上道。道上枯黄草。", 
            "朝雪暮云平。全无些子晴。"
        ], 
        "title": "菩萨蛮·古意", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "酒边倚。", 
            "看昨擘鱼笺，今逢燕喜。", 
            "正立春三日，晴雪领春起。", 
            "何须白也荣名惜，响拍陵云制。", 
            "写襟怀、浩瀚苏辛，清泠姜史。", 
            "前事尽堪置。", 
            "甚十载分藩，百城曾寄。", 
            "待得重来，边裔已如此。", 
            "漫嗟吟鬓霜华色，且寿高风致。", 
            "我当时、负米难忘尺地。"
        ], 
        "title": "探芳讯", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "无绪弄词翰，牢落又经秋。", 
            "传来笺上清泪，许日未能酬。", 
            "憔悴而今自觉，翻覆年时体认，何用苦绸缪。", 
            "千载史编里，谁肯死前休。", 
            "擎天手，悬河口，逞机谋。", 
            "凄风丸月，依旧城郭古山丘。", 
            "昨眺西峰红叶，夜检孤灯黄卷，措大是吾流。", 
            "青眼几曾有，霜鬓莫添愁。"
        ], 
        "title": "水调歌头", 
        "type": "词", 
        "yun": "尤"
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "情天谁注鸳鸯谱，昨日欢肠。", 
            "今日愁肠。", 
            "明日如何更渺茫。", 
            "世间儿女多情苦，誓也无方。", 
            "愿也殊方。", 
            "几个同心主故常。"
        ], 
        "title": "采桑子", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "谁能难倒天公。", 
            "有无中。", 
            "芥子须弥充类若为容。", 
            "争和禅。", 
            "治和乱。", 
            "大槐宫。", 
            "说与先生都付耳边风。"
        ], 
        "title": "乌夜啼", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "妙舌生莲，善翻新调拈来巧。", 
            "影事如今，美人将并，难得者番比肖。", 
            "数从头、斗一点灵犀，豪端恰好。", 
            "想景色园中，神情语外，锦心才藻。", 
            "它日追怀谐剧，还耐思量，真个为伊成写照。", 
            "玉减香销，砌愁埋恨，证三生、缘何草草。", 
            "青灯映，冷雨敲窗被儿悄。", 
            "梦谁到，泪斑斑、直到秋老。"
        ], 
        "title": "斗百草", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "庭院閒閒围死树。", 
            "绿草春稀，径湿煤炱污。", 
            "昨岁秋洪成劫数。", 
            "危楼窗外停桡处。", 
            "自我遄归秋已暮。", 
            "病卧经春，郁郁愁难诉。", 
            "母老依儿儿忍去。", 
            "闭门不作苍生蠹。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "冥色酝轻秋。", 
            "凉雨楼头。", 
            "眼波稳媚鬓唇收。", 
            "笑不坏颜残梦影，谁解温柔。", 
            "词几一灯幽。", 
            "恩怨休休。", 
            "锦笺百叠束绸缪。", 
            "绮债此生酬尽未，孤冷无尤。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "吴玉如", 
        "era": "近现代", 
        "subtype": null, 
        "text": [
            "书来欲报，搁笔沉吟久。", 
            "怜衰歇、六朝烟柳。", 
            "问后湖雪老，古堞旧斜阳，残鸦几点，断魂在否。", 
            "鸡鸣埭上，酸风搔首。", 
            "飘零客、为谁僝僽。", 
            "任征衫尘满，自理好精神，离别恨、古今常有。"
        ], 
        "title": "玉梅令·寄安益龄金陵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "小院空，雨过炎收，阶下双梧弄影。", 
            "坠片石榴红，衬绿菭芳径。", 
            "轣辘牵金井。", 
            "动离怀、黯黯凝思，自拭泪痕，拟问何时，罗帱翠被重整。", 
            "更漏永。", 
            "关河迥。", 
            "怎独耐孤冷。", 
            "风不定。", 
            "槭槭撼窗，远砧相应。", 
            "机杼催愁醒。", 
            "乱死萦、懒织回文，剩欲忏除绮语，茶消香掩，又成閒病。"
        ], 
        "title": "采明珠", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "万花围聚称香国。", 
            "就中看、夭桃色。", 
            "燕支染做秾华，翡翠装成蕡实。", 
            "玉砌瑶阶争相识。", 
            "被方朔、一时偷摘。", 
            "还肯到天台，问刘郎踪迹。", 
            "艳春景物堪留忆。", 
            "恨风吹、漂摇极。", 
            "精魂暗涉波涛，信札虚凭鳞翼。", 
            "别去明知长不见，却冤道、暂时分隔。", 
            "一日似三秋，怎教人禁得。"
        ], 
        "title": "昼夜乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "翠竹捎池，虬藤掩径，携侣共过名园。", 
            "立松阴深处，衣领生寒。", 
            "顿觉得、荒凉意境，近来事事偷安。", 
            "怅知心远去，乔木摧薪，佳景阑珊。", 
            "遥看。", 
            "万里暝色，便催飞阵雨，横断关山。", 
            "也曾约伊行，归及枫丹。", 
            "怕时霎、烟尘四阻，到秋来、独恁消閒。", 
            "等重门锁了，暗牵心事，万绪千端。"
        ], 
        "title": "雨中花慢 兆丰园雨归", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "佳人绝代。", 
            "何处遗环佩。", 
            "约略惊鸿娇意态。", 
            "恰是青溪小妹。", 
            "传书苦诉淹留。", 
            "从前言约都休。", 
            "检寄寒衣数袭，归时恐过残秋。"
        ], 
        "title": "清平乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "世味从荼苦，生涯似蔗甜。", 
            "偶然乡思上眉尖。", 
            "却道莼羹佳处不须盐。", 
            "桐叶闲题句，荷香晚透帘。", 
            "莫将形影妒双鹣。", 
            "燕子自来自去亦无嫌。"
        ], 
        "title": "南歌子 用韵调尹默平君", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "一张机。", 
            "盈筐桑叶饲蚕儿。", 
            "同功茧就丝难理。", 
            "两头齐撚，中心有结，剪去更怜伊。", 
            "两张机。", 
            "抛梭来往疾如飞。", 
            "织成胡蝶穿花里。", 
            "一堆红萼，一丛绿叶，应费万千丝。", 
            "三张机。", 
            "密行针缕系情丝。", 
            "红罗一丈裁鸳被。", 
            "梅英数朵，当胸覆额，春睡最浓时。", 
            "四张机。", 
            "吴宫花样又翻奇。", 
            "画图邢尹相回避。", 
            "手持团扇，扇中秋景，微恨计蓠披。", 
            "五张机。", 
            "莫愁家住石城西。", 
            "采莲归去同游戏。", 
            "连丝并线，鸳鸯绣出，总是一双飞。", 
            "六张机。", 
            "弄梭织女故迟迟。", 
            "天边自种闲桃李。", 
            "李花如雪，芳兰浴罢，斟酌舞时衣。", 
            "七张机。", 
            "夫容织得暗相思。", 
            "污泥不染青莲子。", 
            "苕苕玉立，临风摇荡，寄与薄情知。", 
            "八张机。", 
            "般般花色选蛾眉。", 
            "就中一段尤堪异。", 
            "裁成裙带，萦云回雪，唯称玉真妃。", 
            "九张机。", 
            "春来秋去不停时。", 
            "年光恰与梭相似。", 
            "回环往复，鲜妍都褪，织就鬓边丝。"
        ], 
        "title": "九张机", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "一去杳无归意。", 
            "乱云重、海天迢递。", 
            "临分偏道即相逢，语丁宁、寸衷牢记。", 
            "不解后来长久计。", 
            "甚都忘、旧欢前事。", 
            "如今空度夜厌厌，梦厮寻、又难成寐。"
        ], 
        "title": "夜厌厌", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "银烛照空卮。", 
            "兰闺饮。", 
            "疑成谶。", 
            "横海动鲸鲵。", 
            "君行休自迷。", 
            "更拈红豆看。", 
            "东风畔。", 
            "两眉低。", 
            "惜别乱离时。", 
            "相思无会期。"
        ], 
        "title": "醉垂鞭", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "长记得，别君时。", 
            "柳初荑。", 
            "风动幕，水平池。", 
            "翠梧桐，红菡萏，渐离披。", 
            "流电灭，景光驰。", 
            "误心期。", 
            "琴罢弄，角频吹。", 
            "九回肠，千点泪，枕函知。"
        ], 
        "title": "三字令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "暗想娇姿。", 
            "腰如约素，肤似凝脂。", 
            "几日春风，伯劳东去，孔雀南飞。", 
            "人生聚散难期。", 
            "柰信息、经年更稀。", 
            "欲讳閒愁，眉开还敛，早被人知。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "青阳已过时，红榴吐萼，菖蒲抽箭。", 
            "渐觉南薰，暮朝吹入庭院。", 
            "密叶疑张翠伞。", 
            "对此景、只教魂断。", 
            "素纨竹枕，浮瓜沈李，忍负清游愿。", 
            "心羡。", 
            "来去将雏燕。", 
            "正衔泥池曲，叠巢呼伴。", 
            "顾影凄迷，旧欢处处堪恋。", 
            "相望天遥地远。", 
            "叹无非、利名驱遣。", 
            "梦中怕见。", 
            "杨花乱逐飘风转。"
        ], 
        "title": "飞龙宴", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "百媚千娇红妆面。", 
            "图欢会、小窗南畔。", 
            "任纤手频持，翠裙偷解，摩桫看。", 
            "似玉粹香温软。", 
            "两情深，孤帆远。", 
            "从今后、永睽良愿。", 
            "便时寄音书，怎如怀抱长相见。", 
            "又何况、音书断。"
        ], 
        "title": "凤衔杯", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "夹岸千家镫火，中流不断笙箫。", 
            "复成桥下驻轻桡。", 
            "柳带因风缥缈。", 
            "往事微温心上，幽情暗结眉梢。", 
            "重逢依旧可怜宵。", 
            "只恨卢郎年老。"
        ], 
        "title": "西江月 碧双栖话秦淮旧游，感赋", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "一片荒寒境界开。", 
            "疏林老屋傍岩隈。", 
            "最知庾信心头恨，并入倪迂卷里来。", 
            "抽赋笔，费缣材。", 
            "千秋事往只低徊。", 
            "惊烽照遍人閒世，未必江南更可哀。"
        ], 
        "title": "鹧鸪天 题湖帆为龙榆生所作哀江南图", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "台南见，柳枝。", 
            "台北见，柳枝。", 
            "日射平台朝露晞。", 
            "断蝉嘶。", 
            "柳枝。", 
            "人不归。", 
            "柳枝。", 
            "雁飞回。", 
            "柳枝。", 
            "愁到霜腓百卉时。", 
            "挽空丝。", 
            "柳枝。"
        ], 
        "title": "添声杨柳枝", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "绿阴遮薇帐，浑忘曙。", 
            "烧残蜡、拥衾凄苦。", 
            "片魂忽似度重关，历历窥门户。", 
            "依稀见、珠帘绣幕。", 
            "娇容粉黛，数回也肯偷顾。", 
            "忆昔轻离棹转，直恁匆匆去。", 
            "争知得、此时情绪。", 
            "万般追悔，听晓夜、刺促寒螀语。", 
            "但惊起登楼，一望江流如线，杳杳几行烟树。"
        ], 
        "title": "采莲令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "帘筛密竹，户掩垂杨，幽径人踪悄。", 
            "数声枝杪。", 
            "啼莺啭、暗协玉笙宫调。", 
            "临流自照。", 
            "讶几许、霜丝萦绕。", 
            "清昼长凝，对乱烟、何事添烦恼。", 
            "曾觅双成蓬岛。", 
            "敞银屏珠箔，粲然微笑。", 
            "朱颜犹少。", 
            "空追恨、两行云非早。", 
            "韶华误了。", 
            "恰又肯、恣郎怀抱。", 
            "细想伊、投李恩深，琼玖应难报。"
        ], 
        "title": "解语花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "契阔复来会，双鬓已先皤。", 
            "太行历尽危阪，艰险未云多。", 
            "远望海东千里，中有修鲸掉尾，谁唱定风波。", 
            "渐觉素秋近，白露下庭柯。", 
            "寒可忍，哀可制，且婆娑。", 
            "子当为我击筑，我为子高歌。", 
            "铁板铜琵声杳，柳思周情亦好，相与醉颜酡。", 
            "但莫论兴废，问子意如何。"
        ], 
        "title": "水调歌头 榆生示忍寒词稿，题赠", 
        "type": "词", 
        "yun": "歌"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "松竹亭边扇影凉。", 
            "芰荷风里茗瓯香。", 
            "浴波鸂鵣总成双。", 
            "有限烟花供缱绻，无情日月太奔忙。", 
            "问渠何事滞他乡。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "巫女祷歌停。楚江烟水冥冥。", 
            "桂旗兰棹转鲜明。飒然来下湘灵。", 
            "远游何处寻踪迹。郁孤台畔风色。", 
            "斜日杜鹃啼急。含情回望乡国。"
        ], 
        "title": "河渎神 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "孤峤长风烟。裴徊神后祠前。", 
            "晚潮遥送木兰船。佩环声里婵娟。", 
            "春尽玉颜空寂寞。卷帘凝对高阁。", 
            "倡女几家行乐。夜深犹弄弦索。"
        ], 
        "title": "河渎神 其二", 
        "type": "词", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "年来日日念还期，啼鴂江山尚昔时。", 
            "欲凭泉亭乘霁月，若巡乔木认新枝。", 
            "梁鸿犹噫前溪水，季子终残故祠碑。", 
            "陈迹真堪腰脚健，鬓丝无耐晚风吹。"
        ], 
        "title": "无锡惠山公园", 
        "type": "古风", 
        "yun": "支"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "纲纪坠末造，贤逸甘隐世。", 
            "褰裳既濡迹，明哲亦匪计。", 
            "狐呜工作祟，鬼物凭为厉。", 
            "岂无忠烈士，谁与占既济。", 
            "邦国行当毁，改姓似传驿。", 
            "玄黄一以闭，万众任杀伐。", 
            "易暴还以暴，城邑日流血。", 
            "如何长乐老，须发耐兴减。", 
            "同时扶摇子，履砅上岩窟。", 
            "岩间聚撮土，艺蔬供菽啜。", 
            "凿石储夏雨，自足四季歠。", 
            "林樾几枯荣，了不记岁月。", 
            "勿用浇礧魂，山栖无将迎。", 
            "睡熟三冬蛰，岭树又春萌。", 
            "晨雾霁华岳，喜见河渭清。", 
            "中原已建宋，保此数丈坪。"
        ], 
        "title": "咏史", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "白首人间世，于何寄幽沈。", 
            "一叶街槐落，有伤迟暮心。", 
            "迷途其未远，江海戒临深。", 
            "久矣吾衰也，虚费短长吟。"
        ], 
        "title": "吾衰", 
        "type": "古风", 
        "yun": "侵"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "既久征车随辙迹，几曾高兴陪南楼。", 
            "阙疑容我论时事，多闻知公善远谋。", 
            "若更钱塘行旧路，有人恸哭叩州门。", 
            "岭飙消尽苍梧雾，神护灵光杰勾留。"
        ], 
        "title": "哀挽容县黄季公 其二", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "秋深四塞日增兵，棋局警心活劫争。", 
            "斥堠丛林通碛石，烽烟朔漠接神京。", 
            "饷输瀚海三冬戍，阵合阴山万里旌。", 
            "文德悬知柔远意，况又七亿筑长城。"
        ], 
        "title": "己酉（一九六九） 北线闻捷 其一", 
        "type": "古风", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "胡沙征雁下凄霜，分道单于犯汉疆。", 
            "雪积玉山方索斗，冰溶辽水出乘障。", 
            "垒高营列连瀛岳，云护储胥足遐荒。", 
            "终使倡狂成毁灭，思勤将略教民强。"
        ], 
        "title": "己酉（一九六九） 北线闻捷 其二", 
        "type": "古风", 
        "yun": "阳"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "悍然讹诈败同盟，挂眼欃枪斗志盈。", 
            "环宇既经临寇敌，萧墙故应息戈钲。", 
            "龙骧驶骤康藏辙，豹旅威腾靺鞨城。", 
            "长是汉兵耐苦战，河山百世见平成。"
        ], 
        "title": "己酉（一九六九） 北线闻捷 其三", 
        "type": "古风", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "黄昏下阵雨，懒更勘浮辞。", 
            "倥偬当盛明，守愚息声驰。", 
            "丕感无可道，剩积腹书诗。", 
            "史笔既残烧，稗官说与知。"
        ], 
        "title": "黄昏", 
        "type": "古风", 
        "yun": "支"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "昔贤已陈死，道理存遗录。", 
            "筒劄日委积，性情混漓朴。", 
            "晚世发沉埋，淘沙见金玉。", 
            "砒礜杂藏矿，百代犹流毒。"
        ], 
        "title": "读书 其一", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "寰球四万里，那得安宁处。", 
            "人寿百岁间，为欢共几许。", 
            "史记五千乘，灭国真难数。", 
            "存者历众劫，愿今免龃龉。"
        ], 
        "title": "读书 其二", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "中年稍审省，温故知新趣。", 
            "偶或穷渊源，劣能别澄污。", 
            "临老转跌宕，乐仁在守素。", 
            "净照相印心，宛与古人晤。"
        ], 
        "title": "读书 其三", 
        "type": "古风", 
        "yun": "遇"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "冰淩下黄河，中夜晞凝雪。", 
            "阁楼案上书，映反沧海月。", 
            "书中何所云，篇篇忧患字。", 
            "插架复何物，一卷穷愁志。"
        ], 
        "title": "读书 其四", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "芸芸当代士，恻恻多摧亡。", 
            "志长羽翼短，远道或失行。", 
            "欲速转成累，毋为怨匆忙。", 
            "仇限方临世，善爱密归藏。", 
            "利害诤同异，尽邑发倡狂。", 
            "野烧延长林，灾患俦能量。", 
            "燃犀看渊底，鱼龙剧惨伤。", 
            "矫首瞩遥空，孤鸿没河湟。"
        ], 
        "title": "感寓", 
        "type": "古风", 
        "yun": "阳"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "林罅雪尚泫，云意沉将夕。", 
            "慊慊怀所思，寸心渺何极。", 
            "不抱无妄忧，罪至当何说。", 
            "肯同夜梦清，欲与语故实。"
        ], 
        "title": "慊慊", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "何时鯈忽开混沌，恁是洪流砥柱倾。", 
            "万里山川谁凿空，九洲星月与同行。", 
            "衰旺随顺寒喧改，蛮触无为物我争。", 
            "正尔瀰漫多胜业，讵能卅亿共承平。"
        ], 
        "title": "承平虚想 其一", 
        "type": "古风", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "故纸乃劳日夜评，既经更事应心平。", 
            "积疑苦志千分析，落笔真能万众惊。", 
            "静验前人笺楚些，忍看博士堕秦坑。", 
            "喧喧礼法又相聒，五蠹何与六虱争。"
        ], 
        "title": "学习", 
        "type": "古风", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "刍狗残烧勿再神，犹持符咒讹愚民。", 
            "梦惊蚁穴教争斗，师法儒坑盍胥沦。", 
            "有意平生成大业，凭何身死报时人。", 
            "尘污举国拜车后，誓海鲁连不帝秦。"
        ], 
        "title": "无题丙辰九月", 
        "type": "古风", 
        "yun": "真"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "盛明主唯物，努力从农牧。", 
            "光阴惜少壮，劳动是幸福。", 
            "英雄王进喜，钻机震地轴。", 
            "宏图看大庆，油流似川速。", 
            "大寨梯田稼，单穗十斤足。", 
            "学勤老书记，语录正精熟。", 
            "还有小靳庄，诗人满坑谷。", 
            "新歌十件事，造妙胜白俗。", 
            "我志在温饱，艺文非所蓄。", 
            "江山不相助，莞尔莫当哭。"
        ], 
        "title": "盛明", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "阴风一簸荡，宇内几倾覆。", 
            "日炙旱云坼，人间如沸镬。", 
            "精怪迸地出，善良恣屠戮。", 
            "压处千般鬼，莽养五蛊毒。", 
            "相竞剧吞噬，斯民日以蹙。", 
            "川原渐焦枯，百姓何以谷。", 
            "孰料忽阳舒，竟自烹凶族。", 
            "星空没欃枪，分野既清萧。", 
            "迅雷郊市靖，祥云被禹服。"
        ], 
        "title": "精怪", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "门巷归来认故窠，扬尘海宇值清和。", 
            "百年反覆风云会，尤类兴衰岁序多。", 
            "长爱丰标谖语默，正能澹荡抵轗轲。", 
            "不须胜事聊为乐，夜月纵谈一当歌。"
        ], 
        "title": "松泉（一九七九）离家二十年而后还己未访之天津遂宿留三日", 
        "type": "古风", 
        "yun": "歌"
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "狡童信多诈，老成盍罹毒。", 
            "妲已争下流，世论归众恶。", 
            "悠悠黄华史，历劫不计数。", 
            "何物妖与邪，遣种时发作。", 
            "揽起仓黄势，蒸黎恣抓护。", 
            "孑孑灾沴馀，那堪更侵掠。", 
            "殷勤祝天诛，毋使重闪烁。", 
            "殷鉴正不远，恻恻怀先烈。", 
            "箕子歌麦秀，胶鬲隐孤躅。", 
            "玉石同灰尽，葆全唯茕独。"
        ], 
        "title": "妖邪", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": null, 
        "text": [
            "暌离卅载纷挈初，一晤终悭忧患馀。", 
            "洙泗纵然隔精爽，梦魂准拟同舞雩。", 
            "交情慎重金相似，诗句温润玉不如。", 
            "诵得遗编三百卷，伤予何以奠生刍。"
        ], 
        "title": "壬戌（一九八二） 挽浠水徐复观兄", 
        "type": "古风", 
        "yun": null
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "岭头宛委有云横，万壑千岩半雨晴。", 
            "百越峤峰连地脉，三亹涨海激江泓。", 
            "鲸波尾掉惊桴鼓，柳岸沙吹见戍旌。", 
            "桥外吴山正似画，及时谁扫虏尘清。"
        ], 
        "title": "自绍兴至西兴前哨", 
        "type": "律诗", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "一躔岭崤拟潜藏，尽室南奔似靖康。", 
            "花雨双溪泛短楫，风尘百越浣吴装。", 
            "呜呜断角沉残垒，渐渐霜寒落众芳。", 
            "分外清妍南浦月，平湖犹自梦钱塘。"
        ], 
        "title": "度仙霞岭到浦城酬避地浙人", 
        "type": "律诗", 
        "yun": "阳"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "天光浮映一舟轻，浪打寒滩记水程。", 
            "岭上云涵澹嶂碧，埠头涧饮断虹明。", 
            "午钟别浦傍山寺，晚照回峦印渚清。", 
            "画笔倘难到幽邃，欲传遐远待诗成。"
        ], 
        "title": "下天目溪", 
        "type": "律诗", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "晓起乘云上煦煦，川原如绘渐迷糊。", 
            "星辰闪烁长空黤，气象仓皇白日苏。", 
            "娲补杞忧从子笑，移山填海宁吾迂。", 
            "天衢已启初禅意，大地弯成一抹弧。"
        ], 
        "title": "成层圈探险", 
        "type": "律诗", 
        "yun": "虞"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "谁管君王天下事，正宜榜掠教书生。", 
            "雄心渐息盟鸥柳，道谊相亲爱鹿苹。", 
            "兀立前岩看雾雨，犹持残局计亏成。", 
            "平戎万字非长策，著意秋塍学偶耕。"
        ], 
        "title": "永康古山陈龙川墓", 
        "type": "律诗", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "荏苒风尘爱静晖，泫然霜露冷征衣。", 
            "千林红叶飞归雁，七里清光映钓矶。", 
            "落日江湖孤棹去，停云天汉几人违。", 
            "中兴际会俟诸将，秋水汍澜自息机。"
        ], 
        "title": "重过七里泷钓台咏严子陵", 
        "type": "律诗", 
        "yun": "微"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "晓破滩声驶玉澜，际天寒碧万峰峦。", 
            "轮囷古木盘云谷，淡绮茶花焙建漫。", 
            "雨急闽山千瀑泻，湍鸣石窟几龙蟠。", 
            "刻舟可许求遗剑，试作飞腾变化看。"
        ], 
        "title": "崇安雨中晓发沿建溪下行午晴车至南平歇", 
        "type": "律诗", 
        "yun": "寒"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "容易春光发早华，黯然旧地对流霞。", 
            "沉沉智惑悲玄解，悄悄山川息象蛇。", 
            "命意从谁问六合，诗情可自动三巴。", 
            "沱边芳草年年绿，烟霭归飞隔岸鸦。"
        ], 
        "title": "仲春留园感赋嘉陵江上", 
        "type": "律诗", 
        "yun": "麻"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "匹马丛山几度经，每怜小筑依寒汀。", 
            "当初绕室桑杉列，剩有残枝雾露零。", 
            "不惮佐军输豆粟，愿言力役供辎耕。", 
            "州符顷又催版录，村树饥鹃瞥眼青。"
        ], 
        "title": "经秋村作", 
        "type": "律诗", 
        "yun": null
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "频年蛇退猿愁地，竟是橙黄橘绿时。", 
            "辽左云飞收失土，湖边落日照降旗。", 
            "思弥岁月存荣悴，应惜嶙峋待护持。", 
            "默识秋山楼外在，可能陈调赋新词。"
        ], 
        "title": "凯旋杭州", 
        "type": "律诗", 
        "yun": "支"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "万里天山净点埃，翻翻银翼下轮台。", 
            "重关寒雾遮荒漠，坠简流沙掐劫灰。", 
            "若使众人知汎爱，忍令列族漫嫌猜。", 
            "先生夜饮陇头雪，风定穹庐说霸才。"
        ], 
        "title": "覆王耘庄迪化书翰", 
        "type": "律诗", 
        "yun": "灰"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "曲港长桥呼一航，轻烟拂水白如缃。", 
            "已无密树护青闸，留与重萝覆断隍。", 
            "蒲叶菱枝新圩岸，鱼罾蟹舍旧池光。", 
            "十年村市音容改，莫怪泥淤漠魏塘。"
        ], 
        "title": "考察嘉区水利至嘉善 其一", 
        "type": "律诗", 
        "yun": "阳"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "围得太湖渟淡水，故应乎陆渐生成。", 
            "浚通百渎从稼穑，聚落千家足缶罂。", 
            "东海波光寒浸斗，南园花气喜销兵。", 
            "任佗工业烂缦甚，愿托泖云事力耕。"
        ], 
        "title": "考察嘉区水利至嘉善 其二", 
        "type": "律诗", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "曲埼风吹野涨平，有人岸帻听涛声。", 
            "天边蒙气迷辽海，波上轻雷起石鲸。", 
            "未与诸生航弱水，行随妖女没重瀛。", 
            "何曾世外兴哀乐，不向人间著姓名。"
        ], 
        "title": "海边", 
        "type": "律诗", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "园亭还是旧风光，赢得豪华再辩亡。", 
            "门巷回车求故辙，江山负手著新凉。", 
            "抚残陵谷秋深树，泣下埭城雨后螀。", 
            "诵到兰成哀动句，世人宜不薄齐梁。"
        ], 
        "title": "重过金陵", 
        "type": "律诗", 
        "yun": "阳"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "落尽霜枫四野疏，一行滞穗拾西坡。", 
            "惯听枋雀枝头啅，也学怜鸡冻不歌。", 
            "矰缴疑曾逢旅雁，稻粱且莫问笼鹅。", 
            "眼前冥色天将暮，怜尔低飞绕旧柯。"
        ], 
        "title": "寒鸟", 
        "type": "律诗", 
        "yun": "歌"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "超山邓尉俱零落，未必罗浮尚有村。", 
            "画裹钱塘今异昔，鹤归何处认孤墦。", 
            "知难湖上衡门隐，倘许山中壑底存。", 
            "雪后水边犹数树，幽香月笛与招魂。"
        ], 
        "title": "杭州微雪访梅至孤山", 
        "type": "律诗", 
        "yun": "元"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "尝约花时寻洱海，共呼明月照清深。", 
            "春风负我卅年约，不负春风两地心。", 
            "思同器业抛章句，旷望山河到夕阴。", 
            "重峦围得寒潭住，闭置诗人万里忱。"
        ], 
        "title": "寄昆明旧友", 
        "type": "律诗", 
        "yun": "侵"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "先导长河穷九曲，削成华岳置三峰。", 
            "行从陇阪归征马，欲接秦云下断鸿。", 
            "紫塞黄榆皆拱北，浊泾清渭合流东。", 
            "伫看万壑收暝处，留迟潼关夕照红。"
        ], 
        "title": "华山峰顶晴望", 
        "type": "律诗", 
        "yun": null
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "流年暗里淡须眉，眼见经秋草又衰。", 
            "省识亏成宜补过，破除拘检有馀悲。", 
            "诗篇落叶西郊澍，画本闲云后海题。", 
            "何事残编时絓索，拈毫宁与古人期。"
        ], 
        "title": "流年", 
        "type": "律诗", 
        "yun": null
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "桑廛客土足贞安，乐此晴明日日闲。", 
            "礼法世难约阮醉，贫穷天殆厚郊寒。", 
            "溯洄东海嵯崖岸，祇欠西康积雪山。", 
            "曲埼前沿温钓石，夕晖徐步看扬澜。"
        ], 
        "title": "感寓", 
        "type": "律诗", 
        "yun": null
    }, 
    {
        "author": "吴之英", 
        "era": "近现代", 
        "subtype": null, 
        "text": [
            "妙笔补骚经，写出王者艳。", 
            "郁苍众卉中，宁分贵与贱。", 
            "本从香国来，悬岩擢秀蔓。", 
            "绿叶蔚阿若，新华翩巧倩。", 
            "一茎贯心出，孤芳邈无伴。", 
            "香生未开先，开后香仍酽。", 
            "一气涵清虚，自然辟朽烂。", 
            "华时原非聚，既华亦非散。", 
            "如何恋因缘，根尘两不辨。", 
            "臭香由识色，鼻为目所谩。", 
            "蚤知六是一，无妨止作观。", 
            "空假开谢名，世人逐闻见。", 
            "幽谷独流芳，孔子固已叹。", 
            "如来说不得，拈之示笑靥。"
        ], 
        "title": "署画兰偈", 
        "type": "偈颂", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "万峰深处，忆升平朝市，往来诗侣。", 
            "三十余年桑海幻，云梦阴晴难数。", 
            "古刹依然，危楼无恙，几度经风雨。", 
            "钟声隐隐，赚人多少新句。", 
            "此地野鹤蹁跹，閒云自在，何日携筇去。", 
            "寂寂蒲团空影外，一片梅花香浦。", 
            "展卷题名，凭阑话旧，小作溪山住。", 
            "留连佳境，几忘寻棹归路。"
        ], 
        "title": "念奴娇 敬次先恪斋公用姜白石韵题一蒲团外万梅花图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "对名山、留连胜迹，披襟啸吟如许。", 
            "断崖石罅名题遍，洗认苔痕谁主。", 
            "花落处。", 
            "吊芳冢前朝，枉费消魂句。", 
            "春归故浦。", 
            "只翠柏森森，疏梅淡淡，摇曳自千古。", 
            "余剩墨，回首当年醉舞。", 
            "而今寂寞僧户。", 
            "浮云十载浑难说，梦里犹惊鼙鼓。", 
            "招旧侣。", 
            "问拓篆携钟，可有重来赋。", 
            "危楼再据。", 
            "拚青眼情怀，酌醪滋味，抵掌话烟雨。"
        ], 
        "title": "摸鱼儿 侍先讷士公游邓尉，宿圣恩寺，与陈子清合拓邾公牼钟", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "春温绣幄。", 
            "有暗香冉冉，霏雾轻扑。", 
            "莫道珍禽，明月来时，于中消收清福。", 
            "绿窗却展横斜影，任合指、癯仙铃索。", 
            "纵一枝、觅取幽芳，不似喜神浓馥。", 
            "休羡牙签万轴，凭肩且笑语，孤本双读。", 
            "午梦初回，额上花痕，依旧翻新妆束。", 
            "冰姿绰约苕川谱，映雪里、可人如玉。", 
            "问几生、修到同心，好贮阿娇金屋。"
        ], 
        "title": "疏影 梅景书屋", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "霎时永诀，殆今生缘满。", 
            "暮暮朝朝梦魂远。", 
            "恨只恨、亏此一点情天，事不料、真有人生肠断。", 
            "影形相共处，廿四年中，心苦奔波饱经遍。", 
            "安乐未亲尝，死别生离，从今后、我心难遣。", 
            "愿天上、神仙似人间，再盟订他生，白头如愿。"
        ], 
        "title": "洞仙歌 静淑遗照", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "玉砚生云气，一缕缠绵，转眼空花误。", 
            "去此经年，茫茫多少离绪。", 
            "纵访遍、青鸟天涯，镇不料、瑶台迟暮。", 
            "从今与。", 
            "疏香冷月，相怜谁主。", 
            "神兮慰我归来，似旧容华，祗省他不语。", 
            "休说灵犀，情天遗恨难补。", 
            "谩画中、纸帐鸳镫，怅梦里、却无凭据。", 
            "香一炷。", 
            "如愿返魂能否。"
        ], 
        "title": "玉京谣 玉华砚", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "华鬘小劫，了优昙缘否。", 
            "倩影红妆幻非偶。", 
            "想不到、一霎眷属神仙，更番里、风雨断肠时候。", 
            "池塘花半谢，芳草萋萋，绿遍江南忍回首。", 
            "苦在薏心中，玉露盘欹，渐摇曳、铅泪盈袖。", 
            "试返生、香燃疗相思，恨终古无方，笑拈花嗅。"
        ], 
        "title": "洞仙歌 静淑画华鬘倩影图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "玉立自亭亭，翠佩凌波，红情映罗绮。", 
            "新绿芊芊，迎人犹似说，槛袂谁倚。", 
            "忍苦芳心，记纤手、丝丝曾系。", 
            "到而今、独暗伤神，空怅幽蕊。", 
            "奁底。", 
            "旧约星期，素旐把魂招，粉镜重洗。", 
            "小劫华鬘，莫閒辜倩影，洒飘花泪。", 
            "点点相思，总肠断、音书难寄。", 
            "梦回时，香雾还绕仙气。"
        ], 
        "title": "绿盖舞风轻 静淑画莲，次周草窗韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "绿遍池塘草。", 
            "过清明、妒春风雨，春残人渺。", 
            "无可奈何花落去，肠断离情难道。", 
            "忍检点、零星遗稿。", 
            "一念相思更番读，惹伤心、更把心萦绕。", 
            "千万语，总嫌少。", 
            "危楼半角斜阳照。", 
            "问从今、怨怀孤愤，何时能了。", 
            "双眼泪痕乾不透，去去寻思悽吊。", 
            "料地下、应知余抱。", 
            "指望虹桥桥边路，叹青青、一例年年扫。", 
            "非痛哭，即狂笑。"
        ], 
        "title": "金缕曲 绿遍池塘草图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "虹桥路。", 
            "凝望遍绕晴烟，半笼春树。", 
            "凭将栖息安排，倩魂自在，逍遥寄处。", 
            "又凝伫。", 
            "因甚永抛佳景，闭藏深户。", 
            "归来冷落黄昏，只堪对镜，无言暗语。", 
            "閒度。", 
            "春光流浪，惠风飘荡，群花飞舞。", 
            "回首旧情绵绵，离恨多故。", 
            "池塘正绿，犹记秾华句。", 
            "凄清地、孤怀细想，空山徐步。", 
            "愿也寻踪去。", 
            "最怜向晚，攒心万绪。", 
            "还起愁千缕。", 
            "珠泪下，难禁双垂如雨。", 
            "故人更说，一生兰絮。"
        ], 
        "title": "瑞龙吟 虹桥展墓，归次周清真韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "心心向往虹桥路。", 
            "便意著魂来去。", 
            "月底风前知几度。", 
            "一镫相伴，万书堆户。", 
            "镇日凝情处。", 
            "厌厌病绪无朝暮。", 
            "寒食追寻旧时句。", 
            "芳草迎人天亦许。", 
            "故人常恨，乱愁如絮。", 
            "最怕清明雨。"
        ], 
        "title": "青玉案 庚辰寒食，次贺东山韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "自今宵、升镫谜市，放夜时节。", 
            "红萼枝头乍发。", 
            "香烟篆袅漫结。", 
            "记室满、春生金兽热。", 
            "共摇曳、烛影红爇。", 
            "念旧主、离魂顷何许，心情去年别。", 
            "愁绝。", 
            "愤膺诉与谁说。", 
            "听漏永无眠低徊处，隐隐和籁咽。", 
            "嗟异地凄清，孤负明月。", 
            "镜华似雪。", 
            "惟暗消、千古悲欢圆缺。", 
            "惊断朱弦琼钗折。", 
            "梨云香梦痕未灭。", 
            "闷来拥寒衾，思又切。", 
            "祗频唤、绿草春回，仗万叠蛮笺，挽住韶华歇。"
        ], 
        "title": "浪淘沙慢 上元前夕", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "对年年此日最心惊，回忆断肠时。", 
            "记天中节后，猛翻炎浪，珠汗频挥。", 
            "整顿邀凉簟枕，画壁补诗题。", 
            "不道情天里，风雨横吹。", 
            "怎奈终宵宛转，祗愁眉损蹙，红泪双垂。", 
            "听声吞呜咽，万箭簇心悲。", 
            "但从今、孤怀难诉，拚相思、重见永无期。", 
            "聊当我、作他乡客，远别长离。"
        ], 
        "title": "八声甘州 五月十七日", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "伫花阴。", 
            "系离愁几许，仙格借豪簪。", 
            "涕泪家常，宫商国破，英气都付消沈。", 
            "忆春草、闲吟自适，羡月满、枝上并栖禽。", 
            "密护情同，暗浮香冷，何日重临。", 
            "回记去年元夜，有华镫照眼，玉笛吹心。", 
            "疏影黄昏，纹窗绿惨，温梦轻徙难寻。", 
            "恨空负、林泉旧约，剩螺黛、残粉重千金。", 
            "却怨修眉未舒，墨浅愁深。"
        ], 
        "title": "一萼红 湖帆静淑合画群芳册，次姜白石韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "五月风生小阁寒。", 
            "去年酬唱倚阑干。", 
            "几番相对笑言欢。", 
            "绿草池塘诗意思，黄梅时候雨辛酸。", 
            "落花无奈倍悽然。"
        ], 
        "title": "浣溪纱 江深草阁图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "残腊应时飞絮起。", 
            "疏影当窗，闻道花开矣。", 
            "默语天寒浑不计。", 
            "春来秋去真容易。", 
            "二十四年身转逝。", 
            "尘梦惊醒，醒也还疑未。", 
            "回首不堪痴立地。", 
            "直抛万箭攒心泪。"
        ], 
        "title": "蝶恋花 对雪", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "吟篇吐玉。", 
            "载满腔幽恨，花底同宿。", 
            "幻出千娇，百面玲珑，疏香影外无竹。", 
            "天然傲骨神仙态，自不管、风南霜北。", 
            "有洞箫、吹到知音，千载月明非独。", 
            "自古佳人命薄，小庭静悄里，谁伴窗绿。", 
            "一夕无情，雨打风吹，颠倒山丘华屋。", 
            "惊心五月江城暮。", 
            "只唱断、广平遗曲。", 
            "付夜阑、泪湿生绡，忍看画中残幅。"
        ], 
        "title": "疏影 读梅花喜神谱感赋，次姜白石韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "多景楼前，凭高穷目，空怆神处。", 
            "几度登临，欷歔酒酹，两点金焦去。", 
            "南朝往事，东都旧迹，还被断云遮住。", 
            "走江城、麾兵白下，健儿尽道擒虎。", 
            "吴钩且倚，摩洪厓肩，浮玉横江一顾。", 
            "浪拍矶边，浩茫天际，遥指归舟路。", 
            "米颠如此，鹤林图里，客况愁听堠鼓。", 
            "重相问、他年小隐，愿能遂否。"
        ], 
        "title": "永遇乐 登北固山，次辛稼轩韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "齐云夜烬，春梦醒仓皇。", 
            "当年事，孤城上，战云黄。", 
            "丽娃乡。", 
            "烟锁吴宫树，试重认，淘沙骨，悲壮士，埋香冢，泣红妆。", 
            "玉管吹花，北郭青山外，虹月桥长。", 
            "听哀鹃啼血，燕子说寻常。", 
            "衰草干将。", 
            "水沧浪。", 
            "记隆安剑，七姬帨，须眉气，愧潘郎。", 
            "嗟建业南朝恨，共齐梁。", 
            "且思量。", 
            "镫火秋宵里，尚燃遍，九衢香。", 
            "天定数，非人力，孰彭殇。", 
            "一例销沈今古，都拚付、细雨斜阳。", 
            "任苔华碎影，凄点旧宫墙。", 
            "枉断人肠。"
        ], 
        "title": "六州歌头 淮张故宫", 
        "type": "词", 
        "yun": "阳"
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "孤舟曾泛月。", 
            "梦断晴波乍歇。", 
            "樵路盘蛇，邮堤驰马，穿云阙。", 
            "迷眼流霞滴，洗雨燕支发。", 
            "霜酒寒浓，俊游合趁时节。", 
            "破钵。", 
            "泉听彻。", 
            "休误桃源仙窟。", 
            "一线通天，千寻悬壁，棱山骨。", 
            "容易秋华老，冷落吴江阔。", 
            "寄语东皇，重来约探香雪。"
        ], 
        "title": "少年游慢 天平山枫叶，次张子野韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "故丘还在，消沈霸业，繁华非昨。", 
            "到此徘徊，花冷一筝弦索。", 
            "琼楼半角。", 
            "正好梦、罗浮依约。", 
            "危阑倚、落红成阵，不嫌风恶。", 
            "缥缈云屏翠扑。", 
            "向天平回望，可招黄鹤。", 
            "响屧廊遥，忍吊吴宫芳若。", 
            "疏香领略。", 
            "渐雾隐金阊城郭。", 
            "閒自乐。", 
            "酒醒暮烟低幕。"
        ], 
        "title": "雪狮儿 虎丘", 
        "type": "词", 
        "yun": null
    }, 
    {
        "author": "吴妍因", 
        "era": "近现代", 
        "subtype": null, 
        "text": [
            "一览江天阔，跫然登古邱。", 
            "拱辰卑远岫，宗海束横流。", 
            "珠履客安在，棘门君便休。", 
            "空留黄歇土，孰与吊千秋。", 
            "当车螳臂自高擎，百败原知无一成。", 
            "犹有孤城堪效死，谁言小吏可偷生？", 
            "五更独转偕亡曲，千古如闻速砍声。", 
            "碧血写成垂世史，行间正气尚纵横。"
        ], 
        "title": "登君山", 
        "type": "古风", 
        "yun": null
    }, 
    {
        "author": "吴妍因", 
        "era": "近现代", 
        "subtype": null, 
        "text": [
            "巨炮一声天地骇，黄鹤白云颜色改。", 
            "民军四起百城开，势如天吴倒沧海。", 
            "问君何所求，荣封不用万户侯，但为民族争自由。", 
            "问君何所喜，彰身不用百端绮，但使民权奠厥底。", 
            "问君何所欲，食禄不用千钟粟，但愿民生裕以足。", 
            "我家大国踞亚东，山环海抱江河通。", 
            "五千馀年文化古，四百兆众风习同。", 
            "况秉遗教民为贵，至治一本天下公。", 
            "但得小康亦讲武，守土讵敢怠事功。", 
            "故能安坐抚戎狄，存亡续绝济困穷。", 
            "孰知子孙铸大错，忘却全民恣独乐。", 
            "君权日长民气消，散沙一盘势历落。", 
            "遂用纷纷变于夷，金戈铁马滋侵略。", 
            "篡夺诡称天命归，满洲牧竖亦龙飞。", 
            "南面巍巍圣天子，千牙百爪噬择肥。", 
            "吁嗟民之肉，日日果其腹。", 
            "吁嗟民之皮，夜夜供寝宿。", 
            "彼为刀俎民禽犊，婢膝奴颜久觳觫。", 
            "君不见民苦饥，彼肉糜，民号寒，彼锦衣。", 
            "民栖荆棘彼金墀，民步艰难彼玉螭。", 
            "利用厚生孰与谋，艰危穷困谁提携。", 
            "尤恨中原窃据久，忝颜视之若固有。", 
            "开门长揖碧眼儿，捉襟不觉辄露肘。", 
            "鸦片战后七十年，全国利权丧八九。", 
            "罔知更始作新民，但行狙术愚黔首。", 
            "爱国志士屡诛锄，黄花新骨积成阜。", 
            "自云太阿朕所持，弗与家奴宁赠友。", 
            "嗟我堂堂七尺躯，岂甘久作辕下驹。", 
            "脱羁释轭在今夕，奋身不更待须臾。", 
            "碌碌文籍徒，投笔辞草庐。", 
            "蚩蚩垄亩夫，辍耕相与俱。", 
            "工不陈绳墨，贾不较锱铢。", 
            "更有梁家娘子花家姝，裙腰不繫双明珠。", 
            "一夫援鼓桴，万众投袂呼。", 
            "殒元残骸讵所惜，誓欲北缚南单于。", 
            "君不见巴黎公社血如雨，民主之旗初以举。", 
            "北美独立战八年，共和业绩差可许。", 
            "接踵继武今其三，尽善尤冀青出蓝。", 
            "民族民权与民生，骊龙之珠在必探。", 
            "但愿民之倒悬得解放，存仁取义心所甘。", 
            "亦期功成身勇退，卖刀买犊乐且耽。", 
            "呜呼，民国之民贤于帝国之天子，民之成军旨在此。", 
            "我今奋起伸此旨，此旨不伸不如死。"
        ], 
        "title": "民军谣", 
        "type": "古风", 
        "yun": null
    }, 
    {
        "author": "吴妍因", 
        "era": "近现代", 
        "subtype": null, 
        "text": [
            "猿公沐而冠，赫赫据林莽。", 
            "呼啸凭高枝，俨然群猴长。", 
            "分庭疾凤麟，用谲幻魍魉。", 
            "爪牙遍四方，贤俊尽一网。", 
            "自云天命归，窃作非分想。", 
            "从此启争端，山谷滋扰攘。", 
            "嗟哉鹦鹉群，戢翼甘厮养。", 
            "巧鼓如簧舌，啧啧相庆赏。", 
            "惟公具雄才，暴乱资扫荡。", 
            "非公秉大钧，纪纲孰执掌。", 
            "众口肆喧呶，群盲相应响。", 
            "欲教猱升木，己亦扶摇上。", 
            "焉知非族类，终不关痛痒。", 
            "今虽借一枝，终必跌千丈。", 
            "兔死狗且烹，口舌安可仰。"
        ], 
        "title": "鹦鹉歌（讥进步党）", 
        "type": "古风", 
        "yun": "养"
    }, 
    {
        "author": "吴妍因", 
        "era": "近现代", 
        "subtype": null, 
        "text": [
            "岂无夭桃枝，著花红满陌。", 
            "岂无纤柳条，与花相映射。", 
            "乃作石上松，岑寂凝寒碧。", 
            "我知画工意，握笔慎所择。", 
            "以彼桃与柳，先秋辄狼藉。", 
            "曷若虬龙姿，淩霜节不易。"
        ], 
        "title": "题画松", 
        "type": "古风", 
        "yun": "陌"
    }, 
    {
        "author": "吴妍因", 
        "era": "近现代", 
        "subtype": null, 
        "text": [
            "体操之室一茅宇，杈枒聊以蔽风雨。", 
            "飞舞纷腾数百人，游戏此间称乐土。", 
            "一朝风雷掠地来，竹梁芦顶俱尘埃。", 
            "粪土之墙无久理，颠危欹仄况朽材。", 
            "朽材材朽翻且覆，雀跃小儿停马竹。", 
            "先生为召良工来，土石纷纷聚大木。", 
            "相期基础久且坚，百年矗立无挫衄。", 
            "吁嗟破屋可轮奂，安危新旧移时换。", 
            "出门肃杀秋气凉，登临莫望吴江岸。", 
            "吴江冷落暗吴山，绿树焦黄忽已半。", 
            "林峦破碎无人修，狐貉豺狼滋窃窜。", 
            "诸生诸生气峨峨，会欲拔山操斧柯。", 
            "苍天可补待女娲，蓐收暴殄如之何。"
        ], 
        "title": "重建体操室示诸生", 
        "type": "古风", 
        "yun": null
    }, 
    {
        "author": "吴妍因", 
        "era": "近现代", 
        "subtype": null, 
        "text": [
            "民四八七天朦胧，奔腾澎湃来飓风。", 
            "初时众庶悉称快，郁热所以和其衷。", 
            "既而猛厉世无匹，往来驰骋磨苍穹。", 
            "势如天吴倒海水，席卷大陆包长空。", 
            "天惊石破雨骤至，巨鳌直捣冯夷宫。", 
            "又如乖龙倏夜走，张牙特兀沧溟东。", 
            "万灵呼啸作旗鼓，千鳞百介纷相从。", 
            "俄顷乾坤失颜色，九州一气翻鸿濛。", 
            "雷门震吼日未已，夜半犹闻声隆隆。", 
            "芥舟桑田何足数，江头百姓皆沙虫。", 
            "长城隳颓天柱折，爪牙一瞥何其雄。", 
            "可怜野老久恬坐，昨日之日蓬庐红。", 
            "惊涛骇浪挟之去，追随魍魉抛孙童。", 
            "助化长鲸吐淫水，涓涓泛滥尧天洪。", 
            "呜呼，吾闻础润月晕各有兆，众生无乃初矇瞳。", 
            "何不坚堤实土固吾圉，乃令风姨肆虐，挟其万钧之力而来攻。"
        ], 
        "title": "飓风叹", 
        "type": "古风", 
        "yun": null
    }, 
    {
        "author": "吴妍因", 
        "era": "近现代", 
        "subtype": null, 
        "text": [
            "贾生过暴秦，陶公咏荆卿。", 
            "我师二人意，像政饰庠黉。", 
            "峨峨冠冕旒，拂拂垂络缨。", 
            "衰衣绘龙藻，剑佩杂琼瑛。", 
            "飒飒须眉间，戾气颇纷呈。", 
            "长目习狼顾，蜂准如钩撑。", 
            "口阖犬牙突，颧高獾颊横。", 
            "俨然豺虎姿，专制临百城。", 
            "象物既铸鼎，秉笔复题名。", 
            "谥之曰魔王，大书榜诸楹。", 
            "我故疾秦王，慨然思荆生。", 
            "匕首未见中，铁锥亦无成。", 
            "安然死沙丘，身首犹相盛。", 
            "天道不可知，众目空怒瞪。", 
            "作此代陈尸，三日不一振。", 
            "终之付楚炬，顷刻加煎烹。", 
            "示与众共弃，聊以报焚坑。", 
            "讵彼主校者，目骇心震惊。", 
            "谓我有所激，忿忿示不平。", 
            "深恐触时忌，巢覆卵亦倾。", 
            "欲我撤之去，与我争硁硁。", 
            "一笑逊谢之，区区但编氓。", 
            "愧不知时事，岂怀愤世情。", 
            "藉曰有所指，亦莫与抗争。", 
            "荆卿久绝迹，力士复销声。", 
            "况乃迂且腐，辞拙不知兵。", 
            "未能斥辛垣，尤怠篝狐鸣。", 
            "徒为儿戏事，诚何足重轻。", 
            "偶语倘不免，菹醢愿独撄。", 
            "转可不蹈海，徒饱鲨与鲸。", 
            "不则且苟延，他日看子婴。"
        ], 
        "title": "苏校十周年纪念书事", 
        "type": "古风", 
        "yun": null
    }, 
    {
        "author": "吴妍因", 
        "era": "近现代", 
        "subtype": null, 
        "text": [
            "夙昔慕鲁连，挟愤欲蹈海。", 
            "嗣乃笑其愚，何不看胡亥。", 
            "今知冢中骨，及躬且危殆。", 
            "倘得一睹之，保身吾岂怠。", 
            "吾师明月珠，晔晔多光彩。", 
            "不甘遗暗途，且欲资甄采。", 
            "遂奋紫骝驹，长安逐驽骀。", 
            "期展千里足，昂昂致高垲。", 
            "岂意志未伸，忽值城邑改。", 
            "一夫弄权柄，万方沸鼎鼐。", 
            "异军倏然起，民意未可绐。", 
            "固有旧田园，犹得滋兰茝。", 
            "天命已可知，所望归而待。", 
            "奈何一嗟跌，默默以千载。", 
            "北望泪沾裾，魂兮尔安在。", 
            "焉得复归来，雷音听奏凯。"
        ], 
        "title": "悼杨师月如", 
        "type": "古风", 
        "yun": "贿"
    }, 
    {
        "author": "吴妍因", 
        "era": "近现代", 
        "subtype": null, 
        "text": [
            "地炎松不荣，水灼莲难种。", 
            "榛榛枳棘间，翘然栖独凤。", 
            "是非藩篱鴳，矫矫颇自重。", 
            "常怀觉世情，数作华胥梦。", 
            "飞飞涉南溟，日与鸦雀共。", 
            "哕哕时一鸣，哀婉追屈宋。", 
            "嗟哉孔雀群，金翠徒错综。", 
            "奔走事鹰鹯，分馂恣享用。", 
            "上通北林枭，窃纳珊瑚贡。", 
            "嫉视南海鹏，陈尸讥腹洞。", 
            "奋起一斥之，理直辞切中。", 
            "披谬揭瑕疵，备使心骇痛。", 
            "因之恨刺骨，呶呶交口鬨。", 
            "夺我栖息枝，绝我梁粟供。", 
            "一笑谢锦禽，无乃多所壅。", 
            "尔宇不我容，岂乏连云栋。", 
            "尔粮不我资，岂乏芸香俸。", 
            "吾舌今犹存，未废广长弄。", 
            "吾音非恶声，应者风雷哄。", 
            "尔虽难与言，吾道必得众。"
        ], 
        "title": "独凤吟", 
        "type": "古风", 
        "yun": null
    }, 
    {
        "author": "吴妍因", 
        "era": "近现代", 
        "subtype": null, 
        "text": [
            "喁喁我娇妻，忽欲得所有。", 
            "晨出为人师，旰归学慈母。", 
            "或抚邻家儿，嗟赏不绝口。", 
            "或弄洋磁娃，摩挲不释手。", 
            "一朝月入怀，喜若获琼玖。", 
            "弗嫌心作酸，莫掩腹如阜。", 
            "绣襁早为计，瑰玮兢兢守。", 
            "日既逼大期，执教仍不苟。", 
            "晨出昃未归，惟见来女友。", 
            "告以赴医院，蚌珠待急剖。", 
            "闻之陡然惊，咄咄绕室走。", 
            "俄顷消息传，云已举一牡。", 
            "妇安婴亦肥，咸曰吉无咎。", 
            "入院探视之，惴惴觇螓首。", 
            "其颜虽失常，其身幸释负。", 
            "护士抱婴至，珍惜倍玩偶。", 
            "耳大鼻端直，生涡颊晕酒。", 
            "面目与两亲，相似十八九。", 
            "妻言此宁馨，君予我所受。", 
            "相爱果结晶，美秀无出右。", 
            "予为锡嘉名，复祝成长后。", 
            "兼备知仁勇，克享福禄寿。", 
            "具有一技长，济世垂不朽。", 
            "慎忽类乃翁，徒学杜陵叟。", 
            "拥鼻吟咿嗡，诗成但覆瓿。"
        ], 
        "title": "二月十一日未初生子菲", 
        "type": "古风", 
        "yun": "有"
    }, 
    {
        "author": "吴妍因", 
        "era": "近现代", 
        "subtype": null, 
        "text": [
            "男似蓝田玉，女如沧海珠。", 
            "生女不生男，其田殆荒芜。", 
            "生男不生女，为海亦偏枯。", 
            "妻既两生男，自憾一女无。", 
            "数载强节育，一旦防制疏。", 
            "不觉有所得，惴惴心纷如。", 
            "但冀门设帨，复恐户悬弧。", 
            "是夕临大期，腹痛若剖刳。", 
            "急起为速医，不惮霜载途。", 
            "须臾偕医至，入门闻惨呼。", 
            "俄顷告蒂落，肥婴坠呱呱。", 
            "痛定问奚似，言弗与母殊。", 
            "闻之倚枕笑，身倦意态舒。", 
            "诩为己所欲，昊天乃不孤。", 
            "妻既乐生女，我亦庆获雏。", 
            "为祝珠与玉，灿灿罗庭除。", 
            "他日一耿光，经天若金乌。", 
            "行烛长夜旦，兼煦万物苏。", 
            "勿仅慧且淑，皎皎耀名都。"
        ], 
        "title": "一日十八日寅初生女芳", 
        "type": "古风", 
        "yun": null
    }, 
    {
        "author": "吴妍因", 
        "era": "近现代", 
        "subtype": null, 
        "text": [
            "朝作流离鸟，暮为颠簸船。", 
            "流离三万里，颠簸四五年。", 
            "天风歌嘹唳，海水舞潺湲。", 
            "蹇蹇道路长，憧憧日月遄。", 
            "翼敝桡亦坏，底止尚茫然。", 
            "忆昔在京邑，中隐获一椽。", 
            "雕窗息鸾影，明镜耀金钿。", 
            "春看花馥郁，夏履草葱芊。", 
            "秋对月皎洁，冬映雪清妍。", 
            "行乐江湖畔，访古钟摄巅。", 
            "虽不居要津，且喜鲜挂牵。", 
            "虽亦凛坚冰，且幸时可延。", 
            "安内以攘外，朝论正喧阗。", 
            "况有长城在，胡不高枕眠。", 
            "焉知旄头星，白日北陆躔。", 
            "骎骎窥南土，蹀蹀逾长川。", 
            "长城莫能禦，沃野多弃捐。", 
            "未几挟风雷，金阙觑鹰鹯。", 
            "倏忽荡心镜，砰訇破齿田。", 
            "都人如燕雀，孰不避馋涎。", 
            "我亦有妻子，讵敢稍留连。", 
            "是年八一五，瑟缩屋东偏。", 
            "迟明送之出，鹰鹯飞又翩。", 
            "仓皇走城南，临别泪涟涟。", 
            "独归宿空房，甑尘突不烟。", 
            "霜鹘日夕至，伺击无空拳。", 
            "杀人宁暇择，往往及婵娟。", 
            "芳体逐尘散，玉肢著树缠。", 
            "殷殷撼我屋，电掣雷盘旋。", 
            "奔腾四五日，窗破瓦欲穿。", 
            "长官主疏散，率先遣骖驙。", 
            "载笔督群彦，择地理简编。", 
            "从兹谢乔木，幽谷慨莺迁。", 
            "儃佪屯余车，妻子喘随肩。", 
            "卢家文杏梁，无复燕翩翾。", 
            "一秋居屯溪，身安心悬悬。", 
            "不信竟败衄，犹冀捷书传。", 
            "谁言九重城，便尔倒坤乾。", 
            "百官鸟兽散，万姓沟壑填。", 
            "闻耗宵不寐，啜泣泪如泉。", 
            "通路皆阻塞，行朝奚所便？", 
            "百计发辎车，果腹饮无饘。", 
            "逻脧若惊雁，突击防饥鸢。", 
            "徘徊赣江渡，踯躅湘渚边。", 
            "狼狈十馀日，足胝手亦胼。", 
            "归班复蚁徙，所部幸蝉联。", 
            "遑遑走江夏，汲汲扣艟舷。", 
            "曲曲穿巫峡，巍巍仰渝廛。", 
            "遂作陪都客，仍如鱼离渊。", 
            "蜀山虽盘郁，川俗非所沿。", 
            "巴人不入耳，苦笋难下咽。", 
            "差喜远兵革，又幸若洞天。", 
            "且复薪米贱，苟可性命全。", 
            "汉儿五百万，慷慨遏狂颠。", 
            "金城守之固，铁马障不前。", 
            "投閒且吟诗，蛾眉赋连篇。", 
            "一年未暖席，百城仍抉键。", 
            "江汉化辽易，秦楚逼幽燕。", 
            "踆乌旋飞临，垂尾曳羲鞭。", 
            "投掷过百万，俄顷火炎燀。", 
            "岚厓半焦土，城郭无完砖。", 
            "莫敢居大邑，乃复裹敝毡。", 
            "入山依野寺，兀坐学枯禅。", 
            "伛偻陟坡陀，蹭蹬履陌阡。", 
            "犹幸妻子健，未绝诗书缘。", 
            "朝阳几延伫，秋月三度圆。", 
            "封狼益豕突，长蛇复蠖卷。", 
            "匪独倾弹雨，流血鸣溅溅。", 
            "抑且封丸泥，漏卮塞涓涓。", 
            "四壁绝陈粟，三家擅鲁权。", 
            "中外渔益竭，上下利犹专。", 
            "因之百物贵，法币类草笺。", 
            "尺布逾一金，升米累万钱。", 
            "举家濒顑颔，卒岁罔肥鲜。", 
            "分粱惭杜佐，散财感沈铨。", 
            "故妇遗弱息，远处沪与滇。", 
            "病久鲜赡恤，书来泄忿悁。", 
            "念彼各艰窘，使我心拘挛。", 
            "吾身既坎壈，皇舆尤踬蹎。", 
            "兰椒况当路，萧艾率在先。", 
            "充帏苏粪壤，饰体揽黄蔫。", 
            "纤纤织贝锦，切切屏朱弦。", 
            "钩探及幽眇，劫夺甚渔佃。", 
            "荃蕙谓不好，诛锄累百千。", 
            "眩人逞巧说，欺世盗重玄。", 
            "黄钟毁路侧，瓦釜陈庙堧。", 
            "口缄心亦防，豆泣萁益煎。", 
            "阊阖徒怅望，欃枪任高褰。", 
            "若忘鹡鸰原，眈眈肆巨狿。", 
            "左思有娇女，铤走甘迍邅。", 
            "亦未亏昭质，焉能终寒蝉。", 
            "仗马偶一鸣，俄顷招讥諓。", 
            "黠者乐人祸，长者为我怜。", 
            "投钩剖鱼腹，射影惊杯弦。", 
            "謇謇祢正平，自谓无所骞。", 
            "所遇非表祖，宁惧加刀鋋。", 
            "依然挺异质，仍自抱芳荃。", 
            "政见虽枘凿，教育尚钻研。", 
            "世既崇曲学，独不讳真诠。", 
            "狂飙撼榆枋，只鴳飞蹁跹。", 
            "枪欲守藩篱，弗计力孔绵。", 
            "与俗又乖迕，文举为愕懁。", 
            "妻引昌黎箴，为戒屡不悛。", 
            "但觉形役苦，益使肌肉朘。", 
            "嗟我意灰懒，不乐久备员。", 
            "嗟我年衰老，徒自张空弮。", 
            "长吟归去来，窃欲效前贤。", 
            "高卧落花津，閒钓缩项鳊。", 
            "踟蹰念前途，驻马据鞍鞯。", 
            "吾室危已毁，吾土耻未湔。", 
            "复无田可耕，何所容言还？", 
            "欲从吾女游，路障密于缏。", 
            "进退颇失据，郁结孰与宣。", 
            "孔融为我谋，孟光勖逸旃。", 
            "磬襄昔乘桴，飘然脱涡旋。", 
            "受命学浮海，自疏期远愆。", 
            "乃便甘远适，吉占命筳篿。", 
            "冠云被明月，秣马张离筵。", 
            "即欲去故居，惬当其忘筌。", 
            "阁老本机智，处事尤巧儇。", 
            "一笑遣之去，若曰放青莲。", 
            "啾啾鸣玉龙，郁郁驾云軿。", 
            "忍泪辞故旧，长流拟郑虔。", 
            "少焉发郢都，虬螭飞蜿蜒。", 
            "邈邈神高驰，直欲超八埏。", 
            "迟暮路修远，穷老志益坚。", 
            "去去不顾返，没世亦已焉。", 
            "移家抵南洲，横海如白鹇。", 
            "回首望故闾，所见惟烟寰。", 
            "惘惘不能忘，且复临市阛。", 
            "白朱访素识，由赐认通班。", 
            "为言邦多难，辄使泪暗潸。", 
            "乃欲习货殖，由是积铢锾。", 
            "蔚成一杯水，用滋九畹蕳。", 
            "岂云此间乐，暇日聊偷閒。", 
            "所居依大国，其势初非孱。", 
            "虽亦畏天骄，马盘弓未弯。", 
            "言方争坛坫，力足制贪顽。", 
            "信使况在秦，庸斧敢弄般。", 
            "谓必能固圉，无虑不转圜。", 
            "宁知未匝月，忽亦两目眅。", 
            "附庸撄先发，尺土争触蛮。", 
            "相持不兼旬，首邑嗥狼豻。", 
            "昔尔黄金国，不惜兵资奸。", 
            "弹火焦吾土，隔岸看纷斑。", 
            "孰知彼逄蒙，一旦甲胄擐。", 
            "相射挟羿箭，己亦罹忧患。", 
            "虎戚卒自贻，天道信好还。", 
            "所遇益艰窘，岂暇遽怨讪。", 
            "为皮既不存，为毛孰援攀。", 
            "况闻南下马，视我如草菅。", 
            "同种相蹂躏，惨酷不假颜。", 
            "侦骑索微末，军帖既屡颁。", 
            "形势咫尺逼，逋逃跬步艰。", 
            "仓皇试奔窜，黧面乱髻鬟。", 
            "百物悉委弃，囊空心不悭。", 
            "欲访桃花溪，安得首阳山。", 
            "今日入椰谷，明日依水湾。", 
            "不计道路僻，宁惜肢体𤸷。", 
            "蕉叶持作盘，两餐五指闲。", 
            "筐箱据为床，蚁齧肤斑斓。", 
            "举足粪见搏，濯缨泉不潺。", 
            "乃觉此间苦，百倍青木关。", 
            "茫茫四月馀，仆仆百里间。", 
            "往来皆荆棘，出入见豺獌。", 
            "诚如釜底鱼，徒使头额殷。", 
            "悄悄顾妻子，咄咄抚刀环。", 
            "如悔学管宁，恨不作老鳏。", 
            "孺子初生犊，虎口心不酸。", 
            "窃笑乃翁怯，嬉游仍百端。", 
            "贤妻强慰藉，丈夫宜达观。", 
            "人生天上月，岂能永团圞。", 
            "当时不慎处，远游遽离官。", 
            "今日即碎首，求仁孰怨叹？", 
            "比闻苏却德，长驱迫波兰。", 
            "不义且自毙，大难终必安。", 
            "我国虽疲敝，吾民识忠奸。", 
            "亦必策丹凤，九霄振羽翰。", 
            "举世既安辑，一家焉用完。", 
            "矧传垂钓人，其网既少宽。", 
            "君不当要路，未必触渔竿。", 
            "纵然无可免，楚囚繫南冠。", 
            "亦既老且朽，何惜一命拚。", 
            "同胞千万人，少俊拟琅玕。", 
            "名侨数百辈，豪富匹金銮。", 
            "且多遭不测，如叶任摧残。", 
            "拚者既繁夥，为鬼讵孤单。", 
            "刑或免妻孥，俗尚周饥寒。", 
            "贱躯固粗健，颇能调熊丸。", 
            "儿女渐成长，得似谢与潘。", 
            "勿更为多虑，嗒焉摧心肝。", 
            "我闻妻所言，破涕强为欢。", 
            "濡毫写流离，不点铅与丹。", 
            "一慨家山破，二悲蜀道难。", 
            "三嗟余一门，泛海值波澜。", 
            "且逾二千言，言冗意未殚。", 
            "流离复流离，道阻路漫漫。", 
            "何处息倦羽，何日越险滩？", 
            "依依比双翼，哕哕鸣回鸾。", 
            "泛泛驾一叶，款款登仙峦。", 
            "仙峦即玄圃，有女临瑶坛。", 
            "纷披树众芳，花错云纠蟠。", 
            "锄强弭战伐，但见工农攒。", 
            "各尽其所能，各取其所干。", 
            "旧染一时洗，新化如露漙。", 
            "贤于武陵溪，民生乐且弁。", 
            "此境良可致，殊异梦邯郸。", 
            "而我危旦夕，安得一盘桓？", 
            "念念长叹息，啧啧徒呼欢。", 
            "呼欢其未已，一曲歌欲阑。", 
            "掷笔起徘徊，墨泪相和弹。", 
            "妻言良可感，我泪殊未乾。"
        ], 
        "title": "流离篇", 
        "type": "古风", 
        "yun": null
    }, 
    {
        "author": "吴妍因", 
        "era": "近现代", 
        "subtype": null, 
        "text": [
            "吁嗟吾子与吾女，行矣如雏举而羽。", 
            "学飞便尔去亲怀，长路啾啾若雁侣。", 
            "翩然共诣新大陆，一饮一啄自争取。", 
            "垂老别儿心更伤，欲言不言哽我语。", 
            "踟蹰目送上征途，不觉纷纷泪如雨。", 
            "相依已各十馀年，长者未冠次随肩。", 
            "幼女娇憨更童稚，虽皆英俊实可怜。", 
            "三年避寇家多赖，负米采薪挑野菜。", 
            "时复履险入西郊，甘为肩贩或乞贷。", 
            "奔走差免一门饥，孜孜未与书数离。", 
            "英语日夕承母教，其功倍蓰绩益奇。", 
            "既见飞将西击寇，蕞尔斯邦庆获救。", 
            "中原北望尚兵连，欲归不得仍远逗。", 
            "儿女依然供驱遣，穷难辄送惟苦斗。", 
            "忽传彼美鱼书来，许我壮游一骋怀。", 
            "我图缩食减担负，游学忍先遣尔侪。", 
            "幸有姻亲在彼所，暂可无虑盐米柴。", 
            "吁嗟吾子与吾女，行矣行矣其勉哉。", 
            "临歧强忍拭泪眼，千言一语相劝勉。", 
            "面命但将要义陈，荦荦三章不繁衍。", 
            "首愿此去仍相爱，长者作则幼企逮。", 
            "勿效彼邦忽亲情，骨肉寡恩金是拜。", 
            "次愿此去仍刻苦，学业勤修阙自补。", 
            "勿效彼邦恣淫乐，朝惟酣歌夜恒舞。", 
            "三愿此去学业成，他日造福裕民生。", 
            "勿效彼邦集资产，上下斤斤利交征。"
        ], 
        "title": "送菲萍芳赴美游学", 
        "type": "古风", 
        "yun": null
    }, 
    {
        "author": "吴德功", 
        "era": "近现代", 
        "subtype": null, 
        "text": [
            "火燄山高冲牛斗，中列奇峰九十九。", 
            "丹崖赤嶂错落排，几疑巨灵细分剖。", 
            "势如众笏参碧天，天梯石栈接云烟。", 
            "东升晓日穿山出，槎枒木梳空际悬。", 
            "一峰未尽一峰起，山光赫赫难迫视。", 
            "巉岩森罗锦屏开，屴崱高撑玉笋峙。", 
            "树木高下蔚参差，点缀峰容景争奇。", 
            "松柏樟楠挺幽耸，继长增高势弥危。", 
            "嶙峋怪石悬崖立，伛偻磬折向人揖。", 
            "夕阳返照光四射⑾，俯压培塿何岌岌。", 
            "噫嘻宇内多名山，海外⑿得此真奇观。", 
            "声教何时⒀化蛮触，披襟猿引绝顶攀⒁。"
        ], 
        "title": "九十九峰歌", 
        "type": "古风", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "尧舜世，道光时，十八年，二月卯。", 
            "春分节，八日花朝。", 
            "良辰揽揆嘉名诏。", 
            "伯仲间怜偏小。"
        ], 
        "title": "石莲七十七自寿词 其一 正宫端正好", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "则记俺，梅岭边，戏鼓桃。", 
            "柳江边，度龀髫。", 
            "又随侍大河嵩岳，承恩泽，移畿辅，路近云霄。", 
            "向黔灵，指节旄。", 
            "返终南，听鼓鼛。", 
            "拜先主君臣祠庙。", 
            "更曾经雨霖铃骡网蜀道。", 
            "严亲又视之江学，慈母归依故里乔。", 
            "祇未得龛赭观潮。"
        ], 
        "title": "石莲七十七自寿词 其二 滚绣球", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "一霎时，降严霜，杀百草。", 
            "堂萱老。", 
            "一霎时，陈封章，请解职，庭椿耄。", 
            "一霎时，去钱唐，携琴鹤，归途绕。", 
            "一霎时，读蓼莪，念生我，天不吊。", 
            "兀的不痛杀人也么哥，兀的不闪杀人也么哥，祇剩得，弟与兄，叔合侄，三人了。"
        ], 
        "title": "石莲七十七自寿词 其三 叨叨令", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "柳下专心祀枣糕。", 
            "汁染宫袍。", 
            "科名连岁榜头标。", 
            "咸与籍，侥倖得连镳。"
        ], 
        "title": "石莲七十七自寿词 其五 小梁州", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "春闱独愧泥金报。", 
            "空惹人七次牢骚。", 
            "永使我落孙山，文憎命，长辞号舍，焚砚学君苗。"
        ], 
        "title": "石莲七十七自寿词 其六 么", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "登仕版，冬官雅操。", 
            "屯田韵号。", 
            "惊遇攀髯，仙去鼎湖，遏密箫韶。", 
            "出燕郊。", 
            "神路缭。", 
            "六年照料。", 
            "博得个把一麾，柳湖瞻眺。"
        ], 
        "title": "石莲七十七自寿词 其七 上小楼", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "惊心的鲸奔龙跳。", 
            "金堤走埽。", 
            "千万兴工，百万赈饥，拯此鸿嗷。", 
            "人牵茭。", 
            "粟空廒。", 
            "百般竭蹶，都只为郑州口决黄流倒。"
        ], 
        "title": "石莲七十七自寿词 其八 么", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "因之迁调。", 
            "任以领袖，使继欧包。", 
            "一心慎恤刑章考。", 
            "阳世阴曹。", 
            "一重轻严如斧钺，一出入判决秋毫。", 
            "十八年为郡守，落得个循资旧套。", 
            "衣绣斧方操。"
        ], 
        "title": "石莲七十七自寿词 其九 满庭芳", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "又三年，督转漕。", 
            "朝牵挽，夜叫嚣。", 
            "受挑剔费尽中间饱。", 
            "令正供入天庾，精合糙。"
        ], 
        "title": "石莲七十七自寿词 其十 快活三", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "■忽开海岛。", 
            "幕忽危燕雀，蓦地听蒙尘耗。", 
            "麻鞋行在路迢迢。", 
            "有似失群鸟。", 
            "望秦关一时怎到。", 
            "觐天颜，恩莫报。", 
            "抛江鱼味好。", 
            "听闽猿清叫。", 
            "命去掌提刑稿。"
        ], 
        "title": "石莲七十七自寿词 其十一 朝天子", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "议和成赔偿最要。", 
            "搜索盈余，增加税繇。", 
            "白下开藩，又返三山棹。", 
            "罗掘成空，桑孔为劳。", 
            "粥无米妇难巧。"
        ], 
        "title": "石莲七十七自寿词 其十二 四边静", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "都统署，天津新撤须探讨。", 
            "又调我京畿镇剿。", 
            "光阴两月圣恩叨。", 
            "许乘轺驻沪巡瞭。", 
            "特设置邮传紫电三年领。", 
            "要整饬光射金蛇万里遥。", 
            "恰日俄兵事肇。", 
            "天传朔雁，水递文鳐。"
        ], 
        "title": "石莲七十七自寿词 其十三 耍孩儿", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "漕京通，五日期，去章江，二水滔。", 
            "会城正涉欧西教。", 
            "笙歌酒醴娱来使，议抵罚赔结外交。", 
            "又是萍江鬨闹。", 
            "直动了兵联四省，方落得凯奏金铙。"
        ], 
        "title": "石莲七十七自寿词 其十四 五煞", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "佐邮传，过一年，抚河南，悲两朝。", 
            "官从旧地迁才乐，重看竹马儿童老。", 
            "渐见鹓鸾旧侣凋。", 
            "只为从民所好。", 
            "因矿务横生牴牾，博得个解镇逍遥。"
        ], 
        "title": "石莲七十七自寿词 其十五 四煞", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "退院僧，瘦骨支，旧宫人，白发飘。", 
            "归来不用船合轿。", 
            "三椽老屋宣南寄，几点晨星日下遭。", 
            "真率会情共表。", 
            "且相与素心朝夕，问答渔樵。"
        ], 
        "title": "石莲七十七自寿词 其十六 三煞", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "忽渔阳，鼙鼓喧，倏神京。", 
            "襁负逃。", 
            "城头头白乌飞噪。", 
            "随行带屋蜗难学，失路投林燕觅巢。", 
            "幼安避辽东早。", 
            "从此便鸿冥蠖屈，迹晦身韬。"
        ], 
        "title": "石莲七十七自寿词 其十七 二煞", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "鼓儿词，贾凫西，道情歌，郑板桥。", 
            "旁人莫把痴顽笑。", 
            "快无祢鼓挝千杖，清少牙琴按七条。", 
            "权当作歌合啸。", 
            "博得个心闲梦稳。", 
            "又何妨利尽名消。"
        ], 
        "title": "石莲七十七自寿词 其十八 一煞", 
        "type": "曲", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "安期枣莫寻，方朔桃难找。", 
            "算八旬仅有三年少。", 
            "且看他子子孙孙膝下绕。"
        ], 
        "title": "石莲七十七自寿词 其十九 尾声", 
        "type": "曲", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "芳事关心，俊游过眼，人生能几清明。", 
            "桃花前度，江上苦催行。", 
            "才展余春一半，蓦惊回、报晓钟声。", 
            "无眠夜，单衾孤烛，方寸若为情。", 
            "东风曾有约，双栖采凤，百啭娇莺。", 
            "恁天公错爱，翻遣飘零。", 
            "枉被蚕丝自缚，羡飞鸿、云外冥冥。", 
            "都一样，兰愁蕙怨，旧曲忍重听。"
        ], 
        "title": "满庭芳·戊戌闰三月望立夏，忆前月是日正清明也。苏庵出视李㤅伯先生霞川花影词手稿，有庚申闰清明作，谓自辛丑闰后再逢今日，枨触旧怀，含悽成咏。今距庚申垂四十载，中间再闰仅己卯一遇耳。鄙人频年濩落，久惯伤春，客里光阴，逾增惆怅。依韵示苏庵，并寄彦云和之", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "容易浮生细慧煎。", 
            "鬓丝萧瑟又今年。", 
            "日长庭院静恹恹。", 
            "春病倦于中酒后，客游轻过落花天。", 
            "襟痕余润殢炉烟。"
        ], 
        "title": "浣溪纱·余春如驶，支绪可怜。抽毫写怨，以寄所怀。迟字一叶，回肠荡气。知音者将谓之何", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "缭绕回文机上丝。", 
            "沈吟本事卷中词。", 
            "一般心绪少人知。", 
            "花坞云迷莺唤破，蒜𢅏风急燕归迟。", 
            "而今况不似当时。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "记图中、楼阁是耶非，仙乡忆前游。", 
            "有诗舫清幽，琴闺姝丽，粉墨痕留。", 
            "重来玉人无恙，画稿漫添修。", 
            "双照媚春影，纤月如钩。", 
            "却讶簪花娇女，为谁工点缀，缣素风流。", 
            "把芳怀托付，此意尽绸缪。", 
            "怅天涯、柳眠莺老，倚回阑、凝望损湘眸。", 
            "催料理、早携镜槛，同熨香篝。"
        ], 
        "title": "八声甘州·屡乞人作双照楼图，终未惬心。有以杜陵女史仇氏画幅赠者，庭宇邃深，溪山明瑟，恍然若有所感，其尘外之仙都欤，抑意中之幻境欤。伊昔芸台模碑，近段清晖之本；桐阴写照，远徵实父之图。年祀旷绝，景物不殊，心灵渺绵，光采若接。辄因旧迹，被以新题。津门旅馆，补成此解，寄吾妇，书之帧首。偕隐之愿，未知何日能偿，相祷相蕲，盍以斯图为息壤乎", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "江南忆，惆怅望齐门。", 
            "烟水迷茫衔落照，楼台层叠聚香痕。", 
            "春事共谁论。", 
            "花间约，辛苦种愁根。", 
            "留住朱颜揩粉镜，挥残红泪涴芳尊。", 
            "惜别黯销魂。"
        ], 
        "title": "双调望江南·四月廿一梦中作。韦相去年今日词意，仿佛似之", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "隔帘花影。", 
            "笑索新妆靓。", 
            "才说将离犹未定。", 
            "怨煞鲤鱼风紧。", 
            "暗潮流梦无痕。", 
            "别来谁与温存。", 
            "愁对蕉屏兰烬，天涯一样黄昏。"
        ], 
        "title": "清平乐", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "和梦和愁过一春。", 
            "金钱排日卜行人。", 
            "樱桃花发绿窗新。", 
            "离绪细于丝雨织，旅怀乱比远山皴。", 
            "谢他三十六红鳞。"
        ], 
        "title": "浣溪纱·得闺书人，漫赋", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "玉雪娇儿笑靥开。", 
            "双了倭鬌泥妆台。", 
            "牵裾盼我早归来。", 
            "自爱折花休倚槛，好教拜月试当阶。", 
            "罗衣戏蝶替亲裁。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "翠袖娇扶，红阑暖熨，新词惯唱疏影。", 
            "东风未放春酣，南枝又添香冷。", 
            "珠妍玉瘦，羡花底、并禽栖暝。", 
            "奈别来、江国萧疏，唤起罗浮人醒。", 
            "钗索卸、夜窗初静。", 
            "车毂转、归装劝整。", 
            "输他画里真真，消受盛名鼎鼎。", 
            "一枝折寄，应念我、天涯愁并。", 
            "问甚时、染却铅华，去泛五湖艇。"
        ], 
        "title": "东风第一枝·次半唐老人味梨集壬辰二月与况夔生刘伯崇联句韵", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "玉押金泥字字珍。", 
            "鸥波仙耦艳题名。", 
            "茂漪自擅簪花格，笑倒灵飞倩绍京。", 
            "新月满，妙香清。", 
            "一龛供养祝长生。", 
            "莲花庄里扁舟去，绣佛钞经好结邻。"
        ], 
        "title": "鹧鸪天·沪上见管仲姬书心经册，高仅二寸，广寸许，细楷如黍米精绝。后题云：长生禅院比丘尼觉因募装观音圣像圆满，属书心经，纳诸藏中，因为焚香沐手书此，至正二年八月朔日。管道升敬识。与闺人各临一本，赋此代跋", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "院本双钩翻画稿。", 
            "搦管沈吟，独自含愁袌。", 
            "绿腻红酣春未老。", 
            "不知花好侬眼好。", 
            "采伴西湖夸窈窕。", 
            "绢素回风，艳迹流传少。", 
            "清供玉台香篆袅。", 
            "绝怜羽化银杯杳。"
        ], 
        "title": "蝶恋花·旧藏林天素绢本画幅，作钩勒设色花鸟，题云：景丽春华，一枝稳寄，物犹如此，而况于人乎。兰窗无事，作此写意。知我者谅之。林雪凡。三十二字一行。下钤林雪天素二印。夙好蒐集胜朝以来文人才媛诸名迹。流风余韵，多可憙者。此帧尤所爱玩。壬辰忽失之，极意踪迹不可得。荏苒数载，时时往来于怀，追省旧事，因成此词，以存一段因缘。剑返延津，或非无日，聊自慰其惓惓而已", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "又悤悤、负了饯春杯，梦翼落丰台。", 
            "想镫唇泥影，镜心写恨，一样愁怀。", 
            "为我飞蓬蕉萃，珠桂费安排。", 
            "记否双栖约，藤阴斜街。", 
            "见说长安花好，奈感时溅泪，倦眼慵抬。", 
            "便金门挟策，惭愧济时才。", 
            "笑虚名、凤池迢递，但为君、珍重博花钗。", 
            "聊寄慰、几行珠字，翠锁眉开。"
        ], 
        "title": "八声甘州·山荷邮词见怀，感而和之，即寄闺人", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "嘶骑拖香寻旧曲。", 
            "笑撚花枝，人在阑干角。", 
            "歌扇舞裙春梦觉。", 
            "定情诗句丁娘索。", 
            "金粉南朝俄寂寞。", 
            "柳外梅边，眷属团栾各。", 
            "亦有飞花无系著。", 
            "秦楼真怨东风恶。"
        ], 
        "title": "蝶恋花·和小琅玕山馆题横波小像", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "功成唾手，侯王那比，倾城难再。", 
            "千骑迎来，依旧十分华彩。", 
            "婵娟身系兴亡局，一霎笑颦双黛。", 
            "恁悤悤、又见昆明劫火，剩妆楼在。", 
            "记当年，有春风图画，珠佩江皋初解。", 
            "转眼黄紽，勘破华鬘色界。", 
            "分明高鸟，良弓志绝，胜冤禽填海。", 
            "展生绡、还诵吴郎旧曲，泪珠同洒。"
        ], 
        "title": "陌上花·和花宜馆题圆圆小像", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "恨蛩喧暗砌，萤度疏帘，寂寞秋宵。", 
            "欹枕听残漏，又一天凉雨，酿就潇潇。", 
            "凤城凝睇云外，羁羽尚飘摇。", 
            "恁枯树婆娑，飞花撩乱，如此魂销。", 
            "迢迢。", 
            "梦江国，记香径湔裙，绣陌鸣镖。", 
            "未拟成辜负，奈蓬山风引，无计相招。", 
            "高楼西北回望，流水赤阑桥。", 
            "待崔护重寻，余春依旧看笑桃。"
        ], 
        "title": "忆旧游·秋夕津门客馆忆去岁别南中时情事，怅然有作，用清真韵", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "手把柔条忆汉南。", 
            "今来摇落对江潭。", 
            "庾郎华发不胜簪。", 
            "每听秋蝉多哽咽，独怜春燕尚呢喃。", 
            "销愁除是梦沈酣。"
        ], 
        "title": "浣溪纱·伤时感事，倚醉杂题", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "昨夜鸾书下紫宸。", 
            "东皇宣布集群英。", 
            "中天捧出日华新。", 
            "云笈签名修旧籍，霓裳按曲抚前尘。", 
            "愿催羯鼓早回春。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "时样鸳蛾入鬓青。", 
            "兰姨琼姊总娉婷。", 
            "笑他避面尹和邢。", 
            "紫凤放娇工旖旎，红鹦传语忒零星。", 
            "相看犹隔画罗屏。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "一道星河络角斜。", 
            "觚棱秋思渺无涯。", 
            "投林带影数昏鸦。", 
            "仙乐平明迎日驭，神光照夜走雷车。", 
            "琼楼高处梦京华。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "十亩荷香水榭幽。", 
            "当年载酒此从游。", 
            "浩歌归去楚天秋。", 
            "飘泊残英离旧树，伶俜支影恋清流。", 
            "蒿蓬身世古今愁。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "吴子瑜", 
        "era": "近现代", 
        "subtype": "七言绝句", 
        "text": [
            "苦求异种到东瀛，百叶重台照眼明。", 
            "莫怪千金能买笑，天生我辈本钟情。"
        ], 
        "title": "咏蔷薇", 
        "type": "绝句", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "小庐冬暖火熊熊，绿酒盈樽芋栗丰。", 
            "积雪已销三径白，晚花犹绽一枝红。", 
            "长愁情绪缘多病，投老襟怀不复雄。", 
            "知己二三时枉过，片时欢笑纵谈中。"
        ], 
        "title": "和白晓东", 
        "type": "律诗", 
        "yun": "东"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "长昼昏昏何所营，茅斋坐到日西倾。", 
            "画憎纸劣久投笔，诗畏人谗且讳名。", 
            "百技百能原自累，好山好水旧多情。", 
            "老来万事都无味，祗爱凉飔打叶声。"
        ], 
        "title": "秋日偶作", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "何年楼阁起山隈，野客登临望眼开。", 
            "远岭腾空攒激浪，危松倚壁响奔雷。", 
            "云烟散处长天静，丽日斜时众鸟回。", 
            "我爱此翁援巨笔，画成尺幅纳崔嵬。"
        ], 
        "title": "题界尺山水", 
        "type": "律诗", 
        "yun": "灰"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "一椽容膝便能安，几静当窗未用宽。", 
            "草笔疾如惊虺走，篆烟回作老龙蟠。", 
            "共谁月下同清话，且自春前斗薄寒。", 
            "四壁书城尽佳胜，眼明犹得纵奇观。"
        ], 
        "title": "春夜", 
        "type": "律诗", 
        "yun": "寒"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "八秩衰翁寂似僧，向阳门外倚枯藤。", 
            "枝头群雀聚还散，天半纸鸢低复升。", 
            "世事乘除何足论，人情冷暖亦难凭。", 
            "老来不做繁华想，身已多番历废兴。"
        ], 
        "title": "无题", 
        "type": "律诗", 
        "yun": "蒸"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "纷纷节物市街屯，岁暮宣南独闭门。", 
            "案小尚能陈纸砚，囊贫不解办鸡豚。", 
            "绪风拂榻寒犹厉，腊雪融阶气已温。", 
            "欲觅屠苏饷知己，故交零落几人存。"
        ], 
        "title": "岁暮", 
        "type": "律诗", 
        "yun": "元"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "诗情书兴两萧然，寂寂寒宵饯旧年。", 
            "寿算已惭逾八十，世途应悔历三千。", 
            "瓶梅淡映疏疏影，碗茗轻飏细细烟。", 
            "笑语欢声隔邻室，曲肱隐几待元天。"
        ], 
        "title": "壬午除夜", 
        "type": "律诗", 
        "yun": "先"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "朝朝暮暮复朝朝，裹被蒙头又一宵。", 
            "老阅世情犹有味，久安閒境转无聊。", 
            "狂搔白发丝丝落，惊见朱颜日日凋。", 
            "回首壮心真自笑，蹄涔安得赶江潮。"
        ], 
        "title": "晨起有感", 
        "type": "律诗", 
        "yun": "萧"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "馀年正合重馀欢，百事虽违心自宽。", 
            "紫叶黄花秋索句，清羹白糁晚加餐。", 
            "命中有鬼禳何益，身后无名死亦安。", 
            "祗欠人间看未足，时惊日月两跳丸。"
        ], 
        "title": "馀年", 
        "type": "律诗", 
        "yun": "寒"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "烂饭为糜鲙作羹，食馀扪腹且徐行。", 
            "风交南市如秋爽，月耀中天抵昼明。", 
            "诗律未严时自正，笔俦多散复谁盟。", 
            "归来还卧轩窗下，老眼摩挲诵养生。"
        ], 
        "title": "夏晚素月流辉饭店归后散步口占", 
        "type": "律诗", 
        "yun": "庚"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "繁枝不剪翳窗纱，斗室虽贫朴胜华。", 
            "床窄乱堆书一角，壁残聊补画三叉。", 
            "高声自噪檐前雀，俯首谁怜叶底花。", 
            "颇愧老来情味减，已无诗兴到烟霞。"
        ], 
        "title": "夏日", 
        "type": "律诗", 
        "yun": "麻"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "投老元龙卧一廔，却闻豪气未曾休。", 
            "春花秋月恣吟赏，雪岭烟江怀壮游。", 
            "不为俗情添白发，每逢佳士赐青眸。", 
            "瓣香若许承诗教，多乞辛勤举话头。"
        ], 
        "title": "奉和萧重梅先生", 
        "type": "律诗", 
        "yun": "尤"
    }, 
    {
        "author": "吴未淳", 
        "era": "近现代", 
        "subtype": "七言律诗", 
        "text": [
            "尘海藏身北复南，耄年小住胜幽探。", 
            "排窗山色峨峰秀，入枕松声骇浪酣。", 
            "槐国衣冠怜聚蚁，兰亭纸楮喜书蚕。", 
            "纷纭棋局收醒目，剩话朋来共手谈。"
        ], 
        "title": "题郑诵老新居和萧重梅先生韵", 
        "type": "律诗", 
        "yun": "覃"
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "菊酒花糕作重九，故人书来笑开口。", 
            "江湖浩荡羡沤翁，泉石支离怀鹤叟。", 
            "沤鹤相逢各启颜，长安念我太清孱。", 
            "新声廉墅尊前泪，旧隐皋亭画里山。", 
            "家山远隔青霞外，何日扁舟趁花海。", 
            "绮阁红梅小市桥，卜邻佳约应相待。", 
            "霜落园林忆听枫，雨馀门径识樵风。", 
            "吹笙坐月低双髻，踏叶寻秋瘦一筇。", 
            "幔亭仙眷都无恙，更托微波溯惆怅。", 
            "越客空令结网丝，吴娃枉自留弓緉。", 
            "廿载侵寻重惘然，别时衣袂去时筵。", 
            "记从燕市槐花里，梦到横塘两桨船。", 
            "风光掩冉成抛掷，每为佳辰忆畴昔。", 
            "琼浆纵复饮蓝桥，金勒愁看经紫陌。", 
            "曾倚残春哭衮师，庞家灵照绝娇痴。", 
            "篝镫戏写嬉飞帖，点笔工雠播诺词。", 
            "凤城赁舍西华近，独抚危弦属凄引。", 
            "病榻摊书旅即家，朝衫贳酒官仍隐。", 
            "谁寄金泥小字缄，归心和雁落江南。", 
            "凭将木石肠千转，当作秋窗一夜谈。"
        ], 
        "title": "得沤尹吴中书偶成转韵二百八十字寄答并怀大鹤", 
        "type": "古风", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "林园旷郊野，修途带郛郭。", 
            "巾车独还往，冠盖谢束缚。", 
            "须眉入疏古，有晬容渥若。", 
            "高怀此澹宕，微生愧摇落。", 
            "请歌招隐篇，吾亦专一壑。"
        ], 
        "title": "和艺风上巳新园作韵 其一", 
        "type": "古风", 
        "yun": "药"
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "春阳布婜和，薢茩成清游。", 
            "长谣夏仲御，乘兴王子猷。", 
            "问字烛见跋，睹酒花争筹。", 
            "翩来云中龙，眷彼海上沤。", 
            "遐景载欣瞩，飞翔怀灵丘。"
        ], 
        "title": "和艺风上巳新园作韵 其二", 
        "type": "古风", 
        "yun": "尤"
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "温和老去诗格新，须眉近古肝鬲醇。", 
            "长瓶大瓮远难致，有酒二斗原不贫。", 
            "分沾宾友苦未给，闭关独饮全其神。", 
            "犹馀杯沥润枯管，短笺题赠连墙人。", 
            "凤池后起特英妙，逍遥客与诗为邻。", 
            "城南新夏恣幽讨，杂花归路飘车茵。", 
            "慈仁顾祠盛槃敦，双松画本留胜因。", 
            "朝衫笑解亦易事，要凭曲蘖回青春。", 
            "百年文物尽凋谢，衣冠荡作京华尘。", 
            "酒边散帙一吟讽，如见先生来岸巾。"
        ], 
        "title": "张诗舲先生与潘功甫舍人诗简以酒和墨作书式之装册属题谨次其韵多用原诗本事", 
        "type": "古风", 
        "yun": "真"
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "秋风桂影偶婆娑，似水门庭一再过。", 
            "说罢程文问知旧，朝衣未卸泪痕多。", 
            "三峰一笑我无缘，樱笋香厨四月天。", 
            "自是伤春工病累，年年容易误吴船。", 
            "金爵觚棱往事哀，玉阳史笔亦蒿莱。", 
            "孤亭落照衔荒埂，垂白门生掩袂来。", 
            "三十华年使节遥，镜中鸾舞太无憀。", 
            "春风词事俄周甲，红泪调铅剩未消。"
        ], 
        "title": "师郑举瓶社以四月二十七日为松禅先师作九十生辰招同人集江亭感此奉呈", 
        "type": "古风", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "祭诗自慰肝膈苦，祭书非侈储藏多。", 
            "校雠岁遍六百卷，丹铅郑重逾吟哦。", 
            "主人政馀特閒雅，家庖仍约朋僚过。", 
            "胶州老史推祭酒，汾阳诗事勤蒐罗。", 
            "宋元明本日挂眼，旧游邓董同书魔。", 
            "后来诸子各英妙，能通流别工订讹。", 
            "病夫吴船倦残梦，笺题小令重摩挲。", 
            "归车冲寒兀羸马，冻笔手把空卮呵。", 
            "侧闻林亭擅幽胜，嫏环宝秘殊行窝。", 
            "明年此夕续高会，倚镫为补藏园歌。"
        ], 
        "title": "戊午岁除沅叔集同人为祭书之会赋诗记之", 
        "type": "古风", 
        "yun": "歌"
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "洛阳积雪盈丈馀，令君按行未扫除。", 
            "虑俿尺度视今弱，辜较不外黍与肤。", 
            "六花飞荡大银海，何缘凿空寻穷庐。", 
            "似闻世界最末劫，依然亚夏娇相扶。", 
            "邵公拥衾太孤寂，或眤枕臂怀中姝。", 
            "孝廉一梦到公辅，前人快意今人吁。", 
            "我读黟俞癸巳稿，莠书笑叹儒迂愚。", 
            "汝南先贤周党笔，何乃徇俗工描摹。", 
            "恤人寒饿不千世，节概自足矜吾徒。", 
            "蔚宗刊削具史识，后来注补多繁芜。", 
            "流传丹青作事实，是非身后将毋诬。", 
            "衡翁小笔偶写意，北楼仿佛成新图。", 
            "松枝流淅疏竹折，短篱石径交萦纡。", 
            "吾门安得长者车，健儿拥彗为前驱。", 
            "病来未雪已噤ラ，独羡睡态饶丰腴。", 
            "同时标韵顾与厨，四世五公众所谀。", 
            "掩关僵卧亦常事，生平恨不逢建初。", 
            "京华冠盖杂蕉悴，眼中老矣谁呴濡。", 
            "灵飞妙楷珍尚书，窭人似解衣得珠。", 
            "摩挲一卷消永夜，题贉跑跒惭何如。"
        ], 
        "title": "巩伯模文待诏袁安卧雪图沈盦先生依原卷录本传于后戏作一诗", 
        "type": "古风", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "景贶签书汝颍时，字曰德邻坡易之。", 
            "不土之里无言诗，公子阳秋以意知。", 
            "春月婉娩梅边卮，白藕花香幼妇辞。", 
            "盛年文采相娱嬉，名书元祐党籍碑。", 
            "后来宦辙营洪驰，监门防御使节持。", 
            "安定郡王世泽贻，太宗正备藩邸仪。", 
            "侯鲭犹录莺莺词，聊复集今多阙遗。", 
            "洛中片石山之㕒，篆题三字倒薤披。", 
            "何缘流转来京师，徐君得此诧绝奇。", 
            "谓我同好无■偨，辇畀老屋锄荒茨。", 
            "寂寥千载遘会迟，传摹何惜双隃麋。", 
            "飞英振采光陆离，展观四座心神怡。", 
            "病夫噤ラ日自持，此特健药逾耆。", 
            "方回旧迹沦剑池，孤拓郑重箧衍随。", 
            "词人魂魄同寄斯，绵邈遥结无穷思。"
        ], 
        "title": "题赵德邻三篆字石刻", 
        "type": "古风", 
        "yun": "支"
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "病枕日瞢腾，耿吾念素交。", 
            "世变入茫昧，忧患恒与遭。", 
            "出处纵异致，气类无訾謷。", 
            "衰颜十载还，块独增烦劳。", 
            "春阳惨不舒，尘起风怒号。", 
            "抚卷同一喟，泪血纵横抛。"
        ], 
        "title": "为庄思缄题秋窗述旧图 其一", 
        "type": "古风", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "少小食浮誉，愚生本孤根。", 
            "规范仕学在，缘起文章论。", 
            "驱饥相劳苦，积疢时过存。", 
            "骎骎岁月迈，历历言笑温。", 
            "有身戴履中，永怀师友恩。", 
            "求益寡所合，黾勉古义敦。"
        ], 
        "title": "为庄思缄题秋窗述旧图 其二", 
        "type": "古风", 
        "yun": "元"
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "庄王我兄事，各抱真性情。", 
            "方高郁奇气，䀛恍追平生。", 
            "深堂续旅梦，夜语淹秋檠。", 
            "图此萧寂境，间以竹石清。", 
            "一翁老苍笔，三友岁寒盟。", 
            "存殁拟口号，风雨荒鸡鸣。"
        ], 
        "title": "为庄思缄题秋窗述旧图 其三", 
        "type": "古风", 
        "yun": "庚"
    }, 
    {
        "author": "佟绍弼", 
        "era": "近现代", 
        "subtype": null, 
        "text": [
            "自待颇不浅，宁群鸡鹜争。", 
            "置之凡众间，顽鄙若此营。", 
            "世上尔焉知，纷纷轻讥评。", 
            "讥评亦何有，所信在肺膺。", 
            "风林难定窠，捷径岂安行。", 
            "要有万顷陂，乃著横海鲸。", 
            "读书送日月，守穷如守盟。", 
            "藜羹定口腹，伟哉天随生。"
        ], 
        "title": "偶述二首 其一", 
        "type": "古风", 
        "yun": null
    }, 
    {
        "author": "佟绍弼", 
        "era": "近现代", 
        "subtype": null, 
        "text": [
            "人生肯无为，急景殊可惜。", 
            "一朝得彼姝，颇慰十年隔。", 
            "死生等梦寐，况自丧乱积。", 
            "遇合非所期，敢望百年匹。", 
            "浇我冰雪姿，尘滓净如拭。", 
            "自当感知己，谈深泪横臆。", 
            "虚窗抚逝馀，雨声共深寂。", 
            "翻然作奇想，挟之凌八极。", 
            "突破豕蛇区，摧陷虎豹宅。", 
            "书生一振臂，声名争日月。", 
            "浩然发长歌，勿谓我好色。"
        ], 
        "title": "偶述二首 其二", 
        "type": "古风", 
        "yun": null
    }, 
    {
        "author": "佟绍弼", 
        "era": "近现代", 
        "subtype": null, 
        "text": [
            "生涯能几时，胡为不自得。", 
            "行年三十二，堕甑当无惜。", 
            "颇叹平生意，一往疏以直。", 
            "高谈玩日月，狂肆了无饰。", 
            "米盐究何物，牵累不遑息。", 
            "宁忍一日羞，黾勉赴子职。", 
            "前岁始归来，天壤殊仄逼。", 
            "譬犹瞽失明，伥伥欲何适。", 
            "微音度虚阁，春风有相识。", 
            "静女本如花，骚怀不讳色。", 
            "岂知翻覆间，弥满十年意。", 
            "凄清垂老魂，风雨且守黑。"
        ], 
        "title": "三月十九日", 
        "type": "古风", 
        "yun": null
    }, 
    {
        "author": "佟绍弼", 
        "era": "近现代", 
        "subtype": null, 
        "text": [
            "流萤闪欲尽，耿耿明秋河。", 
            "寸心一尺水，日夕增高波。", 
            "众籁发虚听，如闻燕赵歌。", 
            "千叶万叶风，高枝低头颇。", 
            "疑怀多无端，一念一著魔。", 
            "千秋皓月魄，四时色不磨。", 
            "对之忽有会，将影相婆娑。", 
            "盈樽酒独酌，一杯一杯过。", 
            "颓然著胜地，仰首天嵯峨。"
        ], 
        "title": "秋夜 其一", 
        "type": "古风", 
        "yun": "歌"
    }, 
    {
        "author": "佟绍弼", 
        "era": "近现代", 
        "subtype": null, 
        "text": [
            "将心万顷陂，清浊同其流。", 
            "所恨生理迫，形骸难自由。", 
            "星辰感徂节，零露滴心头。", 
            "一滴一回创，月高百虫秋。", 
            "浮世无归根，泛者不系舟。"
        ], 
        "title": "秋夜 其二", 
        "type": "古风", 
        "yun": "尤"
    }, 
    {
        "author": "佟绍弼", 
        "era": "近现代", 
        "subtype": null, 
        "text": [
            "湛铨行笔纵且奇，超幽诣绝飞黄驰。", 
            "哆口骇汗惊群儿，寂园绰约饶丰肌。", 
            "异彼肥厚身支离，我每读之甘如饴。", 
            "子房毕竟帝者师，词必已出阮退之。", 
            "字字与世相推移，自言三十始称诗。", 
            "千秋俎豆诗楚词，假手功业非须眉。", 
            "曼叔窃比周与施，自建旗鼓张京畿。", 
            "鲁柯万卷不救饥，光怪裂腹蟠蛟螭。", 
            "凌纸刃发句欲飞，志正体直无匪宜。", 
            "譬犹驰射神其几，质之静庵谁与归。"
        ], 
        "title": "诗中六士歌", 
        "type": "古风", 
        "yun": null
    }, 
    {
        "author": "佟绍弼", 
        "era": "近现代", 
        "subtype": null, 
        "text": [
            "拾阶石磴前，强行不知倦。", 
            "路从艰苦来，才得平易转。", 
            "忽如置绝顶，胸次纳万变。"
        ], 
        "title": "与定华步行至学海书楼", 
        "type": "古风", 
        "yun": "霰"
    }, 
    {
        "author": "佟绍弼", 
        "era": "近现代", 
        "subtype": null, 
        "text": [
            "繁城车马稠，昼夜声浩浩。", 
            "豪右过江来，民生随秋草。", 
            "妖姬无寒暖，被服四时早。", 
            "狐裘值千金，只用一笑巧。", 
            "太息城中人，生理各异道。", 
            "饥寒千万家，骨肉不相保。"
        ], 
        "title": "初寒杂兴三首录一", 
        "type": "古风", 
        "yun": null
    }, 
    {
        "author": "佟绍弼", 
        "era": "近现代", 
        "subtype": null, 
        "text": [
            "故国烟尘启百忧，定知积疣与时谋。", 
            "未妨病痛成新痗，差喜明生得小休。", 
            "衰草暂荣东逝水，晚霞长焕最高楼。", 
            "愁来不为伤迟暮，心怯人间一片秋。"
        ], 
        "title": "故园", 
        "type": "古风", 
        "yun": "尤"
    }, 
    {
        "author": "佟绍弼", 
        "era": "近现代", 
        "subtype": null, 
        "text": [
            "长云漠漠天欲黑，雨来风助随吼击。", 
            "声如拔山势伐暴，朝连暮属长相逼。", 
            "固知乾坤本无心，风雷雨露各效职。", 
            "农功五月幸已成，蛟龙怒斗终当息。", 
            "区区屋漏何足言，一笑赋诗看帝力。"
        ], 
        "title": "昼雨", 
        "type": "古风", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "滟染瓶花，暖回杯酒，帘里春光先到。", 
            "纤纤玉指，朱弦细按，偷理相如琴稿。", 
            "岁华荏苒潜移，雏莺已老。", 
            "风帆劲翼，翩如是鸟。", 
            "一别千里，从此孤鸾掩照。", 
            "算可有、方壶圆峤。", 
            "漫长想、琅玕芝草。", 
            "只自检征衣，裁缝针线，旧事同回绕。", 
            "匆匆几日欢笑。", 
            "换得恁、洒涕丹枫，牵愁远道。", 
            "立望四野，归鸿声杳。"
        ], 
        "title": "古倾杯", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "浅碧琉璃展，记荡桨、柳碛花溪。", 
            "蝉吟密树，雨催轻舸，风透綀衣。", 
            "晚穿莲叶去，篷窗底、谩赓采绿新词。", 
            "阻清欢，空回首，前尘如梦迢递。", 
            "归卧小园中，躬耕愿、霜畦烟圃堪计。", 
            "鼓角咽严城，又玉貌冲围。", 
            "怅如今、心渺沧波，千丝网、无人赠西施。", 
            "凉宵迥、残月棹回，惊乌乱飞。"
        ], 
        "title": "采绿吟 夜泛，因忆蜀江旧游", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "黄杨厄闰年，故旧传闻语。", 
            "怪道去年来，叶叶含辛苦。", 
            "何时弃得侬，鱼上青松树。", 
            "只恨结同心，不在西陵路。"
        ], 
        "title": "生查子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "小病新瘥与睡宜。", 
            "惊雷忽欲破窗飞。", 
            "起来负手揗阑处，又见林阴闪夕晖。", 
            "天道远，世情违。", 
            "祗应寥落掩柴扉。", 
            "壮心剩未消除尽，閒看孙儿弄战棋。"
        ], 
        "title": "鹧鸪天 病起即事", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "红葵临砌夭斜。", 
            "晚风动，袅枝花。", 
            "依依折断，含愁寄与，何处天涯。", 
            "几番待写金奁句，笑丽情、都付谁家。", 
            "相思未减，可应病例，减尽才华。"
        ], 
        "title": "双燕儿", 
        "type": "词", 
        "yun": "麻"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "体质奇容，被天遣、柔丝萦系。", 
            "从头想、几般甘苦，动人情味。", 
            "这彼此、相怜相惜意。", 
            "问中心、蕴结何年始。", 
            "万千遍、输转碾回肠，添愁悴。", 
            "拚一醉，为佳计。", 
            "依旧是，醒醒地。", 
            "长宵数更筹，枕头沾泪。", 
            "纵道得、本无些子事。", 
            "也不应、便恁轻抛弃。", 
            "算更无、别语寄秋娘，归来是。"
        ], 
        "title": "满江红 用耆卿体韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "芙蓉仙子。娇颜靡理。", 
            "风掣动、五铢衣袂。高处白云乡。", 
            "无翼借鸾皇。凝睇非烟非雾。", 
            "魂来梦去。都莫管、几番离聚。", 
            "生死两情牵。惟种后生缘。"
        ], 
        "title": "梦仙乡", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "露滴瑶阶，机停锦字。", 
            "无言伫立空垂泪。", 
            "如今不是阻银河，迢迢碧海无穷际。", 
            "积思难销，深盟转悔。", 
            "不如飞伴寒簧队。", 
            "绿腰按拍舞霓裳，月宫尚有回旋地。"
        ], 
        "title": "踏莎行 七夕", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "玲珑翠玉，面面绕庭柯。", 
            "偶凭妙迹，閒勘胜流，盘礴摩挲。", 
            "莲暗垂，交四壁、香薰锦裹，此中宜对修蛾。", 
            "夜如何。", 
            "灯前细点丹黄，蟠胸自有山河。", 
            "正伴寒螀碎砌，如吊兴亡，按节悲歌。", 
            "情未可。", 
            "叹凤德、沾襟泪更多。"
        ], 
        "title": "四园竹 为冼玉清题琅玕馆修史图", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "百尺高楼，两行低树，风卷翠帘，枝摇断影，点滴露痕，冷浸彩鸳双屐。", 
            "夜游适。", 
            "沧海波深，蓬山烟暧，莲菂暗枯，蚕丝自茧，只隔片时，不许旧欢重拾。", 
            "漫追忆。", 
            "秋气森札感，平阳孤客。", 
            "踏月閒阶，采蘋荒岸，渐觉带宽腰窄。", 
            "诗题斑管，恨谱瑶琴，怕伊未识。", 
            "待相见，指菱花、教且看颜色。"
        ], 
        "title": "双头莲", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "燕宿空巢，鱼沈尺素。", 
            "山长水远人何处。", 
            "高梧一叶堕秋风，荒菭满院滋新雨。", 
            "伏枕凄迷，倚阑凝伫。", 
            "愁城深锁无朝暮。", 
            "早知离别恁难堪，当初只合相从去。"
        ], 
        "title": "踏莎行 和贞白", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "市远嚣声都静，夜半停歌舞。", 
            "未殊巴蜀，关山久行旅。", 
            "因梦石栈天梯，小楼影事朦胧，语低心苦。", 
            "闷无绪。", 
            "谁道纤纤微步。", 
            "江滨又奇遇。", 
            "乍惊凉湿，单衣洒尘雨。", 
            "此度青翼飞来，可容箫韵残时，载将同去。"
        ], 
        "title": "解蹀躞（用清真韵）", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "剪彩裁花胜，分筹斗玉钟。", 
            "饮阑潜遇曲房中。", 
            "四壁锦围纱护觉春融。", 
            "旧地千回过，前欢一埽空。", 
            "背人残月照疏栊。", 
            "只见当时一架小屏风。"
        ], 
        "title": "南柯子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "花柔玉靓出中门。", 
            "织茸衫，绣领巾。", 
            "逐时妆样恰宜身。", 
            "莲衬步，起微尘。", 
            "华堂歌酒密围春。", 
            "竟无计，驻征轮。", 
            "鬓影衣香千种好，终不似，那人人。"
        ], 
        "title": "醉红妆", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "寂寂莺辞故苑，凄凄蛩诉高秋。", 
            "梧桐院静独登楼。", 
            "徐书鸿北向，照影月西流。", 
            "髣髴褰帷一笑，依然剪水明眸。", 
            "单衾转侧想娇柔。", 
            "莫辞今夜梦，添作异乡愁。"
        ], 
        "title": "临江仙 贞白有感旧之作，依韵和之", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "画阑遍倚。", 
            "行人远、怊怅新秋天气。", 
            "小雨收虹，金风摇柳，一霎暮天如睡。", 
            "回顾兰房，空抛绮枕忍忆。", 
            "旧情香销烛圮。", 
            "夜渐深、残叶敲窗耿无寐。", 
            "愁睇。", 
            "唯堕盈盈双泪。", 
            "甚半载、不成归计。", 
            "暗洗手、偷卜金钱，其奈祷辞虚费。", 
            "待看东海栽桑，怕道久后，地老天荒难记。", 
            "誓高歌狂饮，暂图欢醉。"
        ], 
        "title": "望远行", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "珠箔飘灯，独归仍是凄凉夜。", 
            "舞酣歌奼。", 
            "底处閒台榭。", 
            "少日狂情，不惜冠钗挂。", 
            "今都罢。", 
            "玉篝残麝。", 
            "心字全灰也。"
        ], 
        "title": "点绛唇 夜归车上闻歌作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "括囊无咎。", 
            "此意谁能剖。", 
            "岩石湖波供枕漱。", 
            "鱼鸟翛然为友。", 
            "逋仙标格犹存。", 
            "况是丹青绝伦。", 
            "留得一花一叶，千秋长护灵根。"
        ], 
        "title": "清平乐 严益堂以先德毅之先生所画梅花水仙扇面属题。毅之号天隐子，明嘉靖时人", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "宴语頩颜小霁。", 
            "妆罢脂匀香细。", 
            "乍曲弹流水。", 
            "朱弦高韵，散荡空际。", 
            "舞袖翩翻，又素雪、随风飘起。", 
            "停阶砌。", 
            "众中遥指。", 
            "堪羡媚容，柔情天腻。", 
            "目頻笑殊东里。", 
            "眇含睇。", 
            "如愁如寐。", 
            "绣枕厌厌夕倚。"
        ], 
        "title": "佳人醉", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "残灯明灭。", 
            "况淋铃雨，倍感悽绝。", 
            "鸳衾凤枕抛亸，无憀赖处，含情凝咽。", 
            "独把徽容细省，问何事轻别。", 
            "骤夜半、惊起徘徊，树树秋声散空阔。", 
            "扁舟径往如超越。", 
            "叹此生、那复重相匹，鸾鉴秪余孤影，羞指看、几星华发。", 
            "两地萦牵，难道前盟，总是虚设。", 
            "料想被、无限风波，误了归时节。"
        ], 
        "title": "雨零铃", 
        "type": "词", 
        "yun": null
    }, 
    {
        "author": "余濂", 
        "era": "近现代", 
        "subtype": "七言绝句", 
        "text": [
            "十里边城十里台，塞下轻骑几度来。", 
            "且将杨柳深深种，他日桑麻此作媒。"
        ], 
        "title": "巡边插柳", 
        "type": "绝句", 
        "yun": "灰"
    }, 
    {
        "author": "余靖献", 
        "era": "近现代", 
        "subtype": null, 
        "text": [
            "元辰山下森绿玉，二十年前成荒谷。", 
            "樵夫牧竖日相过，两壁欹颓旧禅屋。", 
            "上人首属梦公嗣，携母终养寻连轴。", 
            "披荆剪棘走狐狸，几历严冬寒侵骨。", 
            "才得一把茅盖头，又拈茎草化丈六。", 
            "巍然结构迈旧观，色色精严小天竺。", 
            "草堂相近三里遥，常入云中须眉绿。", 
            "春深烧笋发龙吟，夜静分芋同牛宿。", 
            "年来得趣此间多，此蜂此君未幽独。", 
            "功成忽思入庐山，慧眼由来善知足。", 
            "就中挟我诗魂去，元猿白鹌纷相逐。", 
            "遥修他日相忆时，一天冷月照飞瀑。", 
            "世外兴废亦何常，达观沧桑如转谷。", 
            "别后尚念十载心，时将平安报稔竹。"
        ], 
        "title": "赠别朝阳庵非月和尚归庐山歌", 
        "type": "古风", 
        "yun": null
    }, 
    {
        "author": "佟绍弼", 
        "era": "近现代", 
        "subtype": "七言绝句", 
        "text": [
            "肝肺槎牙乱竹横，崚嶒奇石护深青。", 
            "深知此境非人世，倍与伤心入渺冥。"
        ], 
        "title": "题谷翁画报广权二首录一（1940年）", 
        "type": "绝句", 
        "yun": "青"
    }, 
    {
        "author": "佟绍弼", 
        "era": "近现代", 
        "subtype": "七言绝句", 
        "text": [
            "遗恨琵琶古又今，当头无奈月相寻。", 
            "潭潭幻作光明殿，老屋深灯认此心。"
        ], 
        "title": "十一月十五夜 其一", 
        "type": "绝句", 
        "yun": "侵"
    }, 
    {
        "author": "佟绍弼", 
        "era": "近现代", 
        "subtype": "七言绝句", 
        "text": [
            "我欲乘鹥驾玉虬，当前碧落是神州。", 
            "灵光暗与通幽愫，已负人间第一流。"
        ], 
        "title": "十一月十五夜 其二", 
        "type": "绝句", 
        "yun": "尤"
    }, 
    {
        "author": "佟绍弼", 
        "era": "近现代", 
        "subtype": "七言绝句", 
        "text": [
            "不用先生下室堂，胸中日月自平章。", 
            "宵深风露无人迹，一夜蛩声沸短墙。"
        ], 
        "title": "短墙 其一", 
        "type": "绝句", 
        "yun": "阳"
    }, 
    {
        "author": "佟绍弼", 
        "era": "近现代", 
        "subtype": "七言绝句", 
        "text": [
            "夜半无风进薄凉，阶凉如水泛流光。", 
            "倾城灯火俱沈默，未必高楼始断肠。"
        ], 
        "title": "短墙 其二", 
        "type": "绝句", 
        "yun": "阳"
    }, 
    {
        "author": "佟绍弼", 
        "era": "近现代", 
        "subtype": "七言绝句", 
        "text": [
            "杜鹃如血烂成堆，唤起春愁一段来。", 
            "别有肺肝吾不讳，故于花下久徘徊。"
        ], 
        "title": "郊日偶得三首录一（1943年）", 
        "type": "绝句", 
        "yun": "灰"
    }, 
    {
        "author": "佟绍弼", 
        "era": "近现代", 
        "subtype": "七言绝句", 
        "text": [
            "燕子声中岁月流，樽前一笑几春秋。", 
            "故园即使无兵马，不尽江波一段愁。"
        ], 
        "title": "堤边晚酌偶感", 
        "type": "绝句", 
        "yun": "尤"
    }, 
    {
        "author": "佟绍弼", 
        "era": "近现代", 
        "subtype": "七言绝句", 
        "text": [
            "弥天风怒雨蛮横，万籁人间并一声。", 
            "老子生涯久平淡，无端胸次作雷惊。"
        ], 
        "title": "对雨", 
        "type": "绝句", 
        "yun": "庚"
    }, 
    {
        "author": "佟绍弼", 
        "era": "近现代", 
        "subtype": "七言绝句", 
        "text": [
            "芙蓉花放荫芳茨，光景依稀断梦思。", 
            "未让风情随逝水，街头吟望坐移时。"
        ], 
        "title": "芙蓉", 
        "type": "绝句", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "七言绝句", 
        "text": [
            "隔水桃花一问津，相逢难料是伊人。", 
            "重门无力关魂梦，梦与人生孰较真。"
        ], 
        "title": "梦", 
        "type": "绝句", 
        "yun": "真"
    }, 
    {
        "author": "余笛", 
        "era": "近现代", 
        "subtype": "七言绝句", 
        "text": [
            "艳李浓桃事已非，江城三月落花飞。", 
            "春光不管人憔悴，才到清明便欲归。"
        ], 
        "title": "送春 其一", 
        "type": "绝句", 
        "yun": "微"
    }, 
    {
        "author": "余笛", 
        "era": "近现代", 
        "subtype": "七言绝句", 
        "text": [
            "歌管楼台月影寒，佳人徒倚玉栏杆。", 
            "亏君忍向天涯去，如此风光割爱难。"
        ], 
        "title": "送春 其二", 
        "type": "绝句", 
        "yun": "寒"
    }, 
    {
        "author": "余笛", 
        "era": "近现代", 
        "subtype": "七言绝句", 
        "text": [
            "记得来时景物新，百般红紫斗芳芬。", 
            "如何一去萧条甚，除却杨花不送君。"
        ], 
        "title": "送春 其三", 
        "type": "绝句", 
        "yun": "文"
    }, 
    {
        "author": "余笛", 
        "era": "近现代", 
        "subtype": "七言绝句", 
        "text": [
            "作饯花前酒一瓶，何须折柳写离情。", 
            "繁华尽是君家物，惟有新诗好赠行。"
        ], 
        "title": "送春 其四", 
        "type": "绝句", 
        "yun": "庚"
    }, 
    {
        "author": "余笛", 
        "era": "近现代", 
        "subtype": "七言绝句", 
        "text": [
            "半湾流水洽泪催，暮雨纷纷洒绿苔。", 
            "偏是子规情太急，一声声欲唤春回。"
        ], 
        "title": "送春 其五", 
        "type": "绝句", 
        "yun": "灰"
    }, 
    {
        "author": "余笛", 
        "era": "近现代", 
        "subtype": "七言绝句", 
        "text": [
            "名山虚度艳阳春，爱惜年华爱惜身。", 
            "我欲思归归不得，送春愁煞送春人。"
        ], 
        "title": "送春 其六", 
        "type": "绝句", 
        "yun": "真"
    }, 
    {
        "author": "余笛", 
        "era": "近现代", 
        "subtype": "七言绝句", 
        "text": [
            "旅馆萧条四壁贫，窗风冷逼客中身。", 
            "儿强尚觉衾如铁，况是头颅半白人。"
        ], 
        "title": "雪夜二首 其一", 
        "type": "绝句", 
        "yun": "真"
    }, 
    {
        "author": "余笛", 
        "era": "近现代", 
        "subtype": "七言绝句", 
        "text": [
            "一枝可借不求安，只为思亲睡每难。", 
            "料得慈亲当此夜，声声还念我儿寒。"
        ], 
        "title": "雪夜二首 其二", 
        "type": "绝句", 
        "yun": "寒"
    }, 
    {
        "author": "余其锵", 
        "era": "近现代", 
        "subtype": "七言律诗", 
        "text": [
            "长安西去路途修，王粲无端又上楼。", 
            "寥廓乾坤名士泪，萧条兰芷美人愁。", 
            "可无诗酒酬良会，剩有沧桑感旧游。", 
            "半壁湖山斜照里，东南王气已全收。"
        ], 
        "title": "五月九日南社雅集海上愚园云起楼次芷畦韵", 
        "type": "律诗", 
        "yun": "尤"
    }, 
    {
        "author": "余其锵", 
        "era": "近现代", 
        "subtype": "七言律诗", 
        "text": [
            "叹逝嗟生意兴慵，几多愁思酒杯中。", 
            "百年涕泪垂垂尽，一代文章黯黯空。", 
            "夜半疾风摧草碧，春残微雨落花红。", 
            "西台恸哭成何事，几曲山阳笛里风。"
        ], 
        "title": "南社巨子多半凋零矣诗以恸之", 
        "type": "律诗", 
        "yun": "东"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "蜗居无地著霜株，未办登高纵远娱。", 
            "水浅江湖来骛雁，思迟昆弟少茱萸。", 
            "倘经锻鍊能强饭，不必灾殃惜此躯。", 
            "自古悲秋多少泪，百年光景杂欣愉。"
        ], 
        "title": "乙巳九日", 
        "type": "律诗", 
        "yun": "虞"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "劳生已阅几沧桑，更不繁华梦海棠。", 
            "贱至侏儒犹有累，祇因儿女费思量。", 
            "井梧院静看摇落，衰凤迷阳笑楚狂。", 
            "淬鍊身经馀兀傲，故留铁石耐冰霜。"
        ], 
        "title": "劳生", 
        "type": "律诗", 
        "yun": "阳"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "岁当生次建庚寅，膈臆重临本命辰。", 
            "夷旷行从天运窄，艰虞转觉世情亲。", 
            "形骸自揣功名薄，意气消磨日月新。", 
            "一室祥持虚数息，浊醪粗饭老漳滨。"
        ], 
        "title": "丙午 夏历二月初九日", 
        "type": "律诗", 
        "yun": "真"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "野烧漫看书带灺，烟尘眯眼欲成瘥。", 
            "狂澜满地鼋鼍走，永夜窥人魑魅过。", 
            "杞队虚尤语殆误，海填救溺事正讹。", 
            "人间相斫谁当世，天道能仁奈若何。"
        ], 
        "title": "野烧", 
        "type": "律诗", 
        "yun": "歌"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "廿年文酒记清狂，不学多闻学善忘。", 
            "厚我倘能宽礼数，于人未敢异行藏。", 
            "梦阑得失蕉中鹿，款语渺茫海上桑。", 
            "夜半潮声听应熟，钓矶何处问沧浪。"
        ], 
        "title": "廿年", 
        "type": "律诗", 
        "yun": "阳"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "海角今宵伤逝水，沪淞别日已怀悲。", 
            "论文把酒思前约，听雨篝灯宁有期。", 
            "兵裹壮年振越绝，词馀晼晚吊湘累。", 
            "松杉古寺同游处，题壁犹疑梦影随。"
        ], 
        "title": "丁未（一九六七） 闻胡南屏（云翼）逝", 
        "type": "律诗", 
        "yun": "支"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "盛时赐帛倡优等，落户编沦乞丐俦。", 
            "秦火未曾净杂说，浊流终必付清投。", 
            "溲彼峨峨馀莸在，那能昭代尚胡诌。", 
            "年来深恨头巾说，好倩霜风吹去休。"
        ], 
        "title": "戊申（一九六八） 九日作头巾（即帽子也）", 
        "type": "律诗", 
        "yun": "尤"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "盛业生辰当革变，权奇才略自恢宏。", 
            "文章直欲纵驰骋，武德真能致治平。", 
            "并世豪雄争劫子，有时大地覆楸枰。", 
            "梦阑朔塞芦沟月，澄照分湘潍水清。"
        ], 
        "title": "哀挽容县黄季公 其一", 
        "type": "律诗", 
        "yun": "庚"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "岁看矶松长几许，飘零已惯雪霏霏。", 
            "贝迁底海珠玑尽，霜重林坰鸿雁稀。", 
            "不惜文辞供齿颊，何曾愁病减腰围。", 
            "立锥是处甘贫贱，抱瓮有心学息机。"
        ], 
        "title": "抱瓮", 
        "type": "律诗", 
        "yun": "微"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "槛外沧溟日夜潮，闭门风雨作清寥。", 
            "流年黯黯久承误，陋巷愔愔自远嚣。", 
            "凉咽悲蛩吟落叶，虚涵明月人疏寮。", 
            "交亲契阔知闻绝，又阅胶莱万木凋。"
        ], 
        "title": "秋深", 
        "type": "律诗", 
        "yun": "萧"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "行状何时终撰定，瀛沧槁木尚漂零。", 
            "函胸冰炭消屯厄，人梦荣枯阅晦冥。", 
            "漫以有涯从罔极，了知我醉众皆醒。", 
            "年年老眼摩挲看，长是崂山远对青。"
        ], 
        "title": "感寓", 
        "type": "律诗", 
        "yun": "青"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "混迹樵渔漫自助，更宽襟抱学荒疏。", 
            "见多巫觋装模样，可是庸愚耐咋嘘。", 
            "未敢穷而工技艺，卑于尔雅考虫鱼。", 
            "人情难得无牵系，良夜清删旧著书。"
        ], 
        "title": "牵系", 
        "type": "律诗", 
        "yun": "鱼"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "渐移风向燕山西，晓雾重开楚水迷。", 
            "薮聚云蒸驰野马，柳阴雨湿舞醯鸡。", 
            "鬼魔巫蛊工为祟，天意人情或有懠。", 
            "试把閒愁挂散木，任凭百鸟耳边啼。"
        ], 
        "title": "朝雾", 
        "type": "律诗", 
        "yun": "齐"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "已颓阳城绝凤俦，莫须昭代叹鳞游。", 
            "假仁五霸威终熄，可意诸侯乐小休。", 
            "现实当前都恶作，理知犹拟启精修。", 
            "忧深列族将焉往，虚想此身得自由。"
        ], 
        "title": "承平虚想 其二", 
        "type": "律诗", 
        "yun": "尤"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "怀思积久无消息，音信忽然到敝庐。", 
            "惊喜云藏君健在，犹全樗散我生馀。", 
            "凉温世道几番共，终始交期真淡如。", 
            "长语倘能陈契阔，何时眉白对相舒。"
        ], 
        "title": "癸丑《一九七三》 怀思癸丑初春，客自滇至青岛，得知张永和现在思茅", 
        "type": "律诗", 
        "yun": "鱼"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "照深肌理透全身，切脉听心勘病因。", 
            "明察疟原驱痁鬼，净除螺蛭送瘟神。", 
            "和同赤脚灭菌虱，可得黄初救阮陈。", 
            "倘有上医能活国，莫须馀事作诗人。"
        ], 
        "title": "馀事又赠撷丹杨医师", 
        "type": "律诗", 
        "yun": "真"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "七十登高不用杖，京山迥立气扬扬。", 
            "封侯自得诗千首，懋德真能处万方。", 
            "耆旧槎头藏海澳，少年捷足记辽阳。", 
            "黄花绕膝称觞日，举案齐眉有孟光。"
        ], 
        "title": "寿撷丹杨医师七秩", 
        "type": "律诗", 
        "yun": "阳"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "相携春服到兰皋，处分园林意自豪。", 
            "恰是绮梅著子后，未妨红杏出墙高。", 
            "来归语燕认前构，稍集疑鸥下晚涛。", 
            "草木有心陪雅乐，裁成新句续离骚。"
        ], 
        "title": "清明 其一", 
        "type": "律诗", 
        "yun": "豪"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "云烟物外澹相涵，白发迟留兴愈酣。", 
            "寒浥蓬莱临碣石，暖吹芳杜对晴岚。", 
            "绯桃侧径通溪口，柔柳沿池拂水南。", 
            "岩下可能桴老在，松乔疏处问清潭。"
        ], 
        "title": "清明 其二", 
        "type": "律诗", 
        "yun": "覃"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "学术年来虚诞甚，自伤老大已成悲。", 
            "郢书燕说多新典，暮日穷途盍倒施。", 
            "教得儿童百杂碎，搅翻群众九纷歧。", 
            "与谁解厄兴言讱，那有狷狂古直遗。"
        ], 
        "title": "乙卯（一九七五） 年来", 
        "type": "律诗", 
        "yun": "支"
    }, 
    {
        "author": "吴寿彭", 
        "era": "近现代", 
        "subtype": "七言律诗", 
        "text": [
            "卜无咎誉出于机，卅载巷闾寄贱微。", 
            "摁此悲怀澈寰宇，不期冰檗靖馀晖。", 
            "真能沧海涵时变，宁许青山与世违。", 
            "避地诗人今已老，可能容易话南归。"
        ], 
        "title": "卅载", 
        "type": "律诗", 
        "yun": "微"
    }, 
    {
        "author": "余笛", 
        "era": "近现代", 
        "subtype": "五言律诗", 
        "text": [
            "手揽凌霄辔，长途信所之。", 
            "此时方展足，何日更扬眉。", 
            "烟树如张画，云山欲乞诗。", 
            "前程应未远，慷慨一鞭靡。"
        ], 
        "title": "抵皖江岸登车", 
        "type": "律诗", 
        "yun": null
    }, 
    {
        "author": "余笛", 
        "era": "近现代", 
        "subtype": "五言律诗", 
        "text": [
            "言归天亦妒，镇日伴归舟。", 
            "风势猛如虎，客踪浮似鸥。", 
            "还家空有梦，多病不宜秋。", 
            "差喜同心聚，篷窗好唱酬。"
        ], 
        "title": "天津守风", 
        "type": "律诗", 
        "yun": "尤"
    }, 
    {
        "author": "余笛", 
        "era": "近现代", 
        "subtype": "五言律诗", 
        "text": [
            "一病倦如此，无聊久废吟。", 
            "人嫌山影瘦，秋与客愁深。", 
            "时有月侵枕，乍惊霜满林。", 
            "酒阑琴亦罢，尽日养诗心。"
        ], 
        "title": "舟中卧病", 
        "type": "律诗", 
        "yun": "侵"
    }, 
    {
        "author": "余笛", 
        "era": "近现代", 
        "subtype": "七言律诗", 
        "text": [
            "艰难旅况又重经，尚是离乡第一程。", 
            "风浪已逃犹有梦，雪花虽好却无情。", 
            "共留游子钟山住，几见诗人灞岸行。", 
            "我欲遣愁愁不去，一杯在手待春晴。"
        ], 
        "title": "出险后进寓钟城客邸连日大雪", 
        "type": "律诗", 
        "yun": "庚"
    }, 
    {
        "author": "余笛", 
        "era": "近现代", 
        "subtype": "七言律诗", 
        "text": [
            "肯把千秋让古人，据鞍还自顾吟身。", 
            "不观山水无奇气，多读诗书有远神。", 
            "儿女情长终是累，英雄志大不嫌贫。", 
            "胸中块垒俱流尽，醉倚东风探早春。"
        ], 
        "title": "漫兴", 
        "type": "律诗", 
        "yun": "真"
    }, 
    {
        "author": "余笛", 
        "era": "近现代", 
        "subtype": "七言律诗", 
        "text": [
            "斜阳照我解征骖，回首京华隔翠岚。", 
            "下第人如兵败北，还家客似雁归南。", 
            "故园极目云千里，好友深情水一潭。", 
            "吩咐船窗开四面，饱看山色不嫌贪。"
        ], 
        "title": "八月十八出都至通州登舟", 
        "type": "律诗", 
        "yun": "覃"
    }, 
    {
        "author": "余笛", 
        "era": "近现代", 
        "subtype": "七言律诗", 
        "text": [
            "踪迹飘如水上萍，绕船鸦点乱零星。", 
            "芦花未老头先白，杨柳经秋眼尚青。", 
            "小饮只堪明月共，豪吟偏许俗人听。", 
            "疏林夹岸天然好，恰为篷窗补花屏。"
        ], 
        "title": "临清舟中", 
        "type": "律诗", 
        "yun": "青"
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "廿年游屐几人偕。", 
            "吊古酹愁淮。", 
            "馆娃宫井，艳迹费疑猜。", 
            "纵使长廊，屧响能听得，怕勾践重来。", 
            "粉光腻水灵岩好，酸风射，已尘埃。", 
            "但回首、夕阳西下，莫徘徊。", 
            "漫说鸱𡗝，一棹归湖去，任秋老琴台。"
        ], 
        "title": "西施 灵岩怀古，次柳屯田韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "故国愁多，新亭恨系，难禁凄泪如麻。", 
            "听隔江商女，犹唱庭花。", 
            "还访乌衣巷陌，春似梦、梦影堪嗟。", 
            "殷勤问、当年燕子，飞向谁家。", 
            "天涯。", 
            "空怜沦落，回首处、依依淡月笼沙。", 
            "照迷离碎影，几点寒鸦。", 
            "望极垂杨流水，桃叶渡、雨密风斜。", 
            "知多少、行人过时，伤尽繁华。"
        ], 
        "title": "凤凰台 金陵怀古", 
        "type": "词", 
        "yun": "麻"
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "怒潮来去，荡不尽、多少仙灵閒物。", 
            "浪打矶头，依旧是、千尺银翻绝壁。", 
            "孟德当年，周郎一世，彼此雠谁雪。", 
            "山花犹媚，不分儿女雄杰。", 
            "回想坡老清游，扣舷高唱，把临皋舟发。", 
            "两度磨厓题姓名，千古终难磨灭。", 
            "胜迹风流，长留图画，腕底穷毫发。", 
            "疏疏烟树，雪堂重话风月。"
        ], 
        "title": "念奴娇 赤壁怀古，次苏东坡韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "佳丽地。", 
            "金阊韵事难记。", 
            "莺花二月软红乡，艳尘四起。", 
            "至今百十有余年，华鬘流浪烟际。", 
            "怅何处，红袖倚。", 
            "玉骢柳岸谁系。", 
            "当年俊窟说销金，尽成废垒。", 
            "画桥劫换总伤心，无情尤在流水。", 
            "我曾载酒过旧市。", 
            "只萋萋、离恨千里。", 
            "蔓草不愁人世。", 
            "伫丹青、缀饰繁华，犹对城郭娉婷，垂杨里。"
        ], 
        "title": "西河 金阊佳丽图，次周清真韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "露冷乌啼，枫江落月，惹人离绪。", 
            "红阑在否。", 
            "系取客情无数。", 
            "倚蓬窗、路长梦寒，带霜晓角催柔橹。", 
            "问酒醒今夕，渔灯愁对，倦游心苦。", 
            "何处。", 
            "钟声度。", 
            "听暗诉兴亡，夜阑一杵。", 
            "王孙旧墅。", 
            "又感空庭花雨。", 
            "忍重寻、荒庑断碑，几行字蚀苔绣古。", 
            "最伤心、半四枯僧，艳说斜阳侣。"
        ], 
        "title": "锁窗寒 寒山寺", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "湖山春晓，认烟雨图中，佳景重换。", 
            "芳意织人愁，任东风、桃花水满。", 
            "游尘如雾，点坠絮、渌波轻卷。", 
            "歌管。", 
            "共嫩莺乳燕酬款。", 
            "回塘画船载酒，按红牙、旂亭俊伴。", 
            "送目垂杨，只惜离情难绾。", 
            "月满花残，月残花满。", 
            "紫箫吹远。", 
            "吴语软。", 
            "依稀旧梦重展。"
        ], 
        "title": "石湖仙 石湖春泛", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "寒玉霏，晴波好。", 
            "夜雪山阴到。", 
            "一竿高隐，半幅闲情，钓残照。", 
            "富春清梦醒，故国扁舟小。", 
            "记梨花弄月，摇浪水乡晓。", 
            "暗尘空，旧恨了。", 
            "怕入长安道。", 
            "渔蓑绿浸，鹭艇青浮，卧江表。", 
            "放歌回冷眼，敛影舒芳抱。", 
            "话忘机，醉归烟霭杳。"
        ], 
        "title": "早梅芳近 西崦钓雪，次周清真韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "翠烟缭绕，金粉罘罳，少年游事青踏。", 
            "水活长塘，锁一线、胥涛流狭。", 
            "吹到花风，望中帘影，小村高插。", 
            "听渔舟唱晚，幻渡人归，斜阳下，歌声答。", 
            "追思画壁旂亭，凭新词快赌，险韵争押。", 
            "过隙流光，惊此夕、指尖重掐。", 
            "笑经醉、湖山已惯，独少吴姬劝君压。", 
            "试待明朝，举觞相对，好黄河开闸。"
        ], 
        "title": "梦横塘 横塘载酒", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "极望里，认蠹壁尘空，画屏烟绕。", 
            "看玉阑低亚，相思雁柱声杳。", 
            "霜下枫自好。", 
            "拚残阳红闹。", 
            "废院冷，问讯曾无，拾翠人到。", 
            "堪笑。", 
            "傍池偃柳，映水丝丝犹系棹。", 
            "暗凝想、当年燕语，如今乱鸦噪。", 
            "暮云四合，叹眼底、繁华都扫。", 
            "况信息、又怕湖山倦晓。"
        ], 
        "title": "芳草渡 古漪园", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "南朝艳影，往迹空留，旧馆红楼何处。", 
            "柳细花秾，西泠桥左，那日锦车曾驻。", 
            "徙倚还无语。", 
            "想香檀按拍，歌情谁诉。", 
            "笑堤上、红襟燕子，飞去飞来，可惜无主。", 
            "人生易多愁，丽色如花，偏他不遇。", 
            "还记画船泛月，艳说钱塘，梦里曾传佳句。", 
            "想像当初，青骢郎马，咫尺相看今古。", 
            "冷泪浇坟土。", 
            "最伤心、对此青山红树。", 
            "待认取、斜阳片石，西陵松下，采芳归路。", 
            "谩回顾。", 
            "红颜自昔如朝露。"
        ], 
        "title": "玉女摇仙佩 苏小墓", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "北山南，南山北。", 
            "芳草乱迷路。", 
            "陌上闲愁，红紫斗眉妩。", 
            "几多陈迹残碑，藓消苔蚀，尽朝露、夕阳无语。", 
            "断肠句。", 
            "玉洞犹绕烟霞，刘郎忆前度。", 
            "回首凝情，当日旧题处。", 
            "空留别院玲珑，一湾流水，听沧海、明珠溅雨。"
        ], 
        "title": "祝英台近 烟霞洞", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "拾级千层景物幽。", 
            "野荆当路感新愁。", 
            "美人迟暮原无恙，老衲婆娑怎合休。", 
            "云渺渺，水悠悠。", 
            "初阳台上晓霞收。", 
            "漫嗟倾国吴宫艳，且放西湖一叶舟。"
        ], 
        "title": "鹧鸪天 初阳台", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "陌上车尘，亭前马迹，更谁野渡呼船。", 
            "崇观长廊，苏碑不是当年。", 
            "春风柳浪凄迷景，忍几番、舞泣歌怜。", 
            "只斜阳、浮紫悬金，摇荡晴烟。", 
            "钱唐自古繁华地，羡三秋丹桂，十里红莲。", 
            "树底莺啼，还疑丰乐楼边。", 
            "绣帘十二非畴昔，剩满湖、月照鸥眠。", 
            "最关心、如此江山，又听啼鹃。"
        ], 
        "title": "高阳台 柳浪闻莺，次张玉田韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "文章七步。", 
            "萁豆煎心苦。", 
            "缥缈洛神愁借赋。", 
            "都是幻云疑雨。", 
            "建安人物谁夸。", 
            "独怜八斗才华。", 
            "朽骨未消尘土，断魂几许冤家。"
        ], 
        "title": "清平乐 闻近来山东临城出土曹子建遗骨", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "脉望仙归，蒙庄梦醒，化作春驹生晚。", 
            "旧家从寄住，早寻芳情懒。", 
            "不惜君身金缕衣，蠹笈曾来潜探。", 
            "凤杯深，总莫将、万古愁肠消浅。", 
            "恋恋。", 
            "疏棂小槛。", 
            "还慵飞、醉掩朦胧青眼。", 
            "忍教罗扇扑，想当年歌板。", 
            "此去客台应远别，不省一枝栖欠。", 
            "恐重看上林花，翠凋红减。"
        ], 
        "title": "粉蝶儿慢 太常仙蝶，次周清真韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "仙子罗浮晓梦，彩衣云亸，缟幕风褰。", 
            "一觉醒来，依旧粉黛娟娟。", 
            "证花间、三生宿果，凭扇底、一缕飞烟。", 
            "谩萦牵。", 
            "道家妆束，羽化何年。", 
            "招延。", 
            "三吾亭畔，评量茶盏，整顿苔笺。", 
            "宛转蛾眉，似曾相识玉人前。", 
            "怯芳心、迢遥路远，展倦眼、点缀秋妍。", 
            "小留连。", 
            "卷帘归去，栩栩南天。"
        ], 
        "title": "玉蝴蝶 罗浮蝶，次柳屯田韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "罢了沈香卮酒，有鸟能言，不嫌岑寂。", 
            "银河鹊渡，闲把旧辞书壁。", 
            "金经愿品，翠华石拟，矫敛珠钩，柔悬玉索。", 
            "最是窗前浪舞，槛外驯飞，杯艳无尽春碧。", 
            "似对徐黄粉本，素绡彩笔试色。", 
            "弄语娇模样，但题门芳伴，唤茶先识。", 
            "秋风偏妒，一霎绣帘云隔。", 
            "涨海尘昏沈恨处，剩珍珠狼籍。", 
            "浣花上苑，铭冢凭倦客。"
        ], 
        "title": "丹凤吟 大鹦鹉蓄之有年，一日惊死。次吴梦窗韵悼之", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "伫名花，似许留连珍惜。", 
            "度沧桑、几番日暮，粉光犹是难得。", 
            "怅空梁、燕泥坠紫。", 
            "诉离宫、蕊泪凝碧。", 
            "缟拟梨云，绯含桃雨，洛阳沈醉太平色。", 
            "御香惹、玉真回袂，肠断楚怀客。", 
            "凭谁语、华镫绛雪，月照前席。", 
            "恍倾国。", 
            "飞琼侣伴，望乡西子风格。", 
            "倚芳魂、海棠何处，锁怨长门向曾隔。", 
            "梦里巫山，情移春水，年时迤逦负心力。", 
            "怎堪听、后庭歌转，幽恨怕重觅。", 
            "休飞散、胡蝶满园，逐浪飘掷。"
        ], 
        "title": "多丽 太平花，次聂冠卿韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "绿窗情切。", 
            "听潇潇雨、乍引还歇。", 
            "今宵暗把凉思，拚尽付、红心抽发。", 
            "叶底秋声更苦，和蛩语低咽。", 
            "叹旧事、隍下迷离，鹿梦初醒粉墙阔。", 
            "诗题凤尾伤离别。", 
            "问谁知、倚石愁时节。", 
            "空嗟美景迟暮，经几度、卷风迎月。", 
            "满院飕飕，犹记邀凉簟枕曾设。", 
            "对半纸、修竹弹文，怨语何从说。"
        ], 
        "title": "雨霖铃 芭蕉，次柳屯田韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "小留连。", 
            "平湖云影瑶房，浅斗婵娟。", 
            "似午梦、凝脂浴罢，晓妆微步尘生，赋情暗牵。", 
            "邀凉斜倚池边。", 
            "媚骨十分清瘦，冰心一缕缠绵。", 
            "且问讯、西楼旧时诗酒，画船停处，丽娃相语，寻思最好清风散雨。", 
            "还看浓粉笼烟。", 
            "又田田。", 
            "银塘并禽醉眠。"
        ], 
        "title": "八六子 白莲", 
        "type": "词", 
        "yun": null
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "诗是疑成谶，当时意已惶。", 
            "一行遗道左，所愿付神伤。", 
            "天地人何待，肝肠我欲苍。", 
            "亦知须一快，百计不能长。"
        ], 
        "title": "感遇 其一", 
        "type": "律诗", 
        "yun": "阳"
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "意往蛾眉月，谁知近满光。", 
            "惊疑天上梦，慰藉劫馀肠。", 
            "玉臂人何偶，清宵魄可将。", 
            "故园今再见，起我兴飞扬。"
        ], 
        "title": "感遇 其二", 
        "type": "律诗", 
        "yun": "阳"
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "死去馀何憾，生还各有思。", 
            "固应离可念，未觉遇俱迟。", 
            "回首空梁换，重澜古井悲。", 
            "转怜来日永，不必怨当时。"
        ], 
        "title": "感遇 其三", 
        "type": "律诗", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "无待身方赘，能狂要有俦。", 
            "正须儿女意，一遣孑遗忧。", 
            "怫郁看炎日，沈埋共辈流。", 
            "依然人世在，聊此住温柔。"
        ], 
        "title": "感遇 其四", 
        "type": "律诗", 
        "yun": "尤"
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "爱悔元无辨，情深责备多。", 
            "相怜能此意，微讽侧双蛾。", 
            "儒素初何忝，佳人为一歌。", 
            "分明哀怨在，待向枕边和。"
        ], 
        "title": "感遇 其五", 
        "type": "律诗", 
        "yun": "歌"
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "矻矻成何事，攫心岁欲穷。", 
            "人情各无赖，国计已三空。", 
            "群哄趋盐米，平生易圃农。", 
            "战尘天地漫，还复挹儒风。"
        ], 
        "title": "残腊四首录二（1943年） 其一", 
        "type": "律诗", 
        "yun": null
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "阅世辜初愿，为家尚故乡。", 
            "悠闲知苦味，忍死可佯狂。", 
            "滴泪人频怪，诗怀时自伤。", 
            "如何用幽意，引梦到羲皇。"
        ], 
        "title": "残腊四首录二（1943年） 其二", 
        "type": "律诗", 
        "yun": "阳"
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "暮色风吹雨，低迷天四垂。", 
            "泥涂多履迹，人影纫蛛丝。", 
            "众女汝何有，我怀人得知。", 
            "挤从花市过，弦管最堪思。"
        ], 
        "title": "从花市折至华南顾曲二首录一（1945年）", 
        "type": "律诗", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "岁岁还吾日，蹉跎尚此怀。", 
            "落花微雨际，晚思碧云催。", 
            "阅世成今古，持身问去来。", 
            "何曾凭酒力，恨短会难裁。"
        ], 
        "title": "十九日", 
        "type": "律诗", 
        "yun": null
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "细数星难尽，腾空气欲蒸。", 
            "无风终莫渡，抱愿定谁凭。", 
            "世俗徒争巧，沈霾且灭灯。", 
            "还予魂梦稳，独有一杯能。"
        ], 
        "title": "七夕酒后", 
        "type": "律诗", 
        "yun": "蒸"
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "履影灯前立，还观去岁身。", 
            "死生元一气，宠辱不由人。", 
            "行化烦贤达，虚怀服怒嗔。", 
            "高楼休倚望，犹是旧星辰。"
        ], 
        "title": "八月十四日夕寄润桐 其一", 
        "type": "律诗", 
        "yun": "真"
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "炎赫眠难稳，烦冤郁所思。", 
            "来周俱酷吏，胡李不同时。", 
            "法网从来迫，儒冠自古悲。", 
            "避时非寄拙，行露会多疑。"
        ], 
        "title": "八月十四日夕寄润桐 其二", 
        "type": "律诗", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "玄圃在何处，神游意未闲。", 
            "排云叫阊阖，披腹献琅玕。", 
            "怀此平生志，终然一梦还。", 
            "晨钟寻味久，晓色有无间。"
        ], 
        "title": "梦", 
        "type": "律诗", 
        "yun": null
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "此室虽云陋，凭高揽碧虚。", 
            "当门输莽苍，为壁以诗书。", 
            "姓字人偏忆，时情我本疏。", 
            "闲来聊著述，经世不关予。"
        ], 
        "title": "此室四首录一（1947年）", 
        "type": "律诗", 
        "yun": "鱼"
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "望雨心城切，窥天眼欲疲。", 
            "云光空隐映，日色近轻迷。", 
            "涓滴终何补，冥顽颇费医。", 
            "亦知仁义尽，酒禁漫施为。"
        ], 
        "title": "遣兴 1946年天后诞 其一", 
        "type": "律诗", 
        "yun": null
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "生理乖趋向，天心仰圣慈。", 
            "民劳输狗彘，群哄向狐狸。", 
            "沧海鱼同水，危巢鸟两枝。", 
            "怀人频下泪，不是感恩私。"
        ], 
        "title": "遣兴 1946年天后诞 其二", 
        "type": "律诗", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "脉脉空相顾，盈盈只耐思。", 
            "繁灯今夕意，初月女儿眉。", 
            "河汉清而浅，神光合又离。", 
            "关情浑不寐，乌鹊定何枝。"
        ], 
        "title": "七夕", 
        "type": "律诗", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "易暴而为暴，从来有帝秦。", 
            "数穷辽海战，谋及岭南人。", 
            "巧妇炊无米，平时爨称薪。", 
            "废兴成定局，征募尚劳民。"
        ], 
        "title": "废兴", 
        "type": "律诗", 
        "yun": "真"
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "暑溽消何物，还应读好诗。", 
            "雨凉鸣屋瓦，酒罢试茶时。", 
            "作者今犹古，灯前汝复谁。", 
            "更须雄直气，韩杜是吾师。"
        ], 
        "title": "题永正诗后", 
        "type": "律诗", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "憔悴应何惜，支持已大难。", 
            "瀼瀼零玉露，落落挺千山。", 
            "听去由萧索，回看判燠寒。", 
            "风光自流转，天地固相安。"
        ], 
        "title": "落叶和永正韵三首录二（1966年） 其一", 
        "type": "律诗", 
        "yun": null
    }, 
    {
        "author": "佟绍弼", 
        "era": "近现代", 
        "subtype": "五言律诗", 
        "text": [
            "漫笑风狂横，秋心故不痴。", 
            "后凋松自茂，先警鹤能知。", 
            "声逐寒蝉涩，凄同夜雨时。", 
            "真须吟一快，岂但重君诗。"
        ], 
        "title": "落叶和永正韵三首录二（1966年） 其二", 
        "type": "律诗", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "相望万古岁时遒，天许灵仙再续秋。", 
            "不信神光终可接，直怜银汉淡如流。", 
            "佳人素手闲天末，月夜蛾眉到枕头。", 
            "一念情生情不遣，区区文字亦诗囚。"
        ], 
        "title": "闰七月", 
        "type": "律诗", 
        "yun": "尤"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "昨夜风雨乱纵横，莽莽情怀向此声。", 
            "未悔成愚缘积爱，自知难死似贪生。", 
            "一时四海分秋色，白日沧波见晓晴。", 
            "我已无家归可得，空期云水逐鸥征。"
        ], 
        "title": "香港客舍晓望", 
        "type": "律诗", 
        "yun": "庚"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "百拒无方却病寻，病馀不觉近春深。", 
            "东风幽绿全还草，故里清红定满林。", 
            "强聒未堪随世意，散行只欲避春阴。", 
            "林间坐久何闻见，终日啼声不见禽。"
        ], 
        "title": "病起闲步和季谋韵", 
        "type": "律诗", 
        "yun": "侵"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "一水空流夕照前，江城萧瑟已秋先。", 
            "哀无容处应销骨，泪到穷途欲化泉。", 
            "委志崇楼成鼠堀，满途残砾聚蜗蜒。", 
            "遗黎多少填沟壑，等待回师望眼穿。"
        ], 
        "title": "初抵故里", 
        "type": "律诗", 
        "yun": "先"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "抚此心情暗未宣，已春还雨不成年。", 
            "泥涂满眼谁堪诣，破屋因风瓦岂全。", 
            "绕室扫除聊遣日，倚楼舒啸待回天。", 
            "推寻物色终无谓，一任坚关似坐禅。"
        ], 
        "title": "坚关 其一", 
        "type": "律诗", 
        "yun": "先"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "春风起我古今情，袖手河山事屡更。", 
            "断简陈编驱昼夜，夭桃紫燕送生平。", 
            "试从一日亲千岁，微觉前贤畏后生。", 
            "国命正须天下共，李朱班蔡本无成。"
        ], 
        "title": "坚关 其二", 
        "type": "律诗", 
        "yun": "庚"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "隔年人事非前料，岛上风云渐可惊。", 
            "无奈身闲从乱得，徒然舌在以诗鸣。", 
            "酒酣挟愤呼将老，客倦怀人耻苟生。", 
            "书报行期须六月，当前海运洽高征。"
        ], 
        "title": "寄友", 
        "type": "律诗", 
        "yun": "庚"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "市肆闲行仰古尘，馀怀待尽未成棼。", 
            "千秋魂魄常如在，幻影衣冠又一新。", 
            "姓字颇惭时辈觉，行藏愿与蠹鱼伦。", 
            "天高地厚宽如许，多难方知患是身。"
        ], 
        "title": "与广权漫步书肆", 
        "type": "律诗", 
        "yun": null
    }, 
    {
        "author": "吴昌绶", 
        "era": "近现代", 
        "subtype": "七言绝句", 
        "text": [
            "绕郭家山望渺漫，烦君为我写林峦。", 
            "苦思偕隐无多志，青鬓归来二等官。"
        ], 
        "title": "吾家墓庐在杭州艮山门外皋亭山麓地有甘墩村亦曰甘遁阮文达官浙时诗尝数称之旧饶果园春时桃花尤胜贱子幼随羁宦远违乡井昨岁乞缶庐翁篆甘遁居额以榜寓斋顷复属苦蠃为作画扇侑以二绝藉当券约 其一", 
        "type": "绝句", 
        "yun": "寒"
    }, 
    {
        "author": "吴昌绶", 
        "era": "近现代", 
        "subtype": "七言绝句", 
        "text": [
            "寒村曾入阮公诗，丙舍松楸寄梦思。", 
            "自笑本非肥遁客，十年尘土悔衣缁。"
        ], 
        "title": "吾家墓庐在杭州艮山门外皋亭山麓地有甘墩村亦曰甘遁阮文达官浙时诗尝数称之旧饶果园春时桃花尤胜贱子幼随羁宦远违乡井昨岁乞缶庐翁篆甘遁居额以榜寓斋顷复属苦蠃为作画扇侑以二绝藉当券约 其二", 
        "type": "绝句", 
        "yun": "支"
    }, 
    {
        "author": "吴昌绶", 
        "era": "近现代", 
        "subtype": "七言绝句", 
        "text": [
            "无穷碑版出清新，谀墓真堪值万缗。", 
            "久共毡裘成气习，老夫元是北朝人。"
        ], 
        "title": "有人述南中时论谓洛阳近出魏代元氏志皆吾辈伪造忽蒙盛誉惊喜愈望小诗纪之 其一", 
        "type": "绝句", 
        "yun": "真"
    }, 
    {
        "author": "吴昌绶", 
        "era": "近现代", 
        "subtype": "七言绝句", 
        "text": [
            "松邻竹侣偶忘形，雅质元谈有典型。", 
            "幽夜傥逢元处士，新宫为续少霞铭。"
        ], 
        "title": "有人述南中时论谓洛阳近出魏代元氏志皆吾辈伪造忽蒙盛誉惊喜愈望小诗纪之 其二", 
        "type": "绝句", 
        "yun": "青"
    }, 
    {
        "author": "吴昌绶", 
        "era": "近现代", 
        "subtype": "七言绝句", 
        "text": [
            "借问南来庾子山，文章契谊定相关。", 
            "目空唐宋成前辈，倒挽狂澜八代还。"
        ], 
        "title": "有人述南中时论谓洛阳近出魏代元氏志皆吾辈伪造忽蒙盛誉惊喜愈望小诗纪之 其三", 
        "type": "绝句", 
        "yun": "删"
    }, 
    {
        "author": "吴昌绶", 
        "era": "近现代", 
        "subtype": "七言绝句", 
        "text": [
            "景穆诸孙绝可哀，邙山抔土掩蒿莱。", 
            "荒亭补史吾乡事，日造元家掌故来。"
        ], 
        "title": "有人述南中时论谓洛阳近出魏代元氏志皆吾辈伪造忽蒙盛誉惊喜愈望小诗纪之 其四", 
        "type": "绝句", 
        "yun": "灰"
    }, 
    {
        "author": "吴昌绶", 
        "era": "近现代", 
        "subtype": "七言绝句", 
        "text": [
            "壮夫自擅雕虫技，老学真能辨鹤声。", 
            "市石察书皆不恶，居然纸贵洛阳城。"
        ], 
        "title": "有人述南中时论谓洛阳近出魏代元氏志皆吾辈伪造忽蒙盛誉惊喜愈望小诗纪之 其五", 
        "type": "绝句", 
        "yun": "庚"
    }, 
    {
        "author": "吴昌绶", 
        "era": "近现代", 
        "subtype": "七言绝句", 
        "text": [
            "风调琅邪迥绝尘，连篇满箧有清文。", 
            "手裁稿草亲藏去，百衲碑成不易分。"
        ], 
        "title": "或谓诸魏志是志盦与昌绶合作斯文未坠同调有人敢诩齐名庶几分谤再成四绝 其一", 
        "type": "绝句", 
        "yun": "文"
    }, 
    {
        "author": "吴昌绶", 
        "era": "近现代", 
        "subtype": "七言绝句", 
        "text": [
            "持正狂言妒乐天，福昌一字博三缣。", 
            "频来驻马商前例，文价休从我辈廉。"
        ], 
        "title": "或谓诸魏志是志盦与昌绶合作斯文未坠同调有人敢诩齐名庶几分谤再成四绝 其二", 
        "type": "绝句", 
        "yun": "盐"
    }, 
    {
        "author": "吴昌绶", 
        "era": "近现代", 
        "subtype": "七言绝句", 
        "text": [
            "骈体文章沆瀣同，修辞未让昔贤工。", 
            "羚羊香象言诠外，恨少惊飞蛱蝶风。"
        ], 
        "title": "或谓诸魏志是志盦与昌绶合作斯文未坠同调有人敢诩齐名庶几分谤再成四绝 其三", 
        "type": "绝句", 
        "yun": "东"
    }, 
    {
        "author": "吴昌绶", 
        "era": "近现代", 
        "subtype": "七言绝句", 
        "text": [
            "即今谁擅书丹手，茹笔先求古法难。", 
            "能令当前迷色相，流传恶札到人间。"
        ], 
        "title": "或谓诸魏志是志盦与昌绶合作斯文未坠同调有人敢诩齐名庶几分谤再成四绝 其四", 
        "type": "绝句", 
        "yun": null
    }, 
    {
        "author": "吴昌绶", 
        "era": "近现代", 
        "subtype": "五言律诗", 
        "text": [
            "京国几回别，风尘万里心。", 
            "旧游随世杳，新梦入秋深。", 
            "疏雨清尊共，繁霜元鬓侵。", 
            "契情烟墨外，点笔助遥吟。"
        ], 
        "title": "赠伯㐆", 
        "type": "律诗", 
        "yun": "侵"
    }, 
    {
        "author": "吴昌绶", 
        "era": "近现代", 
        "subtype": "七言律诗", 
        "text": [
            "北庭耆献近销沈，天假才人著作林。", 
            "离乱年华嗟逝水，丛残文字抵兼金。", 
            "遗民故国空凭吊，野史荒亭共赏音。", 
            "浪说归潜归未得，短檠披卷泣红蟫。"
        ], 
        "title": "今岁得元初刘京叔归潜志写本自叙著书之时年三十二经涉忧患记忆见闻所居堂曰归潜因以名书仆行年正与相同遭时多故亦有归潜之志遗编触手怅然动怀漫书长句以当跋尾", 
        "type": "律诗", 
        "yun": "侵"
    }, 
    {
        "author": "吴昌绶", 
        "era": "近现代", 
        "subtype": "七言律诗", 
        "text": [
            "瓣香岁岁礼姜仙，著录真教缔古缘。", 
            "廿卷花庵搜旧本，一枝梅信拾遗篇。", 
            "南词怀麓沈冤久，东泽清江剩稿传。", 
            "生际虞山临桂后，居然眼福胜前贤。"
        ], 
        "title": "今岁辑录宋元人遗词颇有奇遇诗以纪之", 
        "type": "律诗", 
        "yun": "先"
    }, 
    {
        "author": "吴昌绶", 
        "era": "近现代", 
        "subtype": "七言律诗", 
        "text": [
            "副墨分贻秘笈中，寄庐还往近城东。", 
            "新知投分初倾盖，旧学传家愧绍弓。", 
            "异代星霜耆宿尽，名山风雨梦魂通。", 
            "倚花亭子联吟地，把卷低徊读未终。"
        ], 
        "title": "莫君楚生以吾家绣谷老人药园诗稿见示用族祖瓯亭翁于京师重获瓶花斋旧藏丁卯集得长律三首韵酬之 其一", 
        "type": "律诗", 
        "yun": "东"
    }, 
    {
        "author": "吴昌绶", 
        "era": "近现代", 
        "subtype": "七言律诗", 
        "text": [
            "云烟过眼剧堪怜，东阁曩游感逝川。", 
            "故物漫搜元氏谱，轻装未返米家船。", 
            "重经兵火摧残劫，缅想官私簿录年。", 
            "借与一瓻勤护惜，更从翰墨订深缘。"
        ], 
        "title": "莫君楚生以吾家绣谷老人药园诗稿见示用族祖瓯亭翁于京师重获瓶花斋旧藏丁卯集得长律三首韵酬之 其二", 
        "type": "律诗", 
        "yun": "先"
    }, 
    {
        "author": "吴昌绶", 
        "era": "近现代", 
        "subtype": "七言律诗", 
        "text": [
            "掇拾丛残慰寂寥，短檠无寐倚寒宵。", 
            "亡书积岁犹心恋，煮字长年笑腹枵。", 
            "梦里奇编搜宛委，画中别业负渔樵。", 
            "结邻幸复追皮陆，诗事同寻临顿桥。"
        ], 
        "title": "莫君楚生以吾家绣谷老人药园诗稿见示用族祖瓯亭翁于京师重获瓶花斋旧藏丁卯集得长律三首韵酬之 其三", 
        "type": "律诗", 
        "yun": "萧"
    }, 
    {
        "author": "吴昌绶", 
        "era": "近现代", 
        "subtype": "七言律诗", 
        "text": [
            "离群一雁堕云边，瞥眼千花过劫前。", 
            "杯酒生涯浇赵土，鬘华消息梦吴天。", 
            "漏痕补屋摹新体，流潦妨车拾断篇。", 
            "愁苦惯经还失笑，吾家先有道元笺。"
        ], 
        "title": "和艺风见寄原韵", 
        "type": "律诗", 
        "yun": "先"
    }, 
    {
        "author": "吴昌绶", 
        "era": "近现代", 
        "subtype": "七言律诗", 
        "text": [
            "廿年辜负春游兴，因懒成疏亦自嗟。", 
            "落落几人相伴侣，垂垂双鬓送韶华。", 
            "冷吟只办扶头酒，断梦难寻称意花。", 
            "红粉青山怀旧句，所思渺矣各天涯。"
        ], 
        "title": "示茗理", 
        "type": "律诗", 
        "yun": "麻"
    }, 
    {
        "author": "吴昌绶", 
        "era": "近现代", 
        "subtype": "七言律诗", 
        "text": [
            "层阴积霰昧昏晨，身境长安学饿民。", 
            "仍掔菊英供醉嗅，还催朮煎镇眠呻。", 
            "碧山把臂原同调，黄土司脾谅有神。", 
            "寂寞城西几交旧，岁寒风义各相珍。"
        ], 
        "title": "藏园求佳朮见贻适志盦遣送绿菊病枕裁笺以答嘉惠", 
        "type": "律诗", 
        "yun": "真"
    }, 
    {
        "author": "吴昌绶", 
        "era": "近现代", 
        "subtype": "七言律诗", 
        "text": [
            "行幐九陌记曾经，含泪春花赋旧京。", 
            "往昔炊羹犹古寺，祇今戴盎几狂生。", 
            "双松磊砢全孤节，四柿凄其吊女贞。", 
            "落日城南容驻马，一庐近拓小窗明。"
        ], 
        "title": "慈仁顾祠落成赋呈诸公隐括先生诗意", 
        "type": "律诗", 
        "yun": "庚"
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "落木秋风晚又波。", 
            "过江名士近如何。", 
            "桃花扇底泪痕多。", 
            "双袖龙钟常怨别，四弦凄恻怕闻歌。", 
            "一生心事半蹉跎。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "客有风尘擅赏音，远山眉黛誉文君。", 
            "临邛座上缔琴心。", 
            "爇剩余香犹袅篆，别来新叶渐成阴。", 
            "吴波不荡此情深。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "红穗西窗烛影摇。", 
            "归期未卜别情遥。", 
            "秋风应望灞陵桥。", 
            "贻我相思江柳结，催人消息井梧飘。", 
            "自缄幽恨托回潮。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "尽日瞢腾怕展眉。", 
            "此中情况倩谁知。", 
            "却忆歌声箫局底。", 
            "休理。", 
            "悲秋争遣到今时。", 
            "淼淼江乡波路阔。", 
            "荻芦萧瑟雁南飞。", 
            "怅望清晖怜玉臂。", 
            "沈醉。", 
            "自牵乡思自禁持。"
        ], 
        "title": "定风波·长昼沈阴，秋声淅沥，羁人对此，言愁欲愁，倚清真商调歌之。当有凄异动听者", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "凉蝉翻遍清商引，斜阳半林催晚。", 
            "月破云来，露含花润，篱角秋罗初剪。", 
            "疏棂悄掩。", 
            "渐晕逼银荷，寒欺冰簟。", 
            "独坐梦余，茶烟轻漾伴经卷。", 
            "离怀都在此夕，江乡书乍到，情话无限。", 
            "襟上题痕，盘中媵曲，引我回肠辗转。", 
            "蓬瀛望远。", 
            "盼泛斗人逢，凌霄才荐。", 
            "一盏遥飞，劝君愁睇敛。"
        ], 
        "title": "齐天乐·秋宵待月，乡思撩人。得山荷寓书，倚此寄答，次美成韵", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "凝望久，恁风殢归程，月添愁侣。", 
            "况茂陵消瘦，年年惯听秋雨。", 
            "应念离思苦。", 
            "懒为伊重诉。", 
            "天宇阔，祗怨南鸿，撇我先去。", 
            "休睹大堤草色，总是春前相送路。", 
            "早过了、星期鹊驾，情思罥蛛户。", 
            "感时恨别，谁遣此、两般心绪。", 
            "憔悴甚，怕共花歌月舞。"
        ], 
        "title": "芳草渡·旅窗无俚，再拈美成韵，寄怀闺人", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "忆年时、坠鞭南去，柔肠都被花恼。", 
            "临分倚醉春江路，相约东风来早。", 
            "轻舟掉。", 
            "想纸阁芦帘，抖擞缁尘了。", 
            "锦鳞讯杳。", 
            "渐折柳阴稀，飘萍路阔，独我向西笑。", 
            "羁栖久，几许閒愁未扫，影形空伴昏晓。", 
            "声声杜宇撩人苦，似道不如归好。", 
            "秋思悄。", 
            "讶万里星河，却送征槎到。", 
            "接䍦共倒。", 
            "恨四角车轮，一程程远，依旧见时少。"
        ], 
        "title": "摸鱼儿·丁酉冬与双佩阁主别于沪上。今春予独北来，郁郁久居，音问旷隔，烟墨脂黛，坠欢窅然。新秋逆旅，君忽过存，剪镫清话，良慰羁袌。诘朝又入都矣。用花宜馆韵赋此，书扇寄赠，为异日相思之资", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "蛛盒牵丝频送喜。", 
            "谁猜得，相思谜。", 
            "看织就、回文方罫细。", 
            "程远也，烦君寄。", 
            "情密也，为侬寄。", 
            "叩叩香囊襟上系。", 
            "却忆到，分襟地。", 
            "正楼外、斜阳催客骑。", 
            "侬去也，浑无计。", 
            "君住也，浑无计。"
        ], 
        "title": "酷相思·偶检花宜馆词，杂和小令四阕，若有寄托，若无寄托，与素心人证之，七月既望", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "碧桃枝上春寒勒。绮疏悄掩花阴侧。", 
            "睡鸭袅沈烟。玉人眠未眠。", 
            "锦幡和露湿。摇漾知无力。", 
            "只恨晓风颠。飞花三月天。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "片帆相送绿杨津。", 
            "恨难分。", 
            "此去天涯，回首隔层云。", 
            "江南春梦痕。", 
            "梦中依约款重门。", 
            "悄黄昏。", 
            "欲把近来，消息问春人。", 
            "无言先断魂。"
        ], 
        "title": "鬲溪梅", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "梧露新凉送。", 
            "月漏纱幮缝。", 
            "红穗疏镫照夜深，禁不起，秋心重。", 
            "莫听关山弄。", 
            "千里相思共。", 
            "恨煞层层大海波，分明阁住离人梦。"
        ], 
        "title": "眉峰碧·廿三夕续成此解，时闻妇病，将南归", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "伤心千古才人泪，都在倚声中。", 
            "隔浦风荷，拂堤烟柳，历历旧游踪。", 
            "吴门家住，长安久旅，憔悴应同。", 
            "且共尊前，莫思身外，一晌疏慵。"
        ], 
        "title": "人月圆·临桂王侍御四印斋刻宋元词最富，近又得二种，各纪以词", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "马卿谏猎书成未，霄汉寸心悬。", 
            "是处斜阳，何年明月，秋思正苍然。", 
            "长安回望，少年裘马，台阁鹓鸾。", 
            "鬓影琴声，不如归去，老我文园。"
        ], 
        "title": "人月圆", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "碎笛迸龙吟。", 
            "寒冱重阴。", 
            "碧城消息尚沈沈。", 
            "又是洒窗蕉雨急，扰乱秋心。", 
            "俯仰百忧侵。", 
            "酒薄孤斟。", 
            "留题醉墨忍重寻。", 
            "去也几回犹怅望，住也难禁。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "罥屋花狂，侵帘草暗，绿章拟诉通明。", 
            "留春无计，倦策玉骢行。", 
            "依约啁啾翠羽，梦醒来、都是愁声。", 
            "芳菲歇，碧云天际，谁遣此时情。", 
            "苍茫家国思，几多絮语，凭仗流莺。", 
            "剩新亭涕泪，霜鬓彫零。", 
            "去去沧波千里，荡孤怀、极目青冥。", 
            "回首处，移宫换羽，凄绝不堪听。"
        ], 
        "title": "满庭芳·张沚莼丈索观近词，见和闰清明作，依韵赋答，感音而言，不自知其凄咽也", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "秋林同滞羽，忧时甚、四顾又安归。", 
            "正海天杯底，荡开苍莽，江城笛里，吹出参差。", 
            "君莫问、死生犹露电，出处几云泥。", 
            "枯树婆娑，庾郎愁赋，众芳芜秽，楚客兴悲。", 
            "年年风尘苦，虚名累、相约还我初衣。", 
            "来共小窗尊酒，重话心期。", 
            "便万户侯封，支身何补，一声河满，双泪应垂。", 
            "多少临岐别思，除是君知。"
        ], 
        "title": "风流子·留别苏庵主人，用清真韵", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "梅点妆清，兰吹气静，修来林下风姿。", 
            "小谪花天，寸衷幽怨谁知。", 
            "蛾眉都被聪明误，尽缠绵、瑶想琼思。", 
            "艳声驰。", 
            "写遍新诗，唱遍新词。", 
            "三生文字前因在，便素心相对，各自矜持。", 
            "恤纬中宵，婵娟一样忧时。", 
            "怜他采凤飘零甚，负华年、夜月机丝。", 
            "怅春迟。", 
            "香减隃麋，泪染燕支。"
        ], 
        "title": "高阳台·为苏庵主人题素心室诗词书画", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "又惊回花魂。", 
            "看绳河摇漾，几点残星。", 
            "还听寒鸦啼晓，角声谯门。", 
            "婵娟思，长依君。", 
            "斗舞裙、归来王孙。", 
            "奈容易新欢，迷茫旧约，台榭黯凝尘。", 
            "春芜老，催斜曛。", 
            "记故人此去，挥手离尊。", 
            "无限英雄血泪，宝刀宵鸣。", 
            "鸾凤翮，凌空冥。", 
            "忏再生、消磨愁根。", 
            "但莽莽中原，遥山万重余梦痕。"
        ], 
        "title": "寿楼春·沚莼丈重示此调，用吴中社集旧韵。追忆曩游，忽忽如梦，朋辈星散，谁共赏音。时局侵寻，长歌当哭，轻装临发，辄复继声", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "万里一明月，秋思满长天。", 
            "古今人事代谢，流照自年年。", 
            "才放澄辉大地，又被微云障翳，珠斗夜光寒。", 
            "沧海横流际，风雨合离间。", 
            "感乌踆，悲兔缺，惊虬眠。", 
            "萍蓬身世输指，乡梦几回圆。", 
            "便拟泛槎归去，只恐尘缨涴我，清福未能全。", 
            "此曲谁与和，低唱付婵娟。"
        ], 
        "title": "水调歌头·中秋，用坡公韵", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "凉宵雁声到枕，拥衾裯似水。", 
            "鱼更断续梦难成，残镫欲灺红蕊。", 
            "孤馆静、秋心暗警，井梧一叶同飘坠。", 
            "叹年年、倦旅无端，触起乡思。", 
            "时局如棋，中原多故，怅栖栖客子。", 
            "望天外、缥缈三山，凌波何日重至。", 
            "看苍茫、云连海气，又历历、蜃楼遥指。", 
            "笑茂陵、疏草零星，未逢杨意。", 
            "蛩吟败藓，蝉咽寒柯，惯搅人清寐。", 
            "恁容易、繁华转烛，几番辜负，一曲尊前，琵琶红泪。", 
            "飞英巷陌，游丝庭院，浓春无价都消歇，剩潘郎、鬓影成憔悴。", 
            "江南此去，除非旧日青山，依然伴人愁里。", 
            "深闺凝望，讯断宾鸿，锁一双眉翠。", 
            "见说道、近来消瘦，药裹缠绵，帘卷西风，病扶花起。", 
            "流光若驶，浮生如寄，而今真遂偕隐愿，泛烟波、好共吴篷倚。", 
            "那堪回首天涯，写遍相思，倦收凤纸。"
        ], 
        "title": "莺啼序·津门羁迹，七度蟾圆。今将南去，临岐惘惘。用梦窗韵赋此，留示同人", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "偶梦前游，满座上、凄凄切切。", 
            "才几日、钗光钏影，鬟云肌雪。", 
            "浅碧窗儿梧叶雨，深红帘子梨花月。", 
            "凭谁将、旧境剪分开，并州铁。", 
            "蚕已死，丝难绝。", 
            "麝已尽，香难灭。", 
            "叹憨生儿女，痴心空热。", 
            "南国年华桃叶妹，西风捐弃蘼芜妾。", 
            "把将来、归宿较而今，为悲咽。"
        ], 
        "title": "满江红 感旧", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "霜叶辞柯，愁人羁旅，同是一般飘荡。", 
            "槐疏梦断，柳减眉凋，偏入客窗虚幌。", 
            "莫是醒了，西风有意，觉人故来凄响。", 
            "算几番凭吊，榔栗一条，芒鞋五緉。", 
            "还忆我十载燕齐，高下随风，画出浮沈形像。", 
            "马蹄踏碎，鹿砦堆残，鸡肋生涯相仿。", 
            "已分飘流似伊，衰草乱蛩，幽凄同赏。", 
            "任凭他代嬗，东君重把，新阴滋长。"
        ], 
        "title": "惜余春慢 落叶", 
        "type": "词", 
        "yun": "养"
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "秋光如许，更先知、秋冷瘦人应是。", 
            "清减沈郎腰一搦，可与黄花相似。", 
            "枕上家山，灯前乡树，梦阻盈盈水。", 
            "归期莫卜，莼鲈兴隔千里。", 
            "从此滚滚尘红，茫茫路黑，歧径迷杨子。", 
            "爱赋刘安招隐句，只恐壮心难已。", 
            "一夜西风，满湖木叶，此际凉波起。", 
            "怀人天末，扁舟我欲归矣。"
        ], 
        "title": "百字令（丁卯） 其一", 
        "type": "词", 
        "yun": "纸"
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "知音难觅，叹茫茫、人海我闻如是。", 
            "击筑悲歌燕市酒，道是渐离不似。", 
            "方幸春明，常联旧雨，又逐东流水。", 
            "风帆瞬息閒，愁满载归里。", 
            "几日僧舍联吟，江亭买醉，邂逅吾同子。", 
            "莫谓当时梅尉贱，仕隐尘寰而已。", 
            "吴市吹箫，齐门弹铗，酒引牢骚起。", 
            "杯盘狼藉，离魂黯黯销矣。"
        ], 
        "title": "百字令（丁卯） 其二", 
        "type": "词", 
        "yun": "纸"
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "泪溅离筵酒。", 
            "正西风萧萧易水，量愁计斗。", 
            "敢向身躯悲肮脏，甘作风尘下走。", 
            "不如意事多八九。", 
            "世态烟雪多变幻，看白衣转眼成苍狗。", 
            "休眷恋，莫回首。", 
            "燕台几辈同心友。", 
            "问当年归吴张翰，会心远否。", 
            "惟有莼羹鲈脍美，对著秋风厮守。", 
            "休浪说匣中龙吼。", 
            "莫把难平悲缺陷，论补天，谁是娲皇手。", 
            "师旷达，漆园叟。"
        ], 
        "title": "貂裘换酒 别意", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "瘦影艳于霞。", 
            "幡护铃遮。", 
            "枉劳蝶阵与蜂衙。", 
            "嫁与东风春不管，负了桃花。", 
            "风雨又交加。", 
            "转眼繁华。", 
            "可怜金谷绿珠家。", 
            "吹得落红消息断，梦已天涯。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "牵牛望断银河岸。", 
            "禁他一波似练。", 
            "夜夜青天，年年白浪，留得佳期如线。", 
            "春魂零乱。", 
            "纵开遍桃花，那寻人面。", 
            "狼藉东风，残红空自满庭院。", 
            "云烟至今更幻。", 
            "恁白衣苍狗，须臾万变。", 
            "蝶梦未融，鸥盟忽背，几日秋风团扇。", 
            "彩云易散。", 
            "翻输与寻常莺莺燕燕。", 
            "摺起罗衾，把鸳鸯懒看。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "高原十里寒芜绿。平林无数昏鸦宿。", 
            "笑我未归家。可怜红日斜。", 
            "凤城回首处。往事如烟雾。", 
            "相送只西山。蛾眉弯复弯。"
        ], 
        "title": "菩萨蛮 出都日道中", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "溟濛似雨。春色马头忙若许。", 
            "莫笑盈盈。我比杨花落更轻。", 
            "韶光如驶。东风已似东流水。", 
            "任汝飘零。会有时儿解化萍。"
        ], 
        "title": "减字木兰花 咏絮题王寺庙壁（己巳）", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "春风记得态夭斜。", 
            "曾过个人家。", 
            "如何重到，昔年人面，今日桃花。", 
            "红墙银汉迢迢远，即此是天涯。", 
            "犹恨当时，无情帘幕，多事窗纱。"
        ], 
        "title": "眼儿媚", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "垂杨阴里桥红。", 
            "乍相逢。", 
            "多谢沟边流水柳边风。", 
            "曾记得。", 
            "春波绿。", 
            "照惊鸿。", 
            "一霎伯劳飞燕各西东。"
        ], 
        "title": "相见欢", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "蓼红蘋白，正良夜新秋，溽暑初去。", 
            "偏是悲秋秋士，与秋先遇。", 
            "西风似解相违久，祇著意飕飗庭树。", 
            "一番凉月，一番清露，一番疏雨。", 
            "曾记得紫萸黄菊。", 
            "我扶病登台，送君行处。", 
            "几度流光，又听元蝉哀诉。", 
            "秋来秋去无人管，祇不许朱颜如故。", 
            "登高携酒，向天搔首，问天不语。"
        ], 
        "title": "桂枝香 立秋日作（庚午）", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "十顷荷花海，三篙杜若汀。", 
            "小城东畔偶经行。", 
            "不道连宵快雨，浪压绿云平。", 
            "霞影红垂蓼，风漪碧皱萍。", 
            "如游历下小池亭。", 
            "只少沿波几队小蜻蜓。", 
            "又少菰烟蒋雨一角，佛山青。"
        ], 
        "title": "喝火令 城东观荷", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "蛮腰素口。", 
            "娇小思珍偶。", 
            "误杀徐娘成老丑。", 
            "应得红灯绿酒。", 
            "当年花月欢场，梦中妆泪千行。", 
            "试问麻姑记否，而今又几沧桑。"
        ], 
        "title": "清平乐 其一", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "目挑心与。", 
            "肝胆空相许。", 
            "莺燕等闲成伴侣。", 
            "甘作花枝无主。", 
            "朅来绣毂香车，陌头春日将斜。", 
            "断梗飘蓬何处，青衫红袖天涯。"
        ], 
        "title": "清平乐 其二", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "为人作嫁。", 
            "压线无时暇。", 
            "纵有良媒还自谢。", 
            "浪说绮罗如麝。", 
            "邯郸一辈才人，可怜厮养相亲。", 
            "碧海青天夜夜，姮娥不悔偷奔。"
        ], 
        "title": "清平乐 其三", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "岭上白云低贴水，满山风色泠泠。", 
            "东南画阁有人凭。", 
            "误疑茶鼎爇，烟霭袖边生。", 
            "隔著粼粼溪百尺，丹崖翠巘如屏。", 
            "一川鳞甲起秋声。", 
            "峰峦连复断，天外补遥青。"
        ], 
        "title": "临江仙 题顾符稹画", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "山色轻于茜，溪光碧若罗。", 
            "谁家水榭瞰清波。", 
            "试问严陵风景，较此果如何。", 
            "远水田千罫，平桥雨一蓑。", 
            "几株春树绿婆娑。", 
            "记得富春江上画船过。", 
            "记得画船窗里弦索，玉人歌。"
        ], 
        "title": "喝火令 前题", 
        "type": "词", 
        "yun": "歌"
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "丛竹萧萧。", 
            "拳石峣峣。", 
            "向中间结个团瓢。", 
            "莫因斗米，折了吾腰。", 
            "有三分水，二分竹，数间茅。", 
            "风也潇潇。", 
            "雨也潇潇。", 
            "打梧桐又滴芭蕉。", 
            "手中一卷，倦莫轻抛。", 
            "恐鹤无言，童欲睡，我无聊。"
        ], 
        "title": "行香子 前题", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "木落晓霜清，万壑千岩突兀。", 
            "彷佛萸糕菊酒，是重阳景物。", 
            "有人携杖上高台，长啸胸空阔。", 
            "目断寥天尽处，插远青数笏。"
        ], 
        "title": "好事近 前题", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "渔梁渡口。", 
            "霜气浓如酒。", 
            "昨夜秋江风力陡。", 
            "红遍万枝鸦舅。", 
            "江头何处渔郎，钓矶一网空张。", 
            "浩皛鸥汀凫渚，凄凉蟹舍渔庄。"
        ], 
        "title": "清平乐 前题", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "霜雪者般严。", 
            "茅斋镇下帘。", 
            "剩庭前老树椮椮。", 
            "嵌就玻璃窗最好，留一扇，放银蟾。", 
            "炉火有人添。", 
            "柴扉少客探。", 
            "知寒窗定与鸡谈。", 
            "验取瓶中梅放否，春有信，蕊中含。"
        ], 
        "title": "南楼令 前题", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "青松谁种。", 
            "居然补得，青山无缝。", 
            "松杪云流，松根泉语，一般幽弄。", 
            "欲寻上界，名蓝度我，有长桥几空。", 
            "百八钟声，忽然吹落，天风相送。"
        ], 
        "title": "柳梢青 前题", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "呜乎信国公，从容殉大节。", 
            "于今五百八十年，遗泽犹留一钩铁。", 
            "铁背铭词镌六字，曰圣瑞文天祥制。", 
            "诗僧拓墨共流传，我观公物见公志。", 
            "公昔生也兆紫云，公及冠也擢状元。", 
            "公既相也宋已去，公之死也未五旬。", 
            "乌金一握思风度，山河半壁凭分付。", 
            "赐字新镌柄上铭，知是登科年后铸。", 
            "我闻公性初豪华，唾壶或以和筝琶。", 
            "又闻公也自贬抑，军中或佐指挥意。", 
            "自从真州夜走空坑败，悲凉柴市铭衣带。", 
            "击节高吟《正气歌》，遗器遗文同百代。", 
            "吁嗟乎！", 
            "物之显晦信有时，公之遗爱今在兹。", 
            "云孙小印玉带砚，枯桐尾勒青原诗。", 
            "乃知物以人重同不朽，足与齐简狐笔良椎武节千秋垂。", 
            "晞发参军公知己，琅玕一握恰好相追随。", 
            "惜哉象弈图谱四十局，竟随玉㞟埋蒿莱。", 
            "尝将臣节论忠义，明季差堪侪宋季。", 
            "铁工输与张鳌春，姓名犹得传附骥。", 
            "呜呼两公如意从此留人间，艺林歌咏成嘉事。", 
            "有宋一代文信国，有明一代赵忠毅。"
        ], 
        "title": "送文信国公铁如意歌", 
        "type": "古风", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "千松万松何离奇，千石万石何累垂。", 
            "松寻石罅逞夭矫，石凌松上争厜㕒。", 
            "主峰一石最奇崛，俯首乃受松之欺。", 
            "直据其巅盬其脑，苍髯恣肆鳞之而。", 
            "左轩一石势崱峛，蛟背如立湘妃危。", 
            "右伏一石于菟卧，不甘帖耳形耏耏。", 
            "两株鸭脚那肯让，腾空四散青珊枝。", 
            "道人何年觊天奥，梯以石栈支以。", 
            "阴崖不借鬼斧劈，𥨩穾应是天工施。", 
            "门前双峰屹相向，崭如头角真嶷嶷。", 
            "沧溟万里泻澒洞，直来脚底如奔驰。", 
            "我当重九命山屩，杖藜犹待人扶持。", 
            "骨酸趾茧乃得到，冥搜不觉忘辛疲。", 
            "西峰亏蔽日易落，结璘早射长空辉。", 
            "银鳞倒倦云万叠，谡谡时有西风吹。", 
            "为我送云东海去，好教鸡唱看朝曦。"
        ], 
        "title": "劳山白云洞", 
        "type": "古风", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "天风海水声刁骚，忽闻细籁吟笙匏。", 
            "路转山腰入山腹，万竿凤尾萦翛翛。", 
            "凿幽缒险拓此径，幽庵乃结峰巅茅。", 
            "寺门那许世人识，箨龙鞭起围周遭。", 
            "青霞斜截断厓脚，绿云密补虚岩坳。", 
            "槐龙对盘势拿攫，级尽乃叩禅关遥。", 
            "地僻尽多花木趣，秋深红紫纷僧寮。", 
            "篮舆才歇凉雨至，四山如沸沧溟潮。", 
            "我闻二劳胜非一，此山此竹应翘翘。", 
            "春雷怒迸蛰地笋，秋风齐扫干云梢。", 
            "昔访桃源武陵境，幽谷趣与筼筜饶。", 
            "二十年来系心目，旧怀新赏同相撩。", 
            "鬓丝禅榻感变易，夜窗怕听声萧萧。", 
            "已知食肉素无相，禅有玉版吾将逃。"
        ], 
        "title": "华岩庵", 
        "type": "古风", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "大石逆波波骤惊，惊波扑石石能鸣。", 
            "锐石剑锋平石砥，矗石壁立圆石罂。", 
            "陂陀石作斜下坂，脊露石如高建瓴。", 
            "波来那论容与否，一气激宕无休停。", 
            "前波方逆后波退，后波又拥前波行。", 
            "高波直越矮波过，立波乃压横波生。", 
            "夺罅疾如箭脱筈，散溜纷若檐悬绳。", 
            "冲突迅具奔马势，洄涡圆转旋螺形。", 
            "银涛密溅飞雨射，赭岸怒走晴雷轰。", 
            "初疑九天落欬唾，齐迸十万珠玑莹。", 
            "又疑千年不化雪，飓风回舞来沧溟。", 
            "铁驽不退组练白，冰花倒喷鱼龙腥。", 
            "自我入山即傍海，斜阳万里波涛晴。", 
            "去时曾立矶头望，岛屿遥接帆樯轻。", 
            "回时才入湖海底，喧豗即异前番听。", 
            "此夕正当月之望，圆灵如镜东南明。", 
            "再向矶头立缥缈，耳目眩乱身疑倾。", 
            "我想子丑开辟会，山脚尚有山尖横。", 
            "自从洪水尽归海，澒洞乃与峰峦平。", 
            "名山岂甘没波底，头角各欲分峥嵘。", 
            "天吴海若不相下，故以搏击成纷争。", 
            "金波潋滟那得渡，几回惆怅移鼍更。", 
            "仙人空说钓龙去，水底时有龙吟声。"
        ], 
        "title": "钓龙矶", 
        "type": "古风", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "长定宫中黄叶秋，大司马用新都侯。", 
            "淳于赂败曲阳去，咸阳王业彫潜谋。", 
            "是年孝成祚欲尽，建元七改仪容修。", 
            "君王心不化明烛，但照宫馆罗纨愁。", 
            "鸿嘉以来隆内宠，阳阿祸水倾炎刘。", 
            "是镫绥和改元铸，相掾丞令名雕锼。", 
            "不及班姬照辇道，铜沓祇映金涂浮。", 
            "慵来装点石华袖，红摇春影椒墙留。", 
            "赤凤歌残灿归路，绿熊席暖辉舌篝。", 
            "汉宫奢丽那得见，眼界输与残檠优。", 
            "史传孝宣精器械，元成以降难追求。", 
            "建昭竟宁两雁足，乾嘉老辈争吟讴。", 
            "此镫后出幸快睹，生晚不抱昌黎忧。", 
            "信都食官建始造，临虞万岁元延镂。", 
            "余家高镫亦永始，三朝较量俱无俦。", 
            "未随阳朔例颁赐，弃掷得免渐台陬。", 
            "尝将古今论兴废，始凝须作冰霜筹。", 
            "桓灵先短汉献祚，熙宁早剪徽钦庥。", 
            "西京元气蹶此命，哀平薄佑将何尤。", 
            "蛙声紫色托官礼，九锡遂欲唐虞侔。", 
            "一朝事关九庙重，美新致累扬云羞。", 
            "阅历残镫泣风雨，坐对缸粟如悬疣。"
        ], 
        "title": "西汉绥和雁足镫歌", 
        "type": "古风", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "国侨昔使晋，赐莒二方鼎。", 
            "重器古所贵，况兼骈以整。", 
            "我观传纪间，所载亦井井。", 
            "纪甗齐贿珍，襄钟郑赂诇。", 
            "寿梦与甲父，郜舒文互省。", 
            "宝鼎虽不一，奇偶势殊等。", 
            "伟哉莒国器，至今余炯炯。", 
            "二鼎虽已沦，双即乃犹并。", 
            "文曰莒小子，万年宝用永。", 
            "徒家弗受文，佐祝文考鲠。", 
            "同质非殊范，一文乃异皿。", 
            "纹回云点黑，班留苔翠冷。", 
            "枵腹略类瓠，象圆欲说饼。", 
            "弯环形抱珥，朴素义尚褧。", 
            "黝若髹点漆，泽比金出矿。", 
            "先子宝其一，珍重如搢珽。", 
            "常念延津剑，何日得合并。", 
            "李丈念两美，不合心终耿。", 
            "连城乃归赵，商于不欺郢。", 
            "瑞若联珠璧，断岂续颈胫。", 
            "遂使千载下，艺苑快雄骋。", 
            "尝考莒世次，略可得其梗。", 
            "兹及郊公，七主生非挺。", 
            "获拿季友归，出仆行父请。", 
            "务娄及灭明，奔执不自拯。", 
            "密郓城恃陋，防兹地非迥。", 
            "蜗角国难为，强邻况压境。", 
            "岂类汉孝宣，技巧夙精警。", 
            "乃与所制器，今古同彪炳。", 
            "什袭重绨锦，装潢斫檀瘿。", 
            "非独虞壶俪，直与齐罍逞。", 
            "子产号博物，晋赐始管领。", 
            "我不黄熊辨，两器乃独秉。", 
            "众金同纷罗，譬若囊出颖。", 
            "离合千百年，荟萃乃俄顷。", 
            "摩挲发古思，作歌志深幸。"
        ], 
        "title": "莒小子双即诗三十六韵", 
        "type": "古风", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "古今以来推画手，椎轮如自东西京。", 
            "自从齐鲁逮巴蜀，前人箸录垂典型。", 
            "元嘉元年武氏石，天水以后蒿莱平。", 
            "历金元明乃复出，百六二象犹发铏。", 
            "此图仅存十四幅，唐时旧拓传溪藤。", 
            "忆十一龄戊申岁，大梁随宦曾眼经。", 
            "越七十载岁戊午，我八十一重开縢。", 
            "虽经昆焰火不尽，古香古色仍奔腾。", 
            "茧理腻若截肪细，麝煤重比沈云崩。", 
            "国初题自朱查手，《小石帆亭》集大成。", 
            "竹垞山舟各七一，尚书梁公八旬盈。", 
            "雪礓持赠秋盦手，声价直许同连城。", 
            "东洲斋两钜制，后有作者难抗衡。", 
            "惜哉陈王两巨眼，墨缘未得传风镫。", 
            "近人重搜获一石，毡蜡昼静闻登登。", 
            "嗾獒晋主激宣孟，知兴贤母咨王陵。", 
            "击磬有心来何蒉，节义杵臼兼程婴。", 
            "地不爱宝并世出，紫云山色增峥嵘。", 
            "我闻文翁高眹张收作石室，帝王圣哲摹画无不精。", 
            "至今迹相不得见，孝堂郭巨三十留题名。", 
            "其余东麟西爪互显露，太尉沛相述叙文清明。", 
            "冯绲六玉丁房峙双阙，李翕五瑞渑池尤著名。", 
            "此图七圣一暴四孝子，俯视他象只如中下乘。", 
            "家臧武梁题字如隶释，《小蓬莱阁》注字明珠莹。", 
            "白楼先生昔赠先阁部，惨遭劫火此竟逃天刑。", 
            "李唐至今一千有余载，得见祖本眼福还相矜。", 
            "昭陵六马道子佛，唐画当时知服膺。", 
            "蔡家有邻韩择木，唐隶当时应禀承。", 
            "复斋款识并入仲安室，衎斋二妙文字今犹馨。", 
            "前人歌诗已穷精奥义，贱子附尾钻纸如冻蝇。"
        ], 
        "title": "唐拓武梁祠画象残册为李一山题", 
        "type": "古风", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "始读书不间昕宵，对青灯午夜频烧。", 
            "始学文全忘昏晓，望青云九天路渺。"
        ], 
        "title": "石莲七十七自寿词 其四 脱布衫", 
        "type": "古风", 
        "yun": null
    }, 
    {
        "author": "吴重憙", 
        "era": "近现代", 
        "subtype": "七言绝句", 
        "text": [
            "推篷日对水潺潺，沙鸟风帆自往还。", 
            "东望数峰青扑面，不殊江上六朝山。"
        ], 
        "title": "陶城堡", 
        "type": "绝句", 
        "yun": "删"
    }, 
    {
        "author": "吴重憙", 
        "era": "近现代", 
        "subtype": "七言绝句", 
        "text": [
            "西去麻鞋谒至尊，烽烟何日靖中原。", 
            "故人尽节难回首，怕过苌弘化碧村。"
        ], 
        "title": "苌弘墓", 
        "type": "绝句", 
        "yun": "元"
    }, 
    {
        "author": "吴重憙", 
        "era": "近现代", 
        "subtype": "七言律诗", 
        "text": [
            "湘累何计问穹苍，雨雪其吁携手行。", 
            "讵有南楼风月兴，且寻东郭水云乡。", 
            "前年红树游萧寺，此际黄昏是夕阳。", 
            "谁是濯缨谁濯足，各将心境取沧浪。"
        ], 
        "title": "渊静用韧叟韵赠诗依韵奉和", 
        "type": "律诗", 
        "yun": "阳"
    }, 
    {
        "author": "吴重憙", 
        "era": "近现代", 
        "subtype": "七言律诗", 
        "text": [
            "江水茫茫山色苍，昔年行役又同行。", 
            "六千猿鹤悲君子，八百桑株学武乡。", 
            "略仿买田苏玉局，相偕归隐孟襄阳。", 
            "也如鹦鹉前头意，云树无言但泪浪。"
        ], 
        "title": "和韧叟归耕釜麓出都感赋元韵 其一", 
        "type": "律诗", 
        "yun": "阳"
    }, 
    {
        "author": "吴重憙", 
        "era": "近现代", 
        "subtype": "七言律诗", 
        "text": [
            "伊人露白更葭苍，宾雁俄看起一行。", 
            "共叹崦嵫新岁月，幸联桑梓旧家乡。", 
            "诗人历下推庭实，野语齐东署弁阳。", 
            "说我故园耆宿事，风流文达记沧浪。"
        ], 
        "title": "和韧叟归耕釜麓出都感赋元韵 其二", 
        "type": "律诗", 
        "yun": "阳"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "摘尽残荷愁不语。", 
            "试滋味，怜心苦。", 
            "悔前度、离筵难自主。", 
            "潮信是，催人去。", 
            "花信是，留人住。", 
            "晓月迷濛江上渡。", 
            "滴泪看，分流处。", 
            "到今日、沈吟嗟已误。", 
            "相问也，书无据。", 
            "相见也，归无路。"
        ], 
        "title": "酷相思", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "瓶花借水妍，帘竹惊风破。", 
            "熏炉沈麝屑，延微火。", 
            "单衣觉冷，更著鸳衾裹。", 
            "看看黄昏矬。", 
            "酒病相兼，梦回还又思卧。", 
            "频年游历，胜会清江左。", 
            "如今赢得是，双眉锁。", 
            "抛人去也，薄倖饶谁过。", 
            "不须冤苦我。", 
            "识面之时，是你先有心呵。"
        ], 
        "title": "促拍满路花 和清真", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "灯下任、自拈象管，消得旅中愁绪。", 
            "记驻马门巷，坠鞭伴侣。", 
            "惊逢汉渚盈盈女。", 
            "甚便展、香衾同倚，不分朝暮。", 
            "渐绿尽、一院阴阴芳树。", 
            "辛苦。", 
            "每秪为、暂时分手，泪花湿枕，指约三五。", 
            "归期已早，背人凝伫。", 
            "相偎先未论心素。", 
            "但细数郎踪，闻道寻常游聚。", 
            "便自有闲心，百般娇妒。", 
            "此情念否。", 
            "顿隔海天，深处蛮荒住。", 
            "怕佳景、也成孤负。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "花明绣户，香满雕檐。", 
            "嫩苔铺径绿毵毵。", 
            "芳辰易逝动骊歌，酒频添。", 
            "看黛眉、微锁两尖。", 
            "孤馆经秋，龙凤管，不曾拈。", 
            "夜来庭院雨廉纤。", 
            "怀人远道恨深时，病相兼。", 
            "又怎禁、寒意透帘。"
        ], 
        "title": "声声令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "记花幡裁就，春如绣幄。", 
            "玉人云髻篸红萼。", 
            "怎向寻桃问柳，郎心轻薄。", 
            "故意把、芳盟误却。", 
            "流光如驶，早又惊风动幕。", 
            "可怜人更怨离索。", 
            "秋到也、这些时，客睡难著。", 
            "枕上听、梧桐乱落。"
        ], 
        "title": "凤凰阁 用叶清臣体韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "步绕烛房空，辽海雁稀，难问音息。", 
            "秋气萧寥，有吟蛩谙得。", 
            "邀桂影、冰奁乍启，泛梨花、瑶尊共拭。", 
            "注年欢会，忍看片时，风起荡尘迹。", 
            "曲阑依旧在，映月黯黮油碧。", 
            "字刻丛篁，想盟言犹识。", 
            "最堪笑、阿瞒情苦，世缘深、仙云梦窄。", 
            "绣裳霞茜，舞罢细腰谁能惜。"
        ], 
        "title": "尾犯 和梦窗甲辰中秋之作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "绕阶苔径寻綦迹。短短银墙隔。", 
            "木犀开到二分时。可惜閒房深锁绣帘垂。", 
            "登筵果饼圆如月。共道团圞节。", 
            "素娥偏惯别离愁。又是一年寒雨度中秋。"
        ], 
        "title": "虞美人", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "忆昔天津桥畔路。", 
            "为送行人，折尽黄金缕。", 
            "迹似浮萍无泊处。", 
            "廿年始得重欢聚。", 
            "钿约钗盟心暗许。", 
            "略略相亲，早被旁人妒。", 
            "谣诼偶传鹦鹉语。", 
            "回身障面羞微觑。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "指凌虚秀起，乍惊认、富春山。", 
            "有叠嶂萦回，疏林莽宕，流水弯环。", 
            "荒滩。", 
            "坐垂钓处，总一时、移置小窗閒。", 
            "展卷不妨卧对，旧游如可追还。", 
            "前贤。", 
            "胜迹凋残。", 
            "空怅想、劫灰寒。", 
            "藉粉本钩摹，恍然再睹，千古云烟。", 
            "参禅。", 
            "悟真画理，笑昔邪、犹是近中年。", 
            "惟许吴兴同调，更添翠竹千竿。"
        ], 
        "title": "木兰花慢 沈柏寒临大痴富春山图长卷，属题。柏寒六十后始学画", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "酒熟香擎满盏。妆了粉痕匀面。", 
            "晚风袅袅度庭院。菊蕊黄胜数剪。", 
            "南楼尽日探归雁。鸣声乱。", 
            "儗凭支羽寄书简。还恐郎情久断。"
        ], 
        "title": "秋蕊香", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "篱角黄花，劝日向、西风醉。", 
            "惊心又、重阳节底。", 
            "自怯登高，制不住、登高泪。", 
            "迢递。", 
            "恨沧波、留人万里。", 
            "三径将芜，怎忌了、归来计。", 
            "人生悟、流行坎止。", 
            "试托无弦，要领取、琴中意。", 
            "愁悴。", 
            "金井冷、閒啼络纬。"
        ], 
        "title": "惜奴娇", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "秋色横空，霜气渐凋园木。", 
            "正呼群、雁行相逐。", 
            "频年去国，此情枨触。", 
            "谁肯念、天外有人悽独。", 
            "寸寸光阴，飞电逝波同速。", 
            "恐他时、冶游难续。", 
            "邯郸炊黍，不关荣辱。", 
            "仙梦回、犹及桂花飘粟。"
        ], 
        "title": "拾翠羽", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "彩笔闲题秀句，金徽暗数华年。", 
            "可惜欢娱才几日，无端春思萦牵。", 
            "杏靥销残红粉，柳条摆脱轻绵。", 
            "极目云山北向，惊心道里盈千。", 
            "那日临岐斟别酒，黯然相对无言。", 
            "赢得一声河满，长教泪洒尊前。"
        ], 
        "title": "河满子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "堕叶共苍菭，软衬寻幽屧。", 
            "年光迅、早过阳春节。", 
            "甚秋虫、也替人呜咽。", 
            "乍别。", 
            "记凌寒、催送征车发。", 
            "悲笳和、一曲骊歌阕。", 
            "似萧萧、易水风凄冽。", 
            "襟袖冷，怀刺灭。", 
            "朝连暮、望眼都成缬。", 
            "始知旧来情，总是虚言说。", 
            "待他生、更诉冤结。"
        ], 
        "title": "踏歌", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "往事君能说。", 
            "少年场、自呼青兕，比余诸葛。", 
            "姻娅何须论琐琐，肝胆交倾冰雪。", 
            "恨种种、今余华发。", 
            "河北江东三千里，望故人、犹似天边月。", 
            "惊岁序，秋萧瑟。", 
            "重逢莫道心情别。", 
            "看依然、踌躇揽辔，气吞六合。", 
            "太息人间春闺梦，无定河边战骨。", 
            "要手遏、横流中绝。", 
            "明日归来期痛饮，凯歌声、和以参差铁。", 
            "歌未竟，管先裂。"
        ], 
        "title": "金缕曲 亚子招饮凯歌归酒楼，越日北返。用稼轩送陈同甫韵赋赠", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "洞庭波起寒生遍，天涯自惊秋早。", 
            "绿断平芜，霜凋杂树，不碍高楼凝眺。", 
            "千山径悄。", 
            "想磴曲潜埋，斧斤难到。", 
            "剩有乔柯，乱撑枝干上云表。", 
            "深闺还动羁思，月光飞下处，偏见孤皎。", 
            "鹊噪空槐，螀啼金井，都入琴弦悽调。", 
            "兰釭焰小。", 
            "听飒飒声乾，透奁风峭。", 
            "为感飘零，半床慵未扫。"
        ], 
        "title": "齐天乐 落叶", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "一叶落。", 
            "西风恶。", 
            "远人似叶更飘泊。", 
            "露零屐齿寒，徘徊阑干角。", 
            "阑干角。", 
            "影动秋千索。"
        ], 
        "title": "一叶落", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "海客谈瀛，赤城霞气长笼罩。", 
            "百花千草。", 
            "风过浑如扫。", 
            "冰蔗浆寒，误向云英讨。", 
            "沉吟道。", 
            "玉颜空老。", 
            "何必仙山好。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "画楼漾珠箔。", 
            "良宵约。", 
            "心自觉。", 
            "风欺暗径，面旋杨花落。", 
            "麝烟飘散铜荷冷，低头佯睡著。", 
            "旧情已改，空床难守，朝云梦醒更恶。", 
            "飞鸿成字，远书可能托。", 
            "镜中颜色。", 
            "看看瘦，始嗟真命薄。"
        ], 
        "title": "梦行云", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "丝丝梅雨滴，梅心酸透。", 
            "情深处、话中微漏。", 
            "年光久。", 
            "恨奔车夜驿，击楫晨江，长斟别酒。", 
            "后来未谐欢偶。", 
            "剩今后。", 
            "回文诗韵险，清才漫斗。", 
            "尽消得沈郎腰瘦。", 
            "几千首。", 
            "看钟王妙格，周柳新声，无非道旧。", 
            "教伊暗藏怀袖。"
        ], 
        "title": "镇西 和友古词韵", 
        "type": "词", 
        "yun": null
    }, 
    {
        "author": "吴德功", 
        "era": "近现代", 
        "subtype": "七言绝句", 
        "text": [
            "几树长松簇万枝，邀朋日日共围棋。", 
            "科头箕踞聊消遣，高挹薰风午不知。"
        ], 
        "title": "消夏 其二", 
        "type": "绝句", 
        "yun": "支"
    }, 
    {
        "author": "吴德功", 
        "era": "近现代", 
        "subtype": "五言律诗", 
        "text": [
            "晓起登山陇，优游缓步行。", 
            "日从峰隙漏，风自涧中生。", 
            "岚气千层润，岩泉一片清。", 
            "纵观沧海外，帆影眼前呈。"
        ], 
        "title": "晓登定军山", 
        "type": "律诗", 
        "yun": "庚"
    }, 
    {
        "author": "吴德功", 
        "era": "近现代", 
        "subtype": "五言律诗", 
        "text": [
            "地势高千尺，中间别有天。", 
            "雌雄山互锁，清浊水交缠。", 
            "凤尾兰花秀，猫儿竹笋鲜。", 
            "四时多雾霭，遥望与云连。"
        ], 
        "title": "水沙连", 
        "type": "律诗", 
        "yun": "先"
    }, 
    {
        "author": "吴德功", 
        "era": "近现代", 
        "subtype": "五言律诗", 
        "text": [
            "种竹苍松外，南桃遍野塘。", 
            "花开如苇白，实结似梨黄。", 
            "障水当沙石，编篱固梓桑。", 
            "微风吹叶动，作作露针芒。"
        ], 
        "title": "南桃", 
        "type": "律诗", 
        "yun": "阳"
    }, 
    {
        "author": "吴德功", 
        "era": "近现代", 
        "subtype": "五言律诗", 
        "text": [
            "一种澎湖石，非春亦作花。", 
            "脱苞形磊落，吐萼势槎枒。", 
            "光怪添新样，嶙峋发怒葩。", 
            "沧波银笋浴，西屿映流霞。"
        ], 
        "title": "石花", 
        "type": "律诗", 
        "yun": "麻"
    }, 
    {
        "author": "吴德功", 
        "era": "近现代", 
        "subtype": "五言律诗", 
        "text": [
            "铁树生苍古，槎枒数尺高。", 
            "枝柯盘柱砥，骨干类珊瑚。", 
            "屈曲叉文笔，崚嶒击唾壶。", 
            "陶镕逢世用，沧海网遗珠。"
        ], 
        "title": "铁珊瑚", 
        "type": "律诗", 
        "yun": null
    }, 
    {
        "author": "吴德功", 
        "era": "近现代", 
        "subtype": "五言律诗", 
        "text": [
            "蔗圃千畦植，村农利溥长。", 
            "节多如竹秀，叶密似葭苍。", 
            "揭揭风吹响，湛湛露酿浆。", 
            "待当秋九月，处处献新糖。"
        ], 
        "title": "竹蔗", 
        "type": "律诗", 
        "yun": "阳"
    }, 
    {
        "author": "吴德功", 
        "era": "近现代", 
        "subtype": "七言律诗", 
        "text": [
            "雄心誓与国存亡，蹇蹇精忠气激昂。", 
            "诸葛一生终辅汉，沙陀三世永称唐。", 
            "招徕频却天朝诏，拓辟来开盘古荒。", 
            "堪叹骑鲸人去后，朱家苗裔孰扶匡。"
        ], 
        "title": "咏史七律三首", 
        "type": "律诗", 
        "yun": "阳"
    }, 
    {
        "author": "吴德功", 
        "era": "近现代", 
        "subtype": "七言律诗", 
        "text": [
            "楼船航海渡东宁，战退红毛辟赤城。", 
            "击楫渡江同祖逖，屏居绝岛效田横。", 
            "偏安计屯期存祀，弱冠兴师独请缨。", 
            "太息孤忠难遂志，一生心事付沧瀛。"
        ], 
        "title": "咏史七律三首", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "五言排律", 
        "text": [
            "春归桃叶渡，谁在木兰艭。", 
            "人面宜倾国，仙台望隔江。", 
            "几家明照水，一路笑当窗。", 
            "雨点枝三两，风情燕一双。", 
            "未随流浪去，可为夕阳降？", 
            "与惜芳园晚，无言秉夜釭。"
        ], 
        "title": "桃花步韵", 
        "type": "排律", 
        "yun": "江"
    }, 
    {
        "author": "吴妍因", 
        "era": "近现代", 
        "subtype": "五言绝句", 
        "text": [
            "体态最温柔，含羞亦带愁。", 
            "不堪风力猛，叶叶尽低头。"
        ], 
        "title": "谑柳二首（嘲变节者） 其一", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "五言绝句", 
        "text": [
            "笑倚斜阳岸，依依解送迎。", 
            "南都方惜别，北部又生情。"
        ], 
        "title": "谑柳二首（嘲变节者） 其二", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "五言绝句", 
        "text": [
            "霸图宁与己，颦蹙拜新欢。", 
            "搀学楚腰舞，欲言良亦难。"
        ], 
        "title": "息夫人（嘲附新朝者）", 
        "type": "绝句", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "五言绝句", 
        "text": [
            "春风杨柳新，湖水净无尘。", 
            "桃李谁争赏，长安多丽人。"
        ], 
        "title": "后湖四时曲四首（讥官僚荒侈） 其一", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "五言绝句", 
        "text": [
            "夏雨洗湖田，夕阳莲粲然。", 
            "荷风谁领略，公子木兰船。"
        ], 
        "title": "后湖四时曲四首（讥官僚荒侈） 其二", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "五言绝句", 
        "text": [
            "秋月淡湖光，中洲桂子香。", 
            "菊花谁展览，仕女又纷忙。"
        ], 
        "title": "后湖四时曲四首（讥官僚荒侈） 其三", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "五言绝句", 
        "text": [
            "冬雪压亭台，湖山玉琢裁。", 
            "寒梅谁探索，林下美人来。"
        ], 
        "title": "后湖四时曲四首（讥官僚荒侈） 其四", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "五言绝句", 
        "text": [
            "大风连夜起，格格震筐楼。", 
            "吹得凝尘散，缘何不散愁。"
        ], 
        "title": "大风连夜起七首 其一", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "五言绝句", 
        "text": [
            "大风连夜起，猎猎撼蕉林。", 
            "吹破张张叶，焉能不碎心。"
        ], 
        "title": "大风连夜起七首 其二", 
        "type": "绝句", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "五言绝句", 
        "text": [
            "大风连夜起，泛泛荡湖波。", 
            "身世波间月，浮沈时几多。"
        ], 
        "title": "大风连夜起七首 其三", 
        "type": "绝句", 
        "yun": "歌"
    }, 
    {
        "author": "吴妍因", 
        "era": "近现代", 
        "subtype": "五言绝句", 
        "text": [
            "大风连夜起，磔磔袭林峦。", 
            "妻子同林鸟，巢倾奚所安。"
        ], 
        "title": "大风连夜起七首 其四", 
        "type": "绝句", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "五言绝句", 
        "text": [
            "大风连夜起，虎虎掠郊原。", 
            "草木惊残梦，时疑兵马喧。"
        ], 
        "title": "大风连夜起七首 其五", 
        "type": "绝句", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "五言绝句", 
        "text": [
            "大风连夜起，斗室似扁舟。", 
            "安得平吹去，飘然更远游。"
        ], 
        "title": "大风连夜起七首 其六", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "五言绝句", 
        "text": [
            "大风连夜起，草阁欲鹏飞。", 
            "盍展垂天翼，逍遥复北归。"
        ], 
        "title": "大风连夜起七首 其七", 
        "type": "绝句", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "为怕来时即去时，羁维欲借柳丝丝。", 
            "如何南陌相迎日，便茁青青送别枝。"
        ], 
        "title": "春来", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "绿叶成章藉一挥，欲将大惑叩天扉。", 
            "谁教青帝难为主，却任花飞春自归？"
        ], 
        "title": "春去", 
        "type": "绝句", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "垂杨犹是旧风华，竹所无人映夕霞。", 
            "野草果然烧不尽，春来到处又开花。"
        ], 
        "title": "植园杂感四首 其一", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "红尘遍印马蹄痕，警卫无端屡禁门。", 
            "花命亦如人命薄，天寒修竹黯销魂。"
        ], 
        "title": "植园杂感四首 其二", 
        "type": "绝句", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "洗马桥头篱竹边，桃花零落菜花妍。", 
            "微波榭畔波如镜，祇见浮萍不种莲。"
        ], 
        "title": "植园杂感四首 其三", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "竹外犹馀三两花，宫墙桃李属谁家？", 
            "东风无力难为主，空对残阳曳绛纱。"
        ], 
        "title": "植园杂感四首 其四", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "不信芳春去便休，骑驴出郭访林丘。", 
            "名留端的留谁住，更叩园门一索求。"
        ], 
        "title": "春去后游留园八首 其一", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "深深夏木尽成阴，但啭黄鹂惊客心。", 
            "毕竟芳菲何处是，石林小院遍追寻。"
        ], 
        "title": "春去后游留园八首 其二", 
        "type": "绝句", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "满庭木石自参差，惟见空枝映碧池。", 
            "行到画桥临水处，沈吟不觉立移时。"
        ], 
        "title": "春去后游留园八首 其三", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "楼台倒映影澄鲜，流尽落花自静便。", 
            "可怪南风还学步，鳞鳞吹皱水中天。"
        ], 
        "title": "春去后游留园八首 其四", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "虎样高岩龙样松，可亭西畔影重重。", 
            "登临欲向邻家望，但听斜阳透远钟。"
        ], 
        "title": "春去后游留园八首 其五", 
        "type": "绝句", 
        "yun": "冬"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "曲径斜桥别有天，竹篱曲处草葱芊。", 
            "昨宵汩汩桃花水，流向红尘何处边。"
        ], 
        "title": "春去后游留园八首 其六", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "扫苔斜倚夕阳亭，密叶繁枝锁画屏。", 
            "还向西南林际望，扑人惟见数峰青。"
        ], 
        "title": "春去后游留园八首 其七", 
        "type": "绝句", 
        "yun": "青"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "密罨蛛丝深闭门，徘徊此际更销魂。", 
            "花明柳暗春多少，可在邻墙又一村。"
        ], 
        "title": "春去后游留园八首 其八", 
        "type": "绝句", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "飞出鱼肠入郢都，死犹不舍欲何图？", 
            "可怜湛湛池中物，及得徐君墓上无。"
        ], 
        "title": "虎丘访古八首 其一 剑池", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "说法无人台尚留，池莲座石几经秋？", 
            "莲花依旧如摇舌，顽石于今不点头。"
        ], 
        "title": "虎丘访古八首 其二 生公台", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "画城流瓦碧崔嵬，犹是笙歌叠叠催。", 
            "何处吴王旧宫殿，望苏台上一徘徊。"
        ], 
        "title": "虎丘访古八首 其三 望苏台", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "香消玉碎歇风流，过客依然恋古邱。", 
            "陇上累累才士冢，游踪孰与吊千秋。"
        ], 
        "title": "虎丘访古八首 其四 真娘墓", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "三吴百姓竭黄金，斧凿云峦买赏心。", 
            "立石还刊巡省句，可能风雅叶山林。"
        ], 
        "title": "虎丘访古八首 其五 御碑亭", 
        "type": "绝句", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "金碧斑斓蟠古藤，六朝旧磴不堪登。", 
            "遥看北寺虽完好，基础由来低几层。"
        ], 
        "title": "虎丘访古八首 其六 古塔", 
        "type": "绝句", 
        "yun": "蒸"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "虎踞空馀千顷云，不栽瑶草幻羊群。", 
            "烟霞赚得狮回顾，风雨犹堪龙一耘。"
        ], 
        "title": "虎丘访古八首 其七 千顷云", 
        "type": "绝句", 
        "yun": "文"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "歌声浩发舞衫狂，裙屐楼台士族王。", 
            "今日茫茫何所有，晚钟跌宕破斜阳。"
        ], 
        "title": "虎丘访古八首 其八 东山寺", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "盈盈十五月端然，底事嘉名不命全。", 
            "应是小姑犹独处，身如半璧未曾圆。"
        ], 
        "title": "半园戏咏十首 其一", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "耿耿星辰瑟瑟风，为谁小立桂堂东？", 
            "此身亦似楼头月，可在含情脉脉中。"
        ], 
        "title": "半园戏咏十首 其二", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "晚傍花枝晓听莺，且从此处著閒情。", 
            "非因有癖耽风月，世路艰难未可行。"
        ], 
        "title": "半园戏咏十首 其三", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "捲上珠帘面面宜，远山近塔赴阶墀。", 
            "我来徒惹花枝笑，旅鬓秋容不入时。"
        ], 
        "title": "半园戏咏十首 其四", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "平地情波作五湖，扁舟我欲学陶朱。", 
            "飘然从此经沧海，载得夷光绝世无。"
        ], 
        "title": "半园戏咏十首 其五", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "半山半水不求全，半壁新诗叠锦笺。", 
            "但得半生花里住，风吹香梦落吟边。"
        ], 
        "title": "半园戏咏十首 其六", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "呖呖枝头鸟伴吟，此中有乐自堪寻。", 
            "归来解读西昆未，顽艳章章护我心。"
        ], 
        "title": "半园戏咏十首 其七", 
        "type": "绝句", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "我亦分明君子身，栖栖何日得依仁。", 
            "定居却羡窗前竹，日暮亭亭倚美人。"
        ], 
        "title": "半园戏咏十首 其八", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "园未全窥路欲穷，回廊曲榭画堂东。", 
            "隔墙一半风和月，髣髴安排在镜中。"
        ], 
        "title": "半园戏咏十首 其九", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "有情处处成佳趣，即景时时得好诗。", 
            "会欲狂吟三百首，园花莫漫笑吾痴。"
        ], 
        "title": "半园戏咏十首 其十", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "不虞后院伏枭雄，却向中原图远功。", 
            "未必美人曾误国，君王自弃馆娃宫。"
        ], 
        "title": "灵岩咏古八首 其一 馆娃宫", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "檀瓣珑玲莲步轻，吴王含笑丽人行。", 
            "岂知于越来千骑，化作衔枚疾走声。"
        ], 
        "title": "灵岩咏古八首 其二 响屧廊", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "生逐鸱夷事有无，避兵应与丽华殊。", 
            "君王恩泽深于井，不信推波竟沼吴。"
        ], 
        "title": "灵岩咏古八首 其三 吴王井", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "细草当春生古香，昔年于此贮夷光。", 
            "朝云暮雨今犹是，何处东窗白玉床。"
        ], 
        "title": "灵岩咏古八首 其四 西施洞", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "清波不浣旧时纱，相并琼轩玩月华。", 
            "宫草未因兴废改，年年池上自开花。"
        ], 
        "title": "灵岩咏古八首 其五 玩月池", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "夕阳翠袖拂花低，缓缓归舟香满堤。", 
            "一箭吴山难阻隔，军声直透越来溪。"
        ], 
        "title": "灵岩咏古八首 其六 采香泾", 
        "type": "绝句", 
        "yun": "齐"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "黄池不逊家山破，于越兵来鼓未鸣。", 
            "想是属镂颁赐后，石头祇亦噤无声。"
        ], 
        "title": "灵岩咏古八首 其七 石鼓", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "当年黄鸟亦知音，翠嶂频传绿绮琴。", 
            "今日五湖烟水窟，鱼龙可解听狂吟？"
        ], 
        "title": "灵岩咏古八首 其八 琴台", 
        "type": "绝句", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "画图夙昔惟孤往，今始双双入画图。", 
            "水愈澄明山愈媚，青衫栩栩欲仙乎。"
        ], 
        "title": "偕游西湖杂写十四首 其一", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "青山重叠锦屏开，绿水晶莹明镜台。", 
            "安柳排花都妥贴，天心久矣待卿来。"
        ], 
        "title": "偕游西湖杂写十四首 其二", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "将扶同上采莲船，一叶花间柳下穿。", 
            "忘却湖心攀菡萏，只从镜里看婵娟。"
        ], 
        "title": "偕游西湖杂写十四首 其三", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "行近芙蕖停桨过，恐惊鸳侣戒扬波。", 
            "横篙却怪来船客，偏与侬船相击摩。"
        ], 
        "title": "偕游西湖杂写十四首 其四", 
        "type": "绝句", 
        "yun": "歌"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "指点南峰与北峰，双双映水影摇溶。", 
            "山犹如此长相守，况我有情千载逢。"
        ], 
        "title": "偕游西湖杂写十四首 其五", 
        "type": "绝句", 
        "yun": "冬"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "卜祝偷将玉佛看，窃嫌佛比玉人胖。", 
            "付签应是心怀妒，偏说姻缘美满难。"
        ], 
        "title": "偕游西湖杂写十四首 其六", 
        "type": "绝句", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "扁舟两两访西冷，孤屿双双吊小青。", 
            "福命已随时代异，冥冥莫漫妒娉婷。"
        ], 
        "title": "偕游西湖杂写十四首 其七", 
        "type": "绝句", 
        "yun": "青"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "依依久恋三生石，栩栩欲登一线天。", 
            "身似峰颓飞不去，心如泉沸冷还溅。"
        ], 
        "title": "偕游西湖杂写十四首 其八", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "金鳞飞动玉泉翻，攘攘缘争糗饵喧。", 
            "鱼乐何如人意乐，饱餐秀色静凭轩。"
        ], 
        "title": "偕游西湖杂写十四首 其九", 
        "type": "绝句", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "万竿竹拥万重泉，山愈喧嘈境愈偏。", 
            "愿与韬光栖息久，江潮海日看年年。"
        ], 
        "title": "偕游西湖杂写十四首 其十", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "南屏深处锁烟霞，碎玉香浮龙井芽。", 
            "泉味甘醇茶味永，晚钟莫便促还家。"
        ], 
        "title": "偕游西湖杂写十四首 其十一", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "梦犹随月趁星辰，恋恋潜窥西子身。", 
            "香雾清辉花隐约，云屏斗帐玉横陈。"
        ], 
        "title": "偕游西湖杂写十四首 其十二", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "黄山松石赤城霞，更欲移来错犬牙。", 
            "我自风流卿绝世，一时灵秀聚天涯。"
        ], 
        "title": "偕游西湖杂写十四首 其十三", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "他乡无此好湖山，安得相携竟不还。", 
            "诗样人生诗境老，死犹同穴翠微间。"
        ], 
        "title": "偕游西湖杂写十四首 其十四", 
        "type": "绝句", 
        "yun": "删"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "百丈楼船居上层，忝随豪客许先登。", 
            "附庸愈近金圆国，愈觉金圆是万能。"
        ], 
        "title": "旅菲杂咏二十八首 其一", 
        "type": "绝句", 
        "yun": "蒸"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "果下龙驹一辆轻，绿槐夹道柏油平。", 
            "须臾驰向繁嚣市，真觉城应马粪名。"
        ], 
        "title": "旅菲杂咏二十八首 其二", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "卜居小阁板为墙，一室如笼亦似筐。", 
            "四壁空空何所有，昼间席地夜当床。"
        ], 
        "title": "旅菲杂咏二十八首 其三", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "三餐无箸乏刀叉，蕉叶承来徒手拿。", 
            "难得甘醇惟酌水，不嫌腥臭漫吞虾。"
        ], 
        "title": "旅菲杂咏二十八首 其四", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "北国西风霜叶秋，南天赤日火仍流。", 
            "炎方一事差堪慰，季子无须羞敝裘。"
        ], 
        "title": "旅菲杂咏二十八首 其五", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "莲蓬零雨学冲凉，濡体浑如鸡落汤。", 
            "可愈头风消热病，休嫌灌顶水淋浪。"
        ], 
        "title": "旅菲杂咏二十八首 其六", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "土蛇不蛰日纷腾，壁虎高吟夜守灯。", 
            "处处袭人蜰吮血，朝朝争食蚁呼朋。"
        ], 
        "title": "旅菲杂咏二十八首 其七", 
        "type": "绝句", 
        "yun": "蒸"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "白黑棕黄人种杂，绵蛮吉屈语音纷。", 
            "菲童尽习横行字，数典曾无本土文。"
        ], 
        "title": "旅菲杂咏二十八首 其八", 
        "type": "绝句", 
        "yun": "文"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "学府年年重典坟，我来颇怪治丝棼。", 
            "欲消积滞施凉剂，违俗仍倡白话文。"
        ], 
        "title": "旅菲杂咏二十八首 其九", 
        "type": "绝句", 
        "yun": "文"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "羡他乘便获多金，朝贵逢迎四海钦。", 
            "却笑诗书穷皓首，富儿门外苦呻吟。"
        ], 
        "title": "旅菲杂咏二十八首 其十", 
        "type": "绝句", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "谁凭忠信行蛮貊，各以奇赢殖货财。", 
            "莫劝富家儿向学，能绳祖武便英才。"
        ], 
        "title": "旅菲杂咏二十八首 其十一", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "为仁谁不吝锱铢，祇是劳工与贩夫。", 
            "休怪陶朱悭一拔，早经通籍作番奴。"
        ], 
        "title": "旅菲杂咏二十八首 其十二", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "招摇学步易西装，不改泥犁肤色苍。", 
            "黑烬白生黄太熟，自誇种族最优良。"
        ], 
        "title": "旅菲杂咏二十八首 其十三", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "红裤腰边摩洛刀，野人半似绿林豪。", 
            "谁知太璞无雕饰，椰酒留宾情独高。"
        ], 
        "title": "旅菲杂咏二十八首 其十四", 
        "type": "绝句", 
        "yun": "豪"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "蝉翼鬅鬙翘两肩，长裙斜幅漫拖延。", 
            "密斯提萨多殊色，腻理明眸剧可怜。"
        ], 
        "title": "旅菲杂咏二十八首 其十五", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "钟声朝暮响镗镗，尖顶圆颠矗教堂。", 
            "未解精神遭束缚，犹誇文物冠东方。"
        ], 
        "title": "旅菲杂咏二十八首 其十六", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "两雄谁遣自相残，金距拚冲血染丹。", 
            "连夜跑欣声震瓦，斗人亦作斗鸡看。"
        ], 
        "title": "旅菲杂咏二十八首 其十七", 
        "type": "绝句", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "提琴吉塔日纷纷，艳曲情歌处处闻。", 
            "借部东方维也纳，作家谁似贝多芬。"
        ], 
        "title": "旅菲杂咏二十八首 其十八", 
        "type": "绝句", 
        "yun": "文"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "学舍多于巴礼院，影机喧似斗鸡声。", 
            "怀柔有术教心服，列国谁如美利庚。"
        ], 
        "title": "旅菲杂咏二十八首 其十九", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "五金百货满储藏，信是东方不竭仓。", 
            "独怪自家无长物，输将辄赖汽油王。"
        ], 
        "title": "旅菲杂咏二十八首 其二十", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "爽飒英姿遍国中，巍巍独立树高风。", 
            "可怜梨刹千尊像，铸造还凭美国铜。"
        ], 
        "title": "旅菲杂咏二十八首 其二十一", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "才经耶诞又逢年，兽面花冠舞欲颠。", 
            "午夜寺钟迎岁首，满城盆盎尽喧阗。"
        ], 
        "title": "旅菲杂咏二十八首 其二十二", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "正是江南千里春，中天云净碾朱轮。", 
            "郊原百草皆枯槁，火炙烟蒸苦煞人。"
        ], 
        "title": "旅菲杂咏二十八首 其二十三", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "闻道名山耸碧瑶，松风吹处暑全消。", 
            "可怜贫窘无由达，空羡丰缠十万腰。"
        ], 
        "title": "旅菲杂咏二十八首 其二十四", 
        "type": "绝句", 
        "yun": "萧"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "四时风日皆炎夏，一雨晨昏便素秋。", 
            "莫道南洲春不到，回生草已碧于油。"
        ], 
        "title": "旅菲杂咏二十八首 其二十五", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "一时万物尽回春，木槿参差掩荜门。", 
            "九夏倏随流水去，蕉风椰雨羡遥村。"
        ], 
        "title": "旅菲杂咏二十八首 其二十六", 
        "type": "绝句", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "双飞鸾凤涉炎荒，动定行藏百不臧。", 
            "裙屐湖山风日好，苏杭始信是天堂。"
        ], 
        "title": "旅菲杂咏二十八首 其二十七", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "慈父荆扉倚夕晖，悠悠未定是耶非。", 
            "年来空念家山好，何日相携得竟归。"
        ], 
        "title": "旅菲杂咏二十八首 其二十八", 
        "type": "绝句", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "鹿豕遗容野老装，陵前驰道亦康庄。", 
            "如何作贼成王日，烹狗残民似虎狼。"
        ], 
        "title": "明孝陵二首 其一", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "东望孙陵似北辰，啾啾故鬼莫酸呻。", 
            "民权若果昌明早，那有閒山容汝身。"
        ], 
        "title": "明孝陵二首 其二", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "寺门依水水依城，帆影钟声向晚清。", 
            "一塔淩云如插笔，画江山罢写诗成。"
        ], 
        "title": "迎江寺", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "田田荷叶风摇盖，冉冉菱花镜点霜。", 
            "借问湖光何所似，皖城好女皖城妆。"
        ], 
        "title": "菱湖", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "留得仪型世共钦，列宁墓貌俨然寻。", 
            "问渠赫赫瞻依者，步武谁如斯大林。"
        ], 
        "title": "中山陵二首 其一", 
        "type": "绝句", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "遗教新镌似古碑，满堂金碧映朝晖。", 
            "可知松柏森森处，难掩心非泪假挥。"
        ], 
        "title": "中山陵二首 其二", 
        "type": "绝句", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "旁道崎岖中道平，洋车轣辘汽车轻。", 
            "达官仆仆忙开会，决议何时付实行。"
        ], 
        "title": "杂咏五首 其一", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "马靴短剑哔叽装，礼教周臻意态庄。", 
            "民族已遭威胁久，同仇何日制贪狼。"
        ], 
        "title": "杂咏五首 其二", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "中枢有笔大如椽，党委都凭一手圈。", 
            "闻道时期方训政，何年始得有民权。"
        ], 
        "title": "杂咏五首 其三", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "钩金镂粉耸雕甍，处处楼台新筑成。", 
            "计划几时兴实业，略开工厂裕民生。"
        ], 
        "title": "杂咏五首 其四", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "陵园茅土尽瓜分，村舍亭林支配匀。", 
            "园外民田硗且窄，地权何日得平均。"
        ], 
        "title": "杂咏五首 其五", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "山林寂寂鸟无声，石涧涓涓泉不鸣。", 
            "借问龙宫高坐者，几时霖雨慰苍生。"
        ], 
        "title": "灵谷寺三首 其一", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "频年伴食意休休，赢得容身土一邱。", 
            "叹息期期誇凤邓，前功谁念骨谁收。"
        ], 
        "title": "灵谷寺三首 其二", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "塔前殿上姓名涂，墓碣如林数得无？", 
            "犹在闺人春梦里，皑皑万骨为谁枯。"
        ], 
        "title": "灵谷寺三首 其三", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "绝顶先秋零百草，半山回暖郁千松。", 
            "下层自有留人处，何必崎岖到上封。"
        ], 
        "title": "下南岳宿半山寺", 
        "type": "绝句", 
        "yun": "冬"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "地缩车初动，山回树疾趋。", 
            "望亭花闪烁，浒墅水萦迂。", 
            "飘瞥千村过，斯须百里逾。", 
            "虎丘翘一塔，指点到姑苏。"
        ], 
        "title": "锡苏火车道中", 
        "type": "律诗", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "更上一层楼，题诗自写愁。", 
            "意随斜照远，韵逐晚风悠。", 
            "设色山明媚，敷声竹劲遒。", 
            "乱涂鸦点点，大笔塔横秋。"
        ], 
        "title": "日暮题植园层楼", 
        "type": "律诗", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "龟蒙仍耸峙，螳臂奈之何。", 
            "白雪空琴操，乌骓徒楚歌。", 
            "拔山功不竟，蔽鲁障尤多。", 
            "谁奋愚公力，依然挥斧柯。"
        ], 
        "title": "龟蒙", 
        "type": "律诗", 
        "yun": "歌"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "位缘娠腹窃，基藉世家开。", 
            "作圣凭多暴，贪天肆独裁。", 
            "祖龙空自喜，秦鹿实堪哀。", 
            "鱼臭沙丘道，雄才安在哉。"
        ], 
        "title": "答杨卫玉论秦王雄才", 
        "type": "律诗", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "岸柳悬初旭，江烟锁故城。", 
            "人游三日罢，梦带万山行。", 
            "历历前朝事，依依过客情。", 
            "梁台回首处，认识未分明。"
        ], 
        "title": "早发金陵", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "二年麟两获，尔至叹时非。", 
            "辍乳教兄瘦，加餐使母肥。", 
            "安排居未定，给养禄犹微。", 
            "但愿如双凤，肩随千仞飞。"
        ], 
        "title": "七月二十五日子正生子萍", 
        "type": "律诗", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "更无容足地，稛载赴京畿。", 
            "未抗匡衡疏，聊驱曼倩饥。", 
            "江山供涉猎，城郭且凭依。", 
            "岂似当春雨，沾花沛九圻。"
        ], 
        "title": "之南京入大学院任事", 
        "type": "律诗", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "乍从南岳下，到此有馀情。", 
            "百里枫林晚，一江涟水清。", 
            "山低峰转秀，魄显月微明。", 
            "客路弹棋局，心中尚不平。"
        ], 
        "title": "湘乡道中", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "国破家多难，危巢底事营？", 
            "长怜阴恶木，辄患燹佳兵。", 
            "飘泊半生过，饥寒一路并。", 
            "奈何还作茧，忧乐遽忘情。"
        ], 
        "title": "新居（在南京蓝家庄九华村，额曰双因小筑）落成解嘲", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "江雨连萧寺，山村傍覆舟。", 
            "佣书人侧目，筑室道为谋。", 
            "六代皆空梦，一椽曾几秋？", 
            "鸱鸮休喋喋，华屋总荒邱。"
        ], 
        "title": "新居既成有谤之者作此自遣", 
        "type": "律诗", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "而今真毁室，不敢更听鹃。", 
            "空忆鸳鸯侣，同栖玳瑁椽。", 
            "镜鸾犹入梦，海燕断无缘。", 
            "小筑依危幕，当时已惘然。"
        ], 
        "title": "闻双因小筑被毁于寇二首 其一", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "我本甘飘泊，何图结宇新？", 
            "江山嬗六代，门第署双因。", 
            "国破家焉计，庐黔谤未泯。", 
            "还期平寇日，归去吊荒堙。"
        ], 
        "title": "闻双因小筑被毁于寇二首 其二", 
        "type": "律诗", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "避寇巴山里，仍多风鹤猜。", 
            "阴氛侵病骨，顽瘴妒诗才。", 
            "入室与蚊斗，编篱防豹来。", 
            "已荒松菊径，犹梦凤凰台。"
        ], 
        "title": "居青木关关口病臂", 
        "type": "律诗", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "孱躯深累妇，老病未辞官。", 
            "懒与蝇争食，瘦堪蚊作餐？", 
            "力难胜蜀锦，衣已破吴纨。", 
            "地僻名医少，炎时感岁寒。"
        ], 
        "title": "病中", 
        "type": "律诗", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "四海知名久，三吴睹画先。", 
            "如闻夫子叹，欲得美人怜。", 
            "红豆叨君赠，青山为我妍。", 
            "巴渝流沛地，相见各华颠。"
        ], 
        "title": "酬吕凤子二首 其一", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "西来长物尽，犹有笔如椽。", 
            "嗟我耽诗老，多君以画传。", 
            "悟情通奥窔，满目感山川。", 
            "已得青松嶂，无家何处悬。"
        ], 
        "title": "酬吕凤子二首 其二", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "空谷幽居久，来看山上山。", 
            "夕阳风旖旎，芳草路回环。", 
            "寺闹教僧俗，事喧搅鸟閒。", 
            "亭台谁别墅，欲扣畏当关。"
        ], 
        "title": "新开寺即事", 
        "type": "律诗", 
        "yun": "删"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "大笔倾三杰，清名冠一时。", 
            "早窥瀛海秘，深入辋川诗。", 
            "白首情尤笃，丹山彩尚驰。", 
            "欲从求片羽，威凤倘无辞？"
        ], 
        "title": "呈陈伯年（树人）索画", 
        "type": "律诗", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "蕉捲琅玕轴，椰开孔雀屏。", 
            "云笺呈缟素，水彩抹丹青。", 
            "补景千章树，填空一点星。", 
            "是谁垂妙象，欲我悟虚灵？"
        ], 
        "title": "圣马利亚萨拉拔得山中即景", 
        "type": "律诗", 
        "yun": "青"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "海内怜亲故，天涯悲乱离。", 
            "饥寒劳梦想，生死繫惊疑。", 
            "网密应难漏，骨归安可期。", 
            "终凶谁确报，鱼雁绝华夷。"
        ], 
        "title": "亡命丹城杂感五首 其一", 
        "type": "律诗", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "幸有妻儿在，吞声强自宽。", 
            "扶持怜老瘦，吟咏度艰难。", 
            "蔬薄三餐减，衾单五夜寒。", 
            "清辉昔双照，留影好徒看。"
        ], 
        "title": "亡命丹城杂感五首 其二", 
        "type": "律诗", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "薄命一时保，故家几度抛。", 
            "姓名防熟识，升斗累亲交。", 
            "履险时惊梦，医心但卜爻。", 
            "诗成强儿读，且泣且推敲。"
        ], 
        "title": "亡命丹城杂感五首 其三", 
        "type": "律诗", 
        "yun": "肴"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "几辈遭淫戳，万邦传骇闻。", 
            "官民同碎首，尸骨乱堆坟。", 
            "亲故终难认，贤愚竟不分。", 
            "微躯行复尔，私吊泪纷纷。"
        ], 
        "title": "亡命丹城杂感五首 其四", 
        "type": "律诗", 
        "yun": "文"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "海国家山梦，江天戎马秋。", 
            "一身煎百虑，万里困孤舟。", 
            "穷老吾甘死，幽荒孰与俦。", 
            "方言难达意，故鬼或相仇。"
        ], 
        "title": "亡命丹城杂感五首 其五", 
        "type": "律诗", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "曾是常山裔，难为舜水流。", 
            "平生无所忤，垂老复何尤？", 
            "踯躅魂安在，模糊骨孰收。", 
            "徒挥两行泪，潜与吊千秋。"
        ], 
        "title": "悼朱领事少屏颜校长文初", 
        "type": "律诗", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "屡传君被杀，时令我含酸。", 
            "疑信心如汲，惊呼泪掷丸。", 
            "纵能全性命，或已半伤残。", 
            "好葆松筠节，坚贞度岁寒。"
        ], 
        "title": "怀蒋生狱中", 
        "type": "律诗", 
        "yun": "寒"
    }, 
    {
        "author": "吴之英", 
        "era": "近现代", 
        "subtype": null, 
        "text": [
            "孤城落日夕烟袅，寒螀凄切鸣枯蓼。", 
            "月到关山照人新，人在关山看月小。", 
            "可汗初浴水晶盘，霞绮叠袭清光寒。", 
            "舞镜回鸾留不住，亭亭蜚度玉门关。", 
            "铁衣拼冷十年秋，一宵雪羽上乌头。", 
            "旄星怕向柳营落，汉月偏逐陇水流。", 
            "试拭霜镡光潋滟，腰际琤琤响雄剑。", 
            "横吹铁笛变徵声，凉生刁斗银河澹。", 
            "采蟾无语共脉脉，空明千里海天碧。", 
            "今夜洞庭秋色多，有情随我度沙碛。", 
            "边草秋肥露采深，戍亭立傍芦花阴。", 
            "微闻赐环近赐玦，屡见当头圆又缺。", 
            "为想缃帘学楚弄，云鬟霜湿月华重。", 
            "空闺看成塞外愁，边人犹作归乡梦。", 
            "年年裌襦寄手作，宁知秋窗罗衣薄。", 
            "记得比目笑菱花，一样开奁影不著。", 
            "雨雪如丝柳如烟，可怜猿臂老征鞯。", 
            "凭传消息与来使，莫忆鬓华写少年。", 
            "只感君恩同挟纩，骥虽伏枥心常壮。", 
            "泪汗频沥肝胆血，刀笔不肯侯老将。", 
            "燕北胡儿解清笳，辽东小妇惯琵琶。", 
            "缓吹低搊无休歇，声声谱出关山月。", 
            "大陵隐耀积尸多，战场鬼唱蒲梢歌。", 
            "骠骑受代仍刻石，都护新来可奈何。", 
            "此时对月还思故，旦日部曲将北渡。", 
            "荐居水草逐蛮荒，明年收骨知何处。"
        ], 
        "title": "关山月", 
        "type": "乐府曲辞", 
        "yun": null
    }, 
    {
        "author": "吴之英", 
        "era": "近现代", 
        "subtype": null, 
        "text": [
            "江山降神才人秀，才人无福江山寿。", 
            "自古明德旧居游，一丘一壑启灵窦。", 
            "维明达者杨新都，少袭金珰佩卯符。", 
            "姓字无辜入丹书，家山有桂老绿湖。", 
            "功名翻为气节苦，精华仅借文章补。", 
            "春水盈塘魂未归，秋香满地华无主。", 
            "从此游车棼骖驔，争醉风月饱蔚蓝。", 
            "岂知湘君殉兰芷，更无招隐赋淮南。", 
            "我是少微第一宿，初谪蒙山箸东麓。", 
            "竹石缭垣草阁新，莺华媚景春江绿。", 
            "几回开卷读故文，清才雅调猗豳芬。", 
            "卜邻愿近屈平宅，筮冢拟凿伯鸾坟。", 
            "转慨吾蜀灵秀积，媒如荧如翕复辟。", 
            "扬子翩翻马王法，苏家拿矫严陈迹。", 
            "二百年来绝广陵，林泉佳气尚葱菁。", 
            "天开秋爽延西颢，地郁灵种诞先生。", 
            "先生以后竟萧索，山光澹澹水漠漠。", 
            "馨香徒荐云中君，归来莫识华表鹤。", 
            "曾跨嶓岷操古弄，井络高峣空谷霿。", 
            "每临奇险泣薜萝，频托消息祝琴梦。", 
            "老死龙吉讱狂辞，社墟鬼子摇树枝。", 
            "齐竽不吹诩长技，晋钟未调欺后师。", 
            "长技相蒙不相忌，后师讵解前师意。", 
            "且幸海鳖坐眙㬋，饶他井蛙跳梁地。", 
            "我来谒君秋已深，霜风戚戚晓云阴。", 
            "赋就投波长沙憾，曲成独泣海上心。", 
            "呜呼，噫嘻，近传蓐收杖钺起，为与王母说治理。", 
            "白天自胞金玉音，坚白应有长鸣子。", 
            "昨宵寐思若尔尔，美人戴胜纳珠履。", 
            "荒忽诒我双瑶琚，寤时桂阴照湖水。"
        ], 
        "title": "桂湖", 
        "type": "古风", 
        "yun": null
    }, 
    {
        "author": "吴之英", 
        "era": "近现代", 
        "subtype": null, 
        "text": [
            "新繁县署左湖曰东湖，唐李德裕镇蜀时所凿。", 
            "游客杂来为溷，守土垣而筦之。", 
            "秋宵听雨意清孤，晓云霮䨴犹不舒。", 
            "西风厉济众窍虚，翛然整驾适东湖。", 
            "沿途馀滴含润渥，微闻𢶉戛时簌簌。", 
            "江华自有深秋心，江草尚作春寒绿。", 
            "庐田瓜场炊烟袅，露积黄云新稻槁。", 
            "曲湍旋濠沙景圆，微阳煦树蝉声小。", 
            "谁何下里掌筦键，槛猿笼鹤或含冤。", 
            "由来西作曲潢水，岂图南徙鞔工垣。", 
            "藏舟藏山已狡狯，夜半负来仍无害。", 
            "同饮一勺转相捽，庄蹻胜人矜冠带。", 
            "尝闻朝市与山林，两隐维凭自酌斟。", 
            "如何耗竭土木精，荡荡高筑城中城。", 
            "可怜廷议和西丑，租界通商纷割剖。", 
            "边徼相望尽槁街，官家何处有梅柳。", 
            "唯馀蜀道接青天，肯容守令避腥膻。", 
            "故知高重蠢人土，不同卑垫寝邱田。", 
            "芰荷叶烂菱角坼，蕙菊华残桂子硕。", 
            "岸仄新发夹竹桃，庭前旧植谷蜚柏。", 
            "年年碧波满湖中，井鳖辙鱼且融融。", 
            "蟋蟀好乐宁思外，虾蟆善怒亦鸣公。", 
            "醉掇醨糟奠开府，无地回旋垂手舞。", 
            "薄暮长歌且归休，不问明月谁家主。"
        ], 
        "title": "东湖", 
        "type": "古风", 
        "yun": null
    }, 
    {
        "author": "吴之英", 
        "era": "近现代", 
        "subtype": null, 
        "text": [
            "女娲阴教补阳天，白狐闿夏姒陈编。", 
            "商颂尚谭有娀国，周人祖庙配姜嫄。", 
            "聿闻赵媪称老妇，秦汉相沿决中冓。", 
            "二千馀年十八家，四代垂帘十八后。", 
            "皇亲七叶旧德纯，惊逢新螫报目烏惩。", 
            "讴颂言归侧室子，两宫联幄助中兴。", 
            "岂识天心犹狎祸，弓剑更随龙髯堕。", 
            "听说鄠杜客皇孙，且祝冥蛉同蜾蠃。", 
            "东宫梦远洞庭波，独陪凤辇追湘娥。", 
            "右几从此负中扆，丧服新裙拖素罗。", 
            "御史连章请归政，皇帝华年能忍性。", 
            "村疃醵酒会月吉，译馆使节咨献令。", 
            "二十年来居摄图，名器犹还六尺孤。", 
            "忽辟寝殿传中诰，再见乾侯征褰襦。", 
            "当时诏狱启疑怪，鞫对未成文有害。", 
            "仓卒太阿发新硎，当户芝兰齐萧艾。", 
            "六人来伏一震威，鼍鼓初鸣碧血蜚。", 
            "如君风节跨时辈，不曾白首且同归。", 
            "呜呼，有疑进取邻轻躁，讲院通籍才检校。", 
            "遽筦喉舌赞王纶，几回军机承密诏。", 
            "九十三日登台司，荀爽被征申屠笑。", 
            "有疑矜重侮豪门，高冠长佩九霞文。", 
            "立轩径蹍王世子，手板长揖大将军。", 
            "终知黄阁属吾辈，岂容奴子恃班君。", 
            "有疑伉直陵奄寺，骢马行辟诸常侍。", 
            "金貂虽然豫参乘，苴绖犹思拜名士。", 
            "平酌恩威养小人，袁丝未抵陈实智。", 
            "有疑会议间慈宫，骨肉情深理自隆。", 
            "傅后逆伦叱王妪，石德构变證江充。", 
            "约束外家成经谊，唯闻弟五故司空。", 
            "有疑新法隳政体，旧党挟嫌肆排抵。", 
            "晁错更令三十章，半是激雠招衅语。", 
            "狂言书辩朱雀门，但道铦糠当铦米。", 
            "有疑猾贼乱萧墙，上书宿卫惎燕王。", 
            "渐觉鸿范罚阴雨，早溷马徒吹乐章。", 
            "为藉阏于瘣国难，不惜鲁葵羁宋缰。", 
            "纷持疑状无敢决，总由刑牍慎宣裌。", 
            "春秋三讳尊亲贤，经例宛为录囚设。", 
            "乳母赵娆奏簿时，伯荣婢女有单辞。", 
            "师丹策免罗侯系，宫禁事秘世莫知。", 
            "呜呼，忆昔同箸尊经阁，香溢庭栏好芍药。", 
            "冠玉亭亭立晓风，绿鬓如云春衫薄。", 
            "爱称经术稽古初，七观在目气肃如。", 
            "解得济南老子意，二十八篇城旦书。", 
            "射策鸿文褒训诂，部郎新诗入乐府。", 
            "渤海杨乔寓都门，翩翩风神动公主。", 
            "钩党何称考罪人，廷尉何物按近臣。", 
            "方出宣室遽钟室，犹报咎陶是狱神。", 
            "可怜朝衣赴急旨，大学诸生半弟子。", 
            "伏阙空拟封三钱，广陵一阕琴声死。", 
            "死去傥侍龙舒侯，趣他和药禁久留。", 
            "夏门亭吏皆赤帜，勿勿槁尸仅能收。", 
            "水涌七月知君罢，墓碑生金白龙化。", 
            "但惜京尹失君兰，谁何下笔妙天下。", 
            "我曾醉喝帝阍开，与君待诏黄金台。", 
            "素米如珠薪如桂，怯奏钧天招鬼来。", 
            "自从阔别罢朝谒，有命谪我汶山窟。", 
            "古情郁律引遥心，胡床一卷延秋月。", 
            "还由役车会锦官，清夜相劳溯往欢。", 
            "历历别愁尽不得，洗墨池边晓露寒。", 
            "同是孤臣悲世故，尊酒又分南北路。", 
            "因感莼鲈思旧乡，挂冠我逐归鸿去。", 
            "十年学宦枉移情，林壑依人爽气生。", 
            "严光钓鱼不卖菜，更无笺简到公卿。", 
            "蜚来凶讣凄啼鸟，芦华满地梧桐老。", 
            "遥想归魂向绵竹，严霜正苦天津道。", 
            "呜呼，丈夫许国殉德音，三日不汗病沉深。", 
            "纵云上比失义杀，犹答高皇养士心。", 
            "匆匆帷荒废泼蜃，深愧巨卿将素引。", 
            "寝门东望清涕零，空设环绖加单袗。", 
            "呜呼，壬午乡宾四同袍，远韵鸿名震九皋。", 
            "陈刘已执灵均节，哭君又溷子胥涛。", 
            "孤留老夫田南陌，种豆不治更种麦。", 
            "卧对青山如故人，久寄相思精灵泽。", 
            "闲寻石涧憩乔松，美人芳草怨重重。", 
            "辜负圣明无限事，欲藉头颅见祖宗。"
        ], 
        "title": "哭杨锐", 
        "type": "古风", 
        "yun": null
    }, 
    {
        "author": "吴之英", 
        "era": "近现代", 
        "subtype": null, 
        "text": [
            "尚书删自唐虞断，不说鼎湖有弓剑。", 
            "缑山吹笙在成周，奇闻刊落左氏传。", 
            "惟有史迁传留侯，辟谷愿从赤松游。", 
            "始知自叙轻儒墨，先数道家第一流。", 
            "留侯自禀飞仙体，姗姗玉骨犹好女。", 
            "玉佩貂裘弱不胜，闭门精思赖乡李。", 
            "忽传秦将拔韩都，百炼神锤付客狙。", 
            "一击不中翛然去，闲来圯上听阴符。", 
            "老人受自何人手，皇帝燔书此独否。", 
            "夜半秘传有真诀，只教君耳接余口。", 
            "本为报韩藉沛公，岂知入关又两雄。", 
            "辛苦运筹开汉业，更无私憾构重瞳。", 
            "垓下凯还事大定，万户崇封编甲令。", 
            "如何幅巾坐虚室，绵绵元牝观真性。", 
            "辟谷从此学长生，岁时朝请但存名。", 
            "深知养气致神法，便驭飞龙入上清。", 
            "后代儿孙绳祖武，真人相继司仙府。", 
            "柱笏西山摄万灵，朱印绿章奏太祖。", 
            "吕韬亡去二千年，颇闻神女擅相干。", 
            "木生火克成何语，一卷兵书误李筌。"
        ], 
        "title": "留侯歌", 
        "type": "古风", 
        "yun": null
    }, 
    {
        "author": "吴之英", 
        "era": "近现代", 
        "subtype": null, 
        "text": [
            "垂象成形天地德，河龙衔命闿皇极。", 
            "从此左图配右书，文章写出圣贤色。", 
            "唐虞作服五采章，铸鼎象物伟夏王。", 
            "范金陶植殷人器，周礼画缋肃官方。", 
            "秦汉相沿及清代，山水物情有专派。", 
            "图人若添颊上毫，传神尤在阿堵外。", 
            "西国油画古所希，今观照象更离奇。", 
            "直就真形抟生气，天然妍媸不我欺。", 
            "手絜方明最轻倩，上幕旁帷皆青绢。", 
            "交加文木鸡三足，有似轩悬阙南面。", 
            "平斫水晶令深坳，两镜对坳一镜遥。", 
            "潜施素纸程尺寸，正向重璧泛轻胶。", 
            "负扆早设重茵座，伊人冠冕垂堂坐。", 
            "申命亶教青眼出，便便燕居毋跛惰。", 
            "微阳薄旭气候平，物色鲜媚风云轻。", 
            "解得庄生将入梦，官虽欲止神欲行。", 
            "更披虚幄详审试，无党无偏得位置。", 
            "乍揭镜函瞥电光，右袒高麾数一二。", 
            "遽彻帷次掩镜奁，请君色相解庄严。", 
            "还寝暂休吾亦逝，今看一纸尚空黏。", 
            "细斟药汁暗定影，金波沉浸日三省。", 
            "谁向汤泉初浴来，贝齿漆目蝤蛴领。", 
            "敢言曲艺是当家，繇君面目本无瑕。", 
            "止愁狂夫怯辟鬼，岂令悬弓变作蛇。", 
            "重劳数日盘礴裸，自惜风神尚婀娜。", 
            "人面不同果似心，与君周旋仍作我。", 
            "根尘相逐古讫今，久蓄清愿就浓阴。", 
            "若识此中空无色，公扈齐婴枉多心。", 
            "化人造象神机运，直点太虚成薄晕。", 
            "昔者不嫌逢氏迷，今日幡同罔两问。", 
            "厚币赆君归去来，海天蜃气正楼台。", 
            "便驭长风无我顾，德机杜尽已湿灰。"
        ], 
        "title": "照像行", 
        "type": "古风", 
        "yun": null
    }, 
    {
        "author": "吴之英", 
        "era": "近现代", 
        "subtype": null, 
        "text": [
            "游人尽道巫峡崄，年年岁岁有来舟。", 
            "但见来游不见归，啼猿空为游人悲。", 
            "蜀国于今已瘠土，官商犹自说天府。", 
            "舻舳千里阏夔门，赵王公子楚王孙。", 
            "穿矿采珠棼跟趾，山灵不渌江神死。", 
            "窃得卓财又窃女，婵媛久滞豪华旅。", 
            "近肉远丝酣舞筵，襄王一梦三千年。", 
            "明月乡心归何处，莺花屡新裘马故。", 
            "纵馀资斧足缠腰，膏火相煎利倚刀。", 
            "何况宦情茧纸隔，市死半是千金客。", 
            "漆榆宛保奸侠民，更兼椎埋有荐绅。", 
            "可怜琴鹤枉相待，升屋遥复若闻悔。", 
            "君今扶榇返苫庐，祖孙为命甘粗蔬。", 
            "高唐云雨应排候，布帆安稳渡重岫。", 
            "我愧家传朝歌笔，择言赠远诒女后。", 
            "白发从此老园亭，莫向西风说锦城。", 
            "试问旅魂归骨处，蜀山何似故山青。"
        ], 
        "title": "乙酉春三月独游巫峰后舟有扶柩侍祖言归者缆次来谒出所写巫峡归舟图求言为佩赋此寄感", 
        "type": "古风", 
        "yun": null
    }, 
    {
        "author": "吴之英", 
        "era": "近现代", 
        "subtype": null, 
        "text": [
            "凿石成偏井，因棘作短篱。", 
            "藤来牵牖竹，瀑去落檐泥。", 
            "摊药乘日正，磨砖补霤欹。", 
            "仰窥天际鸟，心与万峰齐。"
        ], 
        "title": "新筑西崖草舍四首（选二） 其二", 
        "type": "古风", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "样翻百一。", 
            "尽嗅英嚼粉，挼香吹雪。", 
            "悴品荣题，一点珠玑几肠裂。", 
            "莫道閒中事冷，托感深、清癯吟笔。", 
            "最可人、双桂堂前，三五十分月。", 
            "回溯春明旧梦，买鱼共换米，佳话传彻。", 
            "索笑嫣然，修得前生，曾赏玉台朱阙。", 
            "分廛移架流芳韵，正春满、华镫时节。", 
            "对夜窗、绿萼横斜，爱说此情天阔。"
        ], 
        "title": "暗香疏影 宋刻梅花喜神谱，次吴梦窗韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "南朝金粉浑如梦，台城更怜悽晚。", 
            "故雁分襟，新龙补衮，盛事宏文修剪。", 
            "天情未掩。", 
            "认嫠纬崇銮，玉鱼重簟。", 
            "树满长干，乱鸦何计暮云卷。", 
            "清风乡里井畔。", 
            "翠珉荒卧久，肠断无限。", 
            "王录齐收，陶钞一志，踪迹沈湮莫转。", 
            "凝思代远。", 
            "赏梁苑孤芳，宋场双荐。", 
            "异趣宫装，隐居眉黛敛。"
        ], 
        "title": "齐天乐 宋拓梁萧敷敬太妃双志，次周清真韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "铁瓮城边路，镫火望扬州。", 
            "大江襟带多景，尽揽起琼楼。", 
            "四顾湖山如画，三国英雄安在，杯酒笑曹刘。", 
            "一枕华胥梦，尘土即貔貅。", 
            "襄阳笔，剑川跋，几经秋。", 
            "龙蛇飞舞，掀动墨海六鳌愁。", 
            "丞相东窗余事，良将干城重寄，奇物共争收。", 
            "待访宝章录，千载足风流。"
        ], 
        "title": "水调歌头 米襄阳书多景楼诗册，次陆放翁韵", 
        "type": "词", 
        "yun": "尤"
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "大岭横云，七里浅泷流露。", 
            "指严陵、钓台危据。", 
            "小舟江上盟鸥鹭。", 
            "醉惹痴翁，健笔名山赋。", 
            "溯前朝六家，几经珍护。", 
            "诧荆溪、化情尘土。", 
            "叹石渠、清秘深宫妒。", 
            "剩山缘分，惟我天相许。"
        ], 
        "title": "锦缠道 黄子久富春山居图残卷", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "春色迎人媚，珠帘玉苑，唱随朝暮。", 
            "小印拈红，映修眉黛碧，染香纨素。", 
            "并肩笑语，指樱颗、宫砂柔绪。", 
            "回倚槛、听啭双鹂，又喜和、鸣声煦。", 
            "此日杨家秀吐。", 
            "尽欢娱、浣花无虑。", 
            "且閒赋、试坤宁睿笔，清閟芳土。", 
            "谩使凤城麝霭，便洒得、韶光住。", 
            "凭将丽景裁奁，翠华凝树。"
        ], 
        "title": "黄鹂绕碧树 宋宁宗后杨姓，画樱桃黄鹂图小横帧，次周清真韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "弹月箜篌，传觞桃李，艳说倾倒苏门。", 
            "密云双凤，佳句赌芳尊。", 
            "曾共西园夜集，娇鬟拥、花雾缤纷。", 
            "人如画，红桥十里，淮海有秦村。", 
            "凝魂。", 
            "才妩丽，微云学士，三变庭分。", 
            "幸群玉遗珠，历纪珍存。", 
            "好事石林细校，分明发、乾道余痕。", 
            "还同唱，刘郎别调，相与伴晨昏。"
        ], 
        "title": "满庭芳 宋刻淮海长短句，次秦淮海韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "三国英雄，未许曹瞒共杯席。", 
            "怅古台落木，神鸦聚散，秋风衰草，残碑荒寂。", 
            "千古苔痕碧。", 
            "当年事、道陵泪滴。", 
            "如今对、白茧乌毡，梦想完颜尽陈迹。", 
            "正字摩挲，荆川书妙，冰庵印犹识。", 
            "认蒋侯抽校，王郎閒记，玉峰小泊，金阊回楫。", 
            "文海穷搜讨，归来并、四欧秘籍。", 
            "尊前看、耳热生花，惯得留漱墨。"
        ], 
        "title": "一寸金 金拓蜀先主碑", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "风姿绝世，秀骨停匀潇洒。", 
            "看细笔、游丝缕缕，散采如霞。", 
            "伴侣飞琼，美人轻把蛾眉画。", 
            "崔邕声价，张玄品第，萧敷流亚。", 
            "烹焙赏碑，味泉评帖，夜窗清话。", 
            "想当日、隋疆勋业，六朝豪华。", 
            "逞雄兵、将军白发老天涯。", 
            "崇宁壁败，开皇石泐，片纸传家。"
        ], 
        "title": "丑奴儿慢 隋常丑奴墓志，次蔡友古韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "按董美人，生长蕊宫，不幸华年死。", 
            "有墓志。", 
            "家世颇详之。", 
            "溯其先恤宜乡里。", 
            "祖佛子。", 
            "北齐凉州刺史。", 
            "敦仁博洽标誉起。", 
            "父后进其名，令闻河渷，英雄俶党声驰。", 
            "诞美人、淑质秉华姿。", 
            "接上恭承，以顺亲帏。", 
            "凤采龙章，砌炳瑾瑜，庭芳兰蕙。", 
            "噫。", 
            "鲁殿来仪。", 
            "梁台出事。", 
            "摇环佩。", 
            "倾国妖容貌，穷巾角，妙弹棋。", 
            "看冶笑千金，曳裾万态，投壶技巧鹤高飞。", 
            "旋回雪吹花，春秋十九，忽摧芳仁寿第。", 
            "望龙原、寂寂付幽栖。", 
            "空想象、文成术无施。", 
            "散长空、遥天霞绮。", 
            "谁怜冰枕弹泪，幕卷愁滋味。", 
            "花台秋夜，凝尘故黛，只有余芳传此。", 
            "其文哀感总淋漓。", 
            "况多情、帝子亲制。"
        ], 
        "title": "哨遍 隋董美人墓志，效稼轩括体", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "雪岭崎岖路。", 
            "访天山、摩厓峭壁，蒙茸何处。", 
            "不似青红岣嵝迹，谩说荒唐神禹。", 
            "有惟汉、永和堪据。", 
            "侯获沙南君父字，蚀苍苔、椎画鱼虫镂。", 
            "重细认，尚清楚。", 
            "将军文采翩风度。", 
            "在三千、里外寄语，京华同赋。", 
            "七札司农殷勤意，不惮商量辞苦。", 
            "诧无二、齐东陶父。", 
            "足拓六行希世宝，费周详、铅椠双钩著。", 
            "真本对，忆攀古。"
        ], 
        "title": "金缕曲 汉沙南侯获碑，六行本", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "断烟衰草吴宫地。", 
            "想当年、落日孤城闭。", 
            "马上离愁，征袍溅泪。", 
            "琼楼劫火仓皇里。", 
            "多情却似无情已。", 
            "忍无情、早定安排计。", 
            "心字香烧，芳铭花瘗。", 
            "红颜朝露青山寄。"
        ], 
        "title": "七娘子 明拓孤本七姬权厝志", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "齐云楼爇。", 
            "千古伤心绝。", 
            "烟树吴宫那堪说。", 
            "斜照犹还明灭。", 
            "莫恨金粉无踪。", 
            "残霸先消梦中。", 
            "惟有长桥明月，依旧秋水垂虹。"
        ], 
        "title": "清平乐 长桥玩月图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "终南旧径谁问讯，夕阳荒棘。", 
            "居士姓留传，前年薶土，一朝惊出。", 
            "抚断痕、碎锦重联，铁沙清秘，素门珍惜。", 
            "伫蜕蝉、敷翼轻盈，应许护纱碧。", 
            "溯舞女、低腰中令嫡。", 
            "称第一、银钩标格。", 
            "休信龙泓偏解事，漏趁姿消息。", 
            "试细展玉几同看，杨花零乱，李花萧索。", 
            "更说甚，奇伟六朝森剑戟。"
        ], 
        "title": "西江月慢 塼塔铭，明拓四汇本", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "金谷秾华，红楼浅醉，晴晖犹媚人色。", 
            "莺啼燕语，似笑迎、骄马芳陌。", 
            "佳景浑无迹。", 
            "风流仗、赵王画籍。", 
            "试暗想、双钩柳绿，没骨山青，湖天粉黛描出。", 
            "云烟过，何处觅。", 
            "记谱载宣和，话传京国。", 
            "文章信美，定护入、纱笼凝碧。", 
            "春晓如行客。", 
            "廉纤散、杏花雨湿。", 
            "芳草有情，流水无涯，休肠断兮离索。"
        ], 
        "title": "江南春 宋人画汉宫春晓图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "挥毫驰阵，横扫继，征西后。", 
            "狂素肯头低，颠旭应眉皱。", 
            "俨荡吴生带，如飏公孙袖。", 
            "笑杨风，夸寝昼。", 
            "墨花飞溅，豪拚千钟酒。", 
            "沤波秘省，看小印，银钩瘦。", 
            "北宋麝烟浓，蠹纸南唐旧。", 
            "试问曾藏处，天籁清箱守。", 
            "金错体，堪并偶。", 
            "矫鹰吻厉，休话诚悬柳。"
        ], 
        "title": "谢池春慢 赵松雪书急就章册，次李端叔韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "春雨楼头结绮思。", 
            "有情眷属总相期。", 
            "鸥波定论千金诺，梅屋初开片玉遗。", 
            "齐四美，合双栖。", 
            "玉台佳话倩重题。", 
            "画堂松雪珠帘卷，紫燕归来倒好嬉。"
        ], 
        "title": "鹧鸪天 赵管合璧", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "渺清流枕郭。", 
            "烟浪远，一片平林漠漠。", 
            "虚涛半天落。", 
            "好情怀、都在斜阳庭角。", 
            "寒窗凭弱。", 
            "向老龙、重问旧约。", 
            "尽迂翁笑我，狮子梦回，可与斟酌。", 
            "却似王孙雅趣，小隐沤波，水晶亭阁。", 
            "松风撼幕。", 
            "疑云外，有仙药。", 
            "记当时、想到移居青弁，繁华还怕路恶。", 
            "试脂妍露滴，携取个中至乐。"
        ], 
        "title": "瑞鹤仙 王叔明松窗读易图，次周清真韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "湘水泱泱，楚山叠叠，雨光云影涵秋。", 
            "墨花溅处点沙鸥。", 
            "临断岸、渔村撒网，傍暝暮、荻笛吹舟。", 
            "看帝子、洞庭张乐，不负清游。", 
            "画禅文物，葫芦遗曲，多少闲愁。", 
            "尽云烟宛转，诗酒绸缪。", 
            "伤故木、夏山同调，寄远梦、秋旅相俦。", 
            "凭谁数、升元建业，后苑足风流。"
        ], 
        "title": "潇湘夜雨 北苑潇湘图", 
        "type": "词", 
        "yun": "尤"
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "看朱颜浅注，翠黛浓薰，消尽春风。", 
            "秋夜瑶台月，照翩翩锦队，列列芳丛。", 
            "似还鬓影离合，环佩碧玲珑。", 
            "尽杜老情怀，湘波呈麝，洛浦惊鸿。", 
            "烟笼。", 
            "暮山色，任露草斜阳，点缀青红。", 
            "宋玉闲情赋，唤高唐梦杳，神女祠空。", 
            "路回暗潜山鬼，何处觅帘栊。", 
            "伫雨散云收，依稀断峡无数峰。"
        ], 
        "title": "忆旧游 王晋卿巫峡清秋图，次周草窗韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "亭亭清绝。泪斑滴怨磨难灭。", 
            "烟梢翠羽穿林樾。云影湘皋解佩伴明月。", 
            "辋川万玉霏霏雪。湖州双凤悠悠笛。", 
            "子猷颠倒休摧折。百两黄金相对此君说。"
        ], 
        "title": "醉落魄 宋人画竹，次范石湖韵", 
        "type": "词", 
        "yun": null
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "事来不饮那能遣，垂醉才知酒是悲。", 
            "蹀躞街头艰一往，携扶宵半待何为。", 
            "只容默默心同慨，但换来来命勿疑。", 
            "绝似鸟巢忧迸射，相逢对面不相知。"
        ], 
        "title": "酒后遇警", 
        "type": "律诗", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "漠漠秋风日夕吹，人间又见汉官仪。", 
            "卅年变乱如无主，去日艰难况在兹。", 
            "一带暴兵拦道路，无端避影失须眉。", 
            "心非腹议民怀怨，只有官家诈不知。"
        ], 
        "title": "十月十日遇警", 
        "type": "律诗", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "与君身世值横流，沧海风云强忍忧。", 
            "每以斯文同耿耿，宁随逝者共悠悠。", 
            "繁阴相度初知处，羁鸟归飞岂便休。", 
            "行止可为知己喻，丈夫磊落待谁谋。"
        ], 
        "title": "答希颖", 
        "type": "律诗", 
        "yun": "尤"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "日月东流水不回，萧寥天地竟谁来。", 
            "黄花寂向残城破，故事平添九日哀。", 
            "一醉忘言随世变，逢辰觅侣尽馀杯。", 
            "人生长健应无憾，未用登高说赋才。"
        ], 
        "title": "九日潮音阁留饮", 
        "type": "律诗", 
        "yun": "灰"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "去乱殊邦幸苟存，宁知兵气万方喧。", 
            "瀛寰同付仓惶际，家国难分祸福门。", 
            "逝者真能忧患了，归魂终碍道途昏。", 
            "玉栏花榭当时月，留得人间一梦痕。"
        ], 
        "title": "席次传说颙园病死越南哀赋四首录一（1941年秋）", 
        "type": "律诗", 
        "yun": "元"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "凉意宵来晓欲冰，梦回风日自凄清。", 
            "感时偷下秋前泪，隐几孤寻雨后声。", 
            "避影闭门宁得计，耽吟隐咏失豪情。", 
            "休言埋剑谁知气，已愧沈珠尚蓄精。"
        ], 
        "title": "秋晓", 
        "type": "律诗", 
        "yun": "庚"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "中华寇乱几经秋，岁岁中秋月亦愁。", 
            "故里初逢惟有恨，冷杯相对不胜幽。", 
            "沈灾地赤家何托，流血风腥死未休。", 
            "空巷悄然人事绝，苍茫只见雾云浮。"
        ], 
        "title": "辛巳中秋", 
        "type": "律诗", 
        "yun": "尤"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "倦来欹枕月三更，耿耿灯前睡未成。", 
            "凉夜几家人在梦，虚窗一片月谁明。", 
            "乾坤岂止三分在，性命微嫌一掷轻。", 
            "自惜壮年无著处，寥天风露不胜情。"
        ], 
        "title": "秋夜", 
        "type": "律诗", 
        "yun": "庚"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "钟声暮涩逆风来，凛栗郊原日色灰。", 
            "丧乱饥村多病死，周围乔木老烽埃。", 
            "低空欲雪无过鸟，十步闲看讶早梅。", 
            "颇为幽花感岑寂，几番零落几番开。"
        ], 
        "title": "晓行回校触梅感赋", 
        "type": "律诗", 
        "yun": "灰"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "鹤唳鸿号注想间，岁时餔啜愧杯盘。", 
            "长城车马关衰盛，九日衣裳或暖寒。", 
            "一角凭高群界纳，馀光垂灭绿波间。", 
            "酒酣每忆承平日，何处哀弦助泪弹。"
        ], 
        "title": "九日大同酒家作", 
        "type": "律诗", 
        "yun": null
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "朝来揽镜自成疑，卓荦依然少日姿。", 
            "老我心情原不解，向人颜面自藏悲。", 
            "欢场跌宕成今日，清梦婆娑又一时。", 
            "生理自怜还自笑，秋风凉叶只添诗。"
        ], 
        "title": "揽镜", 
        "type": "律诗", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "曲巷纡回出市氛，园林成趣断时闻。", 
            "家居种树含胜远，风日矜春隔座醺。", 
            "冰雪肌肤元自好，光阴桃李与平分。", 
            "宝刀骏马都闲却，应是花时最恼人。"
        ], 
        "title": "白园", 
        "type": "律诗", 
        "yun": null
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "烽火遗黎共命轻，刚肠激烈向天明。", 
            "梦中还我无馀怖，枕畔闻鸡是恶声。", 
            "冷落国旗新历日，凄凉杯酒故乡情。", 
            "感寒不放梅花笑，一任横斜压座倾。"
        ], 
        "title": "元旦试笔", 
        "type": "律诗", 
        "yun": "庚"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "才抵家时乍熄灯，开窗却喜夜虚明。", 
            "守玄知白初无意，因静招凉不费声。", 
            "月敛繁星争自灿，茶馀幽赏洽新晴。", 
            "悠然袖手楼头坐，秋气潜滋快五更。"
        ], 
        "title": "夜坐", 
        "type": "律诗", 
        "yun": "庚"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "里居郁郁常思子，忽尔书来眼自明。", 
            "天下极知须我辈，丈夫何事老灯檠。", 
            "冥投直到黄唐世，寄食还思祝史名。", 
            "愁极滔滔流急下，不期孤唱有同声。"
        ], 
        "title": "答物格", 
        "type": "律诗", 
        "yun": "庚"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "阳乌南没已凄清，愁雨悲风怒作声。", 
            "便尔出门何所适，未须窥牖已能明。", 
            "时移动变心知愧，地老天荒世代更。", 
            "幽愤为书完注老，万灵方寸有无名。"
        ], 
        "title": "中秋日寄希颖 今夏患雨不出，注成《老子》感赋", 
        "type": "律诗", 
        "yun": "庚"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "隔雾安知日已晨，一寒直觉世无春。", 
            "村穷索我枯鱼肆，世难驱人半菽珍。", 
            "倾尽囊钱图饱醉，凭将杯酒已悲辛。", 
            "男儿行处多慷慨，只有耕夫识过秦。"
        ], 
        "title": "凤凰村小酌", 
        "type": "律诗", 
        "yun": "真"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "苦雨萧斋客不来，倾城夜色冷于灰。", 
            "花前息影尊孤座，屋里吹香已怒开。", 
            "不碍瓶盂能自达，无须风月与相偎。", 
            "檐声滴滴供肠断，且为绸缪尽一杯。"
        ], 
        "title": "雨夜瓶梅下作", 
        "type": "律诗", 
        "yun": "灰"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "闲行能及灭灯前，聊胜端居坐榻穿。", 
            "习乱群情耽醉饱，污人残市带腥膻。", 
            "忧来不遣新风雅，物有难齐见后先。", 
            "独伴晚怀惟月在，晴窗一片白茫然。"
        ], 
        "title": "晚步归而有作", 
        "type": "律诗", 
        "yun": "先"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "江山落手竟成空，一局兴亡在意中。", 
            "重九定添泉下泪，暮年空恋夕阳红。", 
            "出关才尽诗难尽，掩卷吟终思未终。", 
            "独有同情翁一事，不干遗逸见孤忠。"
        ], 
        "title": "读诗", 
        "type": "律诗", 
        "yun": "东"
    }, 
    {
        "author": "吴之英", 
        "era": "近现代", 
        "subtype": "七言绝句", 
        "text": [
            "经纬纵横意态殊，谁知生理寄樵苏。", 
            "精神满腹竟何用，劳汝空山自作图。"
        ], 
        "title": "改礼器图一篇适后圃见蜘蛛作网口占一绝", 
        "type": "绝句", 
        "yun": "虞"
    }, 
    {
        "author": "吴之英", 
        "era": "近现代", 
        "subtype": "七言绝句", 
        "text": [
            "蒙茶初摘记寒食，南浦波光绿到今。", 
            "一路鹃声归去也，年年春树故人心。"
        ], 
        "title": "戊申清明南郭斋居未归因饯李校翁代柬", 
        "type": "绝句", 
        "yun": "侵"
    }, 
    {
        "author": "吴之英", 
        "era": "近现代", 
        "subtype": "五言律诗", 
        "text": [
            "山势来不住，卓斧向天横。", 
            "瀑流悬日色，石罅灌松声。", 
            "跳壁藤偏健，学钟鸟渐灵。", 
            "生机函化佛，何处得无生。"
        ], 
        "title": "天目山二首（选一）", 
        "type": "律诗", 
        "yun": null
    }, 
    {
        "author": "吴之英", 
        "era": "近现代", 
        "subtype": "五言律诗", 
        "text": [
            "山形如伏兕，孤寺隐山腰。", 
            "山色无今古，泉声不市朝。", 
            "云生岩谷漏，风过薜萝号。", 
            "明月分得近，容我更筑茅。"
        ], 
        "title": "倒泉寺二首（选一）", 
        "type": "律诗", 
        "yun": null
    }, 
    {
        "author": "吴之英", 
        "era": "近现代", 
        "subtype": "五言律诗", 
        "text": [
            "茅密能支雨，墙低颇漏云。", 
            "清音堂室满，晨气橘椒分。", 
            "栗老猿偷摘，菘迟鹊代芸。", 
            "竹竿饶万个，许我擅封君。"
        ], 
        "title": "新筑西崖草舍四首（选二） 其一", 
        "type": "律诗", 
        "yun": "文"
    }, 
    {
        "author": "吴之英", 
        "era": "近现代", 
        "subtype": "七言律诗", 
        "text": [
            "昨闻海国动天风，高沸洪涛上碧空。", 
            "螺子无珠依老蚌，蛟儿有泪泣潜龙。", 
            "冤他山鸟都衔石，怪说水神不姓冯。", 
            "欲斩长鲸求钝剑，良工枉铸若耶铜。"
        ], 
        "title": "和陈山民在灌留别二首（选一）", 
        "type": "律诗", 
        "yun": null
    }, 
    {
        "author": "吴之英", 
        "era": "近现代", 
        "subtype": "七言律诗", 
        "text": [
            "旧是东皇爱养臣，又惊风气逐时新。", 
            "未应骨格高前辈，已把文章托后尘。", 
            "多谢斧斤宽法律，频蒙雨露减精神。", 
            "百年护得黄云厚，且听庖人话积薪。"
        ], 
        "title": "落叶二首（选一）", 
        "type": "律诗", 
        "yun": "真"
    }, 
    {
        "author": "吴之英", 
        "era": "近现代", 
        "subtype": "七言律诗", 
        "text": [
            "沉沉衰气送深凉，犹有残枝愿舞霜。", 
            "若辈不材皆可杀，是谁乘便欲当阳。", 
            "心情到处藤扳藟，世界而今海种桑。", 
            "故国山河乔木在，泣成清露满衣裳。"
        ], 
        "title": "续成二首（选一）", 
        "type": "律诗", 
        "yun": "阳"
    }, 
    {
        "author": "吴之英", 
        "era": "近现代", 
        "subtype": "七言律诗", 
        "text": [
            "为嫌迟暮剧伤神，强理铅华羞向人。", 
            "未必秋风偏厚我，自然名种不争春。", 
            "浓蒸滋味条条苦，细发牢愁色色新。", 
            "历尽冰霜年已老，空怜白帝有生臣。"
        ], 
        "title": "鞠华秋开因晚见贵然物之可贵物之可惜也", 
        "type": "律诗", 
        "yun": "真"
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "湘波阔，湘波阔，清绝不胜寒。", 
            "极目长空秋渺渺，平湖如镜月如丸。", 
            "人倚碧阑干。"
        ], 
        "title": "导引曲·八月十八夜梦至一处，长廊曲室，间以疏棂，月光射入，皎洁殊甚。极望烟汀沙渚，清旷无人居，其外平波弥迤，或言此洞庭湖也。恒有仙灵往来，见湖壖大鸟，引咮斫地者再，鸣声戛然。湖中出二女郎，短发齐肩，长眉入鬓，其一人齿尤稚，风裳水佩，绝不类尘世妆，侍者导以行，就室中款语良久。惝恍迷离，多不可晓意者。倦游招隐，其俟我于潇湘云水间乎。醒而赋之，以讯知者", 
        "type": "词", 
        "yun": "寒"
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "深夜静，深夜静，云外听鸾吟。", 
            "珠佩一双逢汉女，冰弦廿五迓湘君。", 
            "携手出江浔。"
        ], 
        "title": "导引曲", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "重相问，重相问，娇语未分明。", 
            "依约上清诸女伴，瑶华密誓絮三生。", 
            "香影澹无痕。"
        ], 
        "title": "导引曲", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "留难住，留难住，归去水云乡。", 
            "霓羽蹁跹风袂举，罗纨綷縩雪肌凉。", 
            "仙梦绕银潢。"
        ], 
        "title": "导引曲", 
        "type": "词", 
        "yun": "阳"
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "归计尽蹉跎，渐秋深、怕问东篱消息。", 
            "暝色起江城，霜风紧、朔管数声吹入。", 
            "载花双楫，昔游剩与船娘说。", 
            "何处登高，空怅望云外，遥青一发。", 
            "诗人老去相逢，尚陆沈黄绶，鬓斑盈雪。", 
            "醉别不成欢，依稀似、枫荻浔阳萧瑟。", 
            "予怀渺渺，几时同谱蘋洲笛。", 
            "珍重寒香，知未晚、莫负赏心风月。"
        ], 
        "title": "南浦·倦游思返，还复淹留，忽忽又重九矣。沚老见示近词，怅然属和", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "我亦南行矣。", 
            "话平生、伤谗怨别，淮公相似。", 
            "考献徵文成底用，选色谈空而已。", 
            "尽销尽、恩雠心事。", 
            "但记梅花偕隐约，有楼台、窈窕春山里。", 
            "拿舟去，五湖水。", 
            "悠悠百口都休理。", 
            "看依然、东涂西抹，吴门燕市。", 
            "漫道刘安宾客好，愧对美人名士。", 
            "更莫问、平原公子。", 
            "说剑吹箫须趁早，怕年华、渐暮风情死。", 
            "高唱罢，夜乌起。"
        ], 
        "title": "金缕曲·临发津门，忆定公有癸酉秋出都述怀之作，援笔和之，檃括本集中语，岂惟挦扯义山，得毋唐突西子耶", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "自惜东风舞袖长。", 
            "凭他时俗笑郎当。", 
            "独怜金粉消磨甚，空剩烟云变幻忙。", 
            "追影事，遣韶光。", 
            "新声琴筑太苍凉。", 
            "问天何苦留情种，愁损吴二木石肠。"
        ], 
        "title": "鹧鸪天·写定倚軨集，自题卷尾", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "采幡轻，花胜巧，金缕绊双股。", 
            "迎得春来，好送腊归去。", 
            "宵分荐罢黄羊，微温商陆，犹听取、镫窗人语。", 
            "伴雕俎。", 
            "吴盐亲擘橙香，调笙爱妆素。", 
            "卧酒吞花，章台旧游路。", 
            "忍教抛却韶华，销魂赋笔，祗认作、楚天行雨。"
        ], 
        "title": "祝英台近·岁除前五日立春，用梦窗韵", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "漫回首、东华尘土。", 
            "采笔零星，赋秋如许。", 
            "病酒寒欺，梦中呜咽向春语。", 
            "蝶昏莺晓，僝僽损，风和雨。", 
            "苑柳不成眠，却化作、天涯飞絮。", 
            "迟暮。", 
            "恨芬菲世界，刬地乱红无数。", 
            "分香瘦减，问谁遣、欢盟轻误。", 
            "凝望眼、绣幕深深，想依旧、玉京眉妩。", 
            "待诉与相思，弹入钿筝哀柱。"
        ], 
        "title": "长亭怨慢·和忍盦春尽书怀之作，即题春蛰吟后", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "病久费医钱。", 
            "支枕枯眠。", 
            "转喉噤口学寒蝉。", 
            "骨出飞龙衾泼水，不解衣船。", 
            "愁梦絮镫边。", 
            "药裹为缘。", 
            "余生乞与总欣然。", 
            "阿鹊也同添一岁，明日新年。"
        ], 
        "title": "浪淘沙·宋周晋仙有明日新年词。元张伯雨追和之，国朝人多用其韵。病榻无憀，勉为嗣音，时辛丑除夕也", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "穷尽卖文钱。", 
            "拥雪高眠。", 
            "近来生计等秋蝉。", 
            "经卷药炉萧瑟甚，斗室如船。", 
            "消息问梅边。", 
            "蜡屐无缘。", 
            "嫣红双穗烛花然。", 
            "次第春风还到也，明日新年。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "双鬓旧时青。", 
            "偷换星星。", 
            "有人沧海吊浮生。", 
            "怅望凤城烟柳外，一片秋声。", 
            "断拍倚孤檠。", 
            "怨曲愁听。", 
            "酒肠化泪泪成冰。", 
            "翠袖红巾谁替揾，百感新亭。"
        ], 
        "title": "浪淘沙·庚子之乱，骛翁侍御沤尹少宰忍盦殿撰同住都门，倚声排闷。积三月，凡得六百余首，题曰庚子秋词。辄和其卷尾此调各一首", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "寒雨一宵零。", 
            "风飐疏镫。", 
            "玉阶凄咽暗蛩声。", 
            "镜里朱颜如许瘦，欲诉谁听。", 
            "掩抑不胜情。", 
            "泪脸波横。", 
            "妾身原是月分明。", 
            "怨煞悤悤嘶骑去，花落春城。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "填海恨难平。", 
            "孤愤余生。", 
            "眼前棋局太纵横。", 
            "重过天津桥畔路，无数鹃声。", 
            "梦雨几曾醒。", 
            "瘦蝶伶俜。", 
            "留春作计问谁成。", 
            "消息花期无定准，多分飘零。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "掩冉芳时，侵寻去日，病慵无力。", 
            "梦恋乡程，湖波酽秋碧。", 
            "鸥眠未稳，还又逐、天涯征客。", 
            "萧瑟。", 
            "愁赋庾郎，共吟湘累息。", 
            "鸣镳绮陌。", 
            "唤酒铜街，惊烽黯尘藉。", 
            "觚棱侧望旧国。", 
            "雁绳北。", 
            "便欲泛槎星汉，略记昔游重历。", 
            "更翠微无恙，凝盼隔城山色。"
        ], 
        "title": "惜红衣·丙午八月叔问营樵风别墅成，与沤尹造访，徘徊庭间，新月晚烟，光景可念。今年丛桂再华，昌绶方感秋卧病，沤尹独游吴中，因话鄙生，海滨索居无憀状，各赋佳什见寄。会有都门之行，不获面别，辄依韵奉和，为异日相思之资。凭楮依黯，不可为怀", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "倦老江关，单栖海国，镜丝催白。", 
            "此去悤悤，相思暮云碧。", 
            "吴天坠梦，期载酒、重寻佳约。", 
            "坊陌。", 
            "珍重宾鸿，讯疏狂踪迹。", 
            "沧波苑侧。", 
            "瘦竹凉花，风帘卷秋色。", 
            "镫屏纸阁有客。", 
            "冷吟寂。", 
            "明发故人天际，目断小楼西北。", 
            "问旧盟谁省，除是閒鸥曾识。"
        ], 
        "title": "惜红衣", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "银篆双钩，铜华十湅，秋眸凝注澄鲜。", 
            "方寸相思，遥怜彼美娟娟。", 
            "小名检斠妆楼记，问谁家、人月同圆。", 
            "展冰奁。", 
            "翠沁苔斑，粉拭香绵。", 
            "明妆管领溪山胜，有芝崦画本，点笔清妍。", 
            "一握珍贻，三生留证情缘。", 
            "南湖旧谱天香曲，共苕娘、影事流传。", 
            "倚吟边。", 
            "自拨张炉，细写谈笺。"
        ], 
        "title": "高阳台·题彦云娟镜楼图", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "蕤枕传香，莲灯锁梦，温黁消瘦如许。", 
            "金鉔浓熏，双烟一气，荡软绮怀无据。", 
            "小怜凫藻，似曾伴、题裙俊侣。", 
            "谁与春犀管领，夜阑悄闻柔语。", 
            "南都坠欢记取。", 
            "有妆楼、故物能谱。", 
            "熨透星星，散入相思血缕。", 
            "捣麝飞尘未灭，祗流落、人间换宵炷。", 
            "惆怅余芬，重衾隔雨。"
        ], 
        "title": "天香·和艺风先生马湘兰熏炉拓本", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "未敛余寒春已暮。", 
            "过却清明，还又风兼雨。", 
            "莺燕噤声鸠乱语。", 
            "湿云不断如堆絮。", 
            "莫问金堤杨柳树。", 
            "细叶犹悭，那许攀条住。", 
            "往岁花期重记取。", 
            "今来寒暖无凭据。"
        ], 
        "title": "蝶恋花·春阴连雨，薄寒犹殢，悄焉疚怀，拟冯正中", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "浩荡年光迅电波。", 
            "纷纭轨辙驶岩阿。", 
            "劳人相望互成歌。", 
            "二月霜棱寒约束，半春花梦病销磨。", 
            "愁心较比乱山多。"
        ], 
        "title": "浣溪纱·壬子春在居庸南口作", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "山如碧玉水如蓝。", 
            "高士结茅庵。", 
            "断崖乍劈，危亭欲坠，好驻游骖。", 
            "长江一线吞天远，云影淡相涵。", 
            "半空残照，一行疏雁，数点风帆。"
        ], 
        "title": "眼儿媚 前题", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "岩下清泉岩上瀑，昨夜东风峭。", 
            "莫去倚阑干，春雨濛濛，杏蕊红初闹。", 
            "门前即是江南道。", 
            "归去先生报。", 
            "石磴板桥东，百尺元龙，可许人轻造。"
        ], 
        "title": "醉花阴 前题", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "龙盘一株。凤翔一株。", 
            "离奇偃蹇扶疏。是秦朝大夫。", 
            "秋山影孤。秋江涨初。", 
            "何时一叶徐徐。梦扁舟五湖。"
        ], 
        "title": "醉天平 前题", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "酒帘青窄。", 
            "忆起凤桥头，新馆初辟。", 
            "偏是沾泥柳絮，遭逢沦客，天涯无数伤心泪。", 
            "只应来绿窗偷滴。", 
            "大明湖上，鹊华桥畔，重到何日。", 
            "闲话起。", 
            "东封旧事，正烹茗挑灯，历数游迹。", 
            "知我行踪曾到，个人乡国。", 
            "天门日观，参差远恨，当时独踏山色。", 
            "他乡萍梗，年华锦瑟，一般相惜。"
        ], 
        "title": "桂枝香 有赠", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "黄破梅花萼，香透小窗前。", 
            "一天如许风雪，迸作此宵寒。", 
            "我有袁安高枕，裹著杜陵布被，放胆且酣眠。", 
            "不管柴门外，埋却径漫漫。", 
            "鸟飞绝，人踪灭，万千山。", 
            "已知此际归梦，行路也应难。", 
            "且把花瓷双盏，趁向砖垆石铫，分擘小龙团。", 
            "与子共斟酌，愁绪且从芟。"
        ], 
        "title": "水调歌头 雪夜同祜曾", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "残年都去，听声声爆竹，催将春至。", 
            "风雪家山千里外，难寄长相思字。", 
            "司命无情，金尊尽倒，不共愁人醉。", 
            "故人何处，天涯应念留滞。", 
            "记得荔馆寻秋，沧浪坐雨，转眼成前事。", 
            "风雨满城重九日，造榜凄凉天气。", 
            "秋叶无声，春花有影，已分同飘坠。", 
            "红笺涂遍，回肠九折难寄。"
        ], 
        "title": "百字令 寄梅臣", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "角逐名场，果有此、坎坷无有。", 
            "但剩得、十年前事，不堪回首。", 
            "绿鬓游踪王粲已，白头郎署冯唐后。", 
            "笑泥金、一纸本寻常，难消受。", 
            "黄尘世，休开口。", 
            "青灯夜，空叉手。", 
            "偏人生失意，十多八九。", 
            "露电流光驹过隙，烟云幻境衣成狗。", 
            "问可能、此日剑铓红，冲牛斗。"
        ], 
        "title": "满江红 辛未春闱题号舍壁（辛未）", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "环诵题图句。", 
            "正纪年屠维掩茂，我生初度。", 
            "卅四光阴浮云过，消得春声无数。", 
            "那更有童心如故。", 
            "爆竹阶前轰若市，任黄粱烂熟鼾难足。", 
            "浑忘矣，岁云暮。", 
            "晨星老辈今何处。", 
            "爱吾庐流传一卷，断缣零素。", 
            "风雪宣南三椽屋，几日霜寒冰冱。", 
            "却怎把残年勒住。", 
            "腊鼓已催韶信至，伴回黄转绿中庭树。", 
            "婪尾酒，先分付。"
        ], 
        "title": "贺新凉 题袁尚统岁朝图，为李枚卿比部", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "镇日茫茫无意绪。", 
            "艳煞韶光，客里匆匆度。", 
            "莫道相思无著处。", 
            "梦魂日日天涯去。", 
            "湿了清明风雨妒。", 
            "花事关心，开到樱桃暮。", 
            "枉种垂杨千万树。", 
            "不曾阑住春归路。"
        ], 
        "title": "蝶恋花（壬申）", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "谁酿跳梁，使弱息、都罹浩劫。", 
            "早已分、死人香里，长埋枯骨。", 
            "白刃截开儿女泪，红闺溅尽英雄血。", 
            "痛女贞、一木本难支，甘摧折。", 
            "云屯马，奔如沸。", 
            "雷轰炮，声如接。", 
            "是谁向、黄沙白草，返魂偏爇。", 
            "烽火无情珉玉险，干戈有缝菤葹活。", 
            "把团圞、八口抵馨香，同垂节。"
        ], 
        "title": "满江红 其一 庆云刘氏妇回生纪事，代星谋", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "石破天惊，看老笔、真堪屈铁。", 
            "笑世上、山农一派，云腴争割。", 
            "匣里丹砂留雪印，椟中白玉如泥切。", 
            "把雕龙、手技且雕虫，真奇绝。", 
            "墨落处，金能截。", 
            "锥画后，琼飞屑。", 
            "叹及锋小试，指头生活。", 
            "放眼不窥秦汉下，捉刀果在英雄列。", 
            "更别将、刻楮出灵心，镌桃核。"
        ], 
        "title": "满江红 其二 题胥芰塘印册", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "灯火矾楼，已早上、重门管钥。", 
            "趁此际、六街如水，一鞭先著。", 
            "马滑霜浓归路远，鸡鸣月落征裘薄。", 
            "比昔日、磨盾作军书，情何若。", 
            "千睥睨，夷门郭。", 
            "几屈曲，金梁脚。", 
            "一任我、红衫乌帽，据鞍踊跃。", 
            "鹈刀横随从队，虾蟆更紧严城柝。", 
            "庶万户、安枕驻华胥，春台乐。"
        ], 
        "title": "满江红 其三 题张云簃大令冬夜捍菆画册", 
        "type": "词", 
        "yun": "药"
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "蒸栗侔黄，喜入握、佩环滑笏。", 
            "谁拾向、临安郡里，凤凰山麓。", 
            "铜说上林镌鹿角，金从江北悬鹦足。", 
            "合配他、一阕荔枝香，新填曲。", 
            "传神拓，煤为馥。", 
            "镂心句，毫为秃。", 
            "似摩挲铜狄，流连往复。", 
            "南渡曾随迁国驾，西湖久伴沈沙簇。", 
            "六十年、图画又重题，貂难续。"
        ], 
        "title": "满江红 其四 为李子文石题宋贾文元公牙牌词刻拓本，鹅湖华氏于丁酉年得于临安，画图徵诗，装成小册（丙申）", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "宦海浮沈过，流年三十，未觉黄粱。", 
            "男婚女嫁粗了，犹自悽惶。", 
            "青山觊觎面，问何时归愿方偿。", 
            "安能够新来家报，添成木峪山庄。", 
            "惟有西堪旧雨，肯收帆劝我，早去江乡。", 
            "仕途风波甚恶，危险难防。", 
            "烟蓑雨笠，何须计穷巷苔荒。", 
            "含笑答、承君指点，从今勘破炎凉。"
        ], 
        "title": "汉宫春 舟中寄叔问", 
        "type": "词", 
        "yun": "阳"
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "双管看齐落。", 
            "展缥缃珠联璧合，签标健药。", 
            "天使明诚清照后，又见同心并萼。", 
            "挥洒到横江孤鹤。", 
            "磨短麝煤残鼠尾，五百年闺阁无兹乐。", 
            "好爱惜，簪花格。", 
            "题襟叙为楞伽作。", 
            "尽徜徉笔床砚匣，芦帘纸阁。", 
            "子可传经妻写韵，清福人间不薄。", 
            "贤太守倡随相若。", 
            "重认文通鸥画字，古今人合不烦绳削。", 
            "蝇附骥，墨重著。"
        ], 
        "title": "贺新凉 其一 题徐积余太守所藏渊雅夫妇合璧书前后赤壁赋，用易硕甫观察原调（丁酉）", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "又向枫桥去。", 
            "轮指算春鸿秋雁，匆匆三度。", 
            "六十行年忙中过，敢信重来如故。", 
            "恨此别也应有数。", 
            "江上青山山外雪，长征人认我经时路。", 
            "津鼓发，舟何处。", 
            "秣陵旧雨残星曙。", 
            "谓明年后湖凉夏，呼船重晤。", 
            "万顷荷花连天叶，饱取碧筒清露。", 
            "把茗事随缘分付。", 
            "此愿难偿偿亦易，倩流莺为我啼春住。", 
            "争握手，离怀絮。"
        ], 
        "title": "贺新凉 其二 己亥腊日秣陵别秦伯虞同年", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "江水东来，正艾绿、榴红时节。", 
            "拴一幅、蒲帆安稳，津头鼓发。", 
            "五日龙舟瓜步水，二分蛾样扬州月。", 
            "苦奔波、六十又三年，从谁说。", 
            "棠棣树，中年折。", 
            "糟糠偶，老年绝。", 
            "有多少黄粱待煮，梦魂仍热。", 
            "鸿雁一行呜咽雨，鳏鱼两鬓鬅鬙雪。", 
            "为何人、挥洒向平芜，盈腔血。"
        ], 
        "title": "满江红 午日舟中书感", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "阁轻阴。", 
            "算春如过翼，白发不胜簪。", 
            "雪散梁园，云迷津树，多少鸥梦浮沈。", 
            "况方唱风波难定，枝拣尽何处稳栖禽。", 
            "我附轻舠，君乘片席，江上重临。", 
            "何意屧廊香径又，梗飘萍合，再订同心。", 
            "玉蕊寒梅，天香丛桂，林屋许与追寻。", 
            "负初服朝衫未脱，五湖游抛掷抵千金。", 
            "他日买山，同归潭水非深。"
        ], 
        "title": "一萼红 其一 叔问以和石帚词相赠，步韵奉答，即题其沽词小卷（庚子二月）", 
        "type": "词", 
        "yun": "侵"
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "惜光阴。", 
            "已残年炳烛，辞老欲抽簪。", 
            "豪纵都非，繁华梦觉，前事雨散星沈。", 
            "古人苦扬州闭置，随饮啄来去让春禽。", 
            "海国潮荒，武陵源幻，难冀身临。", 
            "姑且与君排遣歇，连番打叠，彭泽归心。", 
            "子美亭高，云林石瘦，良友聊共追寻。", 
            "倘过了花番廿四，且枇杷树底摘丸金。", 
            "行看门庭，绿阴几许深深。"
        ], 
        "title": "一萼红 其二 叔问再叠前韵见示，又赋", 
        "type": "词", 
        "yun": "侵"
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "夕阳西下，正天开霁宇，星河耿耿。", 
            "犹忆红桥排廿四，水部曾教管领。", 
            "帘押双丁，阑阴卐字，依样琼楼迥。", 
            "尖叉正斗，云边推上金饼。", 
            "雅似苏子当年，承天夜访，荇藻交横冷。", 
            "幸遇怀民犹未寝，竹柏惊看清影。", 
            "韵选牙牌，烟霏茶鼎，彷佛梅花岭。", 
            "急催诗钵，夜寒半臂当省。"
        ], 
        "title": "念奴娇 题何梅叟二分明月簃联句图", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "都呼朋引类，独伊人，情深尚坚牢。", 
            "似霜高木落，观撑一柱，山峙单椒。", 
            "想见灵岩钟乳，滴久宛垂条。", 
            "障碍有时去，去更无聊。", 
            "未吃红绫饼馅，笑残牙老口，难肆贪饕。", 
            "效龙须拔去，逊太真豪。", 
            "将无如、东山赌墅，罢残棋、屐折触嶕峣。", 
            "莫学彼、衰年作戏，孺子牛嘲。"
        ], 
        "title": "八声甘州 上龈牙脱，仅存一枚，独力支唇，闷而有作", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "忆春城牡丹花谢了，红紫正相争。", 
            "北胜方矜南强，又诩蜗角，各斗峥嵘。", 
            "薰琴转莺蝉递嬗，倏昨宵凉树见流萤。", 
            "如海花光，玉仙洪福，都付飘蘦。", 
            "伤我残枝断梗。", 
            "念沈香亭北，幻梦全醒。", 
            "水皱池塘，阶堆梧叶，忍言何事干卿。", 
            "转眼便黄花烂漫，竹帘卷人，瘦减风情。", 
            "安得遥从坡仙，水调重赓。"
        ], 
        "title": "一萼红 悱庵书来，极言崇效牡丹之胜。予自人日后卧病，残春易过，长夏又更，转眼新秋，支离益甚，遥忆故人，京华盛赏，时移物换，感叹成篇", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "萍老枯根在，风约小池塘。", 
            "暮天如此摇落，朔雁莫南翔。", 
            "安排青荧灯火，对我纸窗竹屋，百四十年长。", 
            "诸史满前列，与语不凄凉。", 
            "头早白，人老矣，病支床。", 
            "浮云天际舒卷，差胜利名场。", 
            "罗氏鹤林玉露，孙氏藤阴杂记，时草雨三行。", 
            "富贵本泥土，不易此徜徉。"
        ], 
        "title": "水调歌头 秋残冬至，与凫老同寄沽上，抚时对景，偶成此阕", 
        "type": "词", 
        "yun": "阳"
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "天际轻阴，忽不料、西风吹散。", 
            "无定处、涞河北沚，丁沽西畔。", 
            "世事已成沧海劫，行踪略似浮云片。", 
            "问可能、出岫复还山，如初愿。", 
            "前尘梦，筝弦断。", 
            "别后想，车轮转。", 
            "祝仍教来去，春鸿秋燕。", 
            "萧瑟难联鸥鹭侣，声华久鄙麒麟楦。", 
            "忽匆匆、两月过驹光，离弦箭。"
        ], 
        "title": "满江红 其一 寄怀小帆表弟，时在涞水", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "七夕新秋，无一叶、梧桐飘落。", 
            "君与我、蓬萍一样，天涯海角。", 
            "抚序已成离筈箭，赋诗那有临江槊。", 
            "但相期、憔悴瘦西风，求灵药。", 
            "传千古，填河鹊。", 
            "再几日，横江鹤。", 
            "正好试、萤流扇小，蝉疏纱薄。", 
            "梦月金梁成已往，悲歌燕市难如昨。", 
            "愿青霜、白露早歼除，吹飞藿。"
        ], 
        "title": "满江红 其二 七夕立秋赠凫翁", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "人住红螺村，到海王购得，凤纹宝砚。", 
            "是红友当年，填词染翰。", 
            "重付竹君学士，与词伯经师周旋惯。", 
            "康熙丁卯，乾隆丙子，双铭同椠。", 
            "赞叹文窗玩，似心太平庵，端溪一片。", 
            "才谱罢苏辛，又笺两汉。", 
            "我冀附庸风雅，愿下拜南丰心香瓣。", 
            "恨在手无玉鸦叉，寸铁不持白战。"
        ], 
        "title": "无闷 咏万红友凤砚", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "行云易逐飘风散。", 
            "玉觞催满。", 
            "不须苦恨即分离，恨只恨、相逢晚。", 
            "留赠错，金衣剪。", 
            "报君团扇。", 
            "亦知秋扇有捐时，慎莫剪、恩情断。"
        ], 
        "title": "玉连环", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "历尽巴渝路。", 
            "最难忘、论兵煮酒，竹楼高处。", 
            "归到东南翻索寞，来往都无旧雨。", 
            "更枫落、吴江如舞。", 
            "绝似灵均沈湘恨，叹从来、遇合皆天数。", 
            "魂踯躅，江之浒。", 
            "小山佚思谁能补。", 
            "剩伤心、阖闾宫畔，草连荒楚。", 
            "霸业销沈千年后，尚喜一丘名虎。", 
            "休便道、山川非故。", 
            "乱石崩涛惊人句，看苏公、词笔驱今古。", 
            "我只合，女郎谱。"
        ], 
        "title": "金缕曲 叙甫游吴归，以词见寄，有吊大壮自沈语，次和一首", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "试登楼望远，林凋暮云积。", 
            "顿惹离情，故人断无消息。", 
            "服药求仙谩自夸，能驻好颜色。", 
            "回辔扶桑，又荒凉斜日。", 
            "万言千语诉衷肠，点点泪沾臆。", 
            "剩粉零脂，袖间尚留余泽。", 
            "人在天涯，应知长相忆。", 
            "料伊行纵思归，不会此时归得。"
        ], 
        "title": "梦玉人引", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "朦胧残月隐云梢。", 
            "度寒宵。", 
            "忆春宵。", 
            "春色招人，联步百花桥。", 
            "可惜欢娱随漏促。", 
            "乍风起，卷胥江，催怒潮。", 
            "怒潮怒潮送征桡。", 
            "鬓暗凋。", 
            "魂暗消。", 
            "去也去也，去则是、烟水迢遥。", 
            "海底千寻，何处觅鲛绡。", 
            "泣尽真珠封不得，人睡也，梦相寻，第几遭。"
        ], 
        "title": "江城梅花引", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "冷风吹叶下空阶，萧萧未歇。", 
            "动窗棂、泣网落𧑤丝，浑似乱愁萦结。", 
            "黄昏近，寒螀语，恨只助人悽咽。", 
            "无聊甚，数归期，又拾金钱重跌。", 
            "缄情处，蜀红笺纸都成血。", 
            "荏苒秋冬，越越闷人时，谁为说。"
        ], 
        "title": "檐前铁 古今词话载此调而佚作者姓名，余谓其能以质直之语，写沈咽之情，感而和之", 
        "type": "词", 
        "yun": "屑"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "寒积庭阴，风战碎叶，楼角黄昏独倚。", 
            "怅望绝、琼华醉魂愁死。", 
            "忽见柳花飘洒，误记得、吟边回春意。", 
            "灞桥鞭缓，孙山棹冷，酿成清思。", 
            "天际。", 
            "故人使对，旧苑苍茫，几番凝睇。", 
            "料须讶、疏林未堪装缀。", 
            "偶化寻芳晓蝶，莫身到、瑶台忘尘世。", 
            "倩梦里、飞过罗浮，又值翠禽酣睡。"
        ], 
        "title": "无闷 初冬大雪，寄讯粤中友人", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "墙根新雪后。", 
            "乍偃蹇寒梢，琲珠匀就。", 
            "故烧绛蜡，循阶看、讶许春光先漏。", 
            "佳人插髻，每顿著、犀梳相候。", 
            "冲冻去、亲拣高枝，霏香乱沾衣袖。", 
            "含章睡近雕檐，问点额妆成，更相思否。", 
            "翠蛾暗斗。", 
            "轻盈处、未比玉奴纤瘦。", 
            "江梅早秀。", 
            "只赚得、行人回首。", 
            "愁听取、横管悲凉，黄昏自奏。"
        ], 
        "title": "玉烛新 园中腊梅将花，红梅亦初蓓蕾依。用清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "去岁称觞近玉颜。", 
            "今年飞梦阻千山。", 
            "蕊珠宫阙有无间。", 
            "不信便成生死别，祗怜长觉笑啼难。", 
            "一镫挑尽夜漫漫。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "故园花事待平章。", 
            "甚独客、漂流江上。", 
            "小海闻歌空断肠。", 
            "梅绽压低墙。", 
            "昨夜风吹一阵香。", 
            "帘外月如霜。"
        ], 
        "title": "望梅花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "缓带垂鸳结，低床荐鸭㲨。", 
            "粉褪腮痕淡，脂香口气融。", 
            "正拟闲情有赋，岂知梦雨无踪。", 
            "夏雪冬雷震，期欢得再逢。"
        ], 
        "title": "赞浦子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "暮色苍茫凄风紧，久伫立、远睇关山。", 
            "记共当初，把著人瞒。", 
            "手摘鲜葩做盟誓，似这个、枝蒂相连。", 
            "一霎落花风起，两处飞翻。", 
            "到此真成没筹布，袖摺里、泪点成斑。", 
            "镇日连宵，一味摧残。", 
            "便则今生不重会，难到也、简札都捐。", 
            "想伊忆著前事，怎地心安。"
        ], 
        "title": "恋香衾", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "粉涡圆，云鬟绕。", 
            "镜匣揩明沼。", 
            "簪花匀稳，孤影徘徊试微笑。", 
            "稍嫌钏重，更约绒衫小。", 
            "叹妍姿惠质，妆罢共称妙。", 
            "岁将阑，宴易了。", 
            "挥手休重道。", 
            "尘飞官路，堠转荒城破寒晓。", 
            "怨怀添蕴积，泪眼羞凭眺。", 
            "悔当时、聚散何草草。"
        ], 
        "title": "早梅芳近 和清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "百草千花零落后。", 
            "无复清阴，摇曳穿虚牖。", 
            "折得枯条频酹酒。", 
            "歌时曾近纤纤手。", 
            "插向胆瓶寒不透。", 
            "忽讶生稊，渐比眉痕秀。", 
            "心到江南人北首。", 
            "玉关风物应非旧。"
        ], 
        "title": "蝶恋花 衰柳，和清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "晚来时破棂风恶，城上严更方始。", 
            "独背地、思量前事。", 
            "那日匆匆分袂。", 
            "记曲阑干，临窗几砚，誓不曾重倚。", 
            "灯焰灭、划尽炉灰，被冷枕单，欲睡偏还惊起。", 
            "天渐明、瞢腾一晌，愈怯十分寒意。", 
            "卯酒甫醒，斜晖已散，镇日厌厌地。", 
            "蓦见伊、影在搴帷，又似梦里。", 
            "便细书、红笺叠句，诉与羁人愁思。", 
            "待得归来，重谐鸳侣，又早经年岁。", 
            "十二时不断，心肠恁般牵系。"
        ], 
        "title": "十二时", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "假道敢欺虞国，求援耻哭秦庭。", 
            "谁道春秋无义战，试看中邦多俊英。", 
            "高呼齐请缨。", 
            "守似闲闺静女，攻如搏兔奇鹰。", 
            "旌旆忽从天外至，鼓角还闻地下鸣。", 
            "须臾收百城。"
        ], 
        "title": "破阵子 人民志愿军赴援朝鲜，大捷，为之作歌", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "眉眼天然含秀。", 
            "看花微皱。", 
            "花开今日为谁妍，管更比、腰肢瘦。", 
            "情极转怜难久。", 
            "啼痕先有。", 
            "欲从门外觅游踪，但只见、萧萧柳。"
        ], 
        "title": "一落索 和清真", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "一樽重泛宜春酒。", 
            "争奈向、情怀异旧。", 
            "长宵拼著无眠，不堪听、檐际雨溜。", 
            "痴心屡把爻占叩。", 
            "最堪厌、卜者唧𠺕。", 
            "道伊来则须来，恰难期、是甚时候。"
        ], 
        "title": "玉楼人", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "别时梅萼正含春。", 
            "骑马踏香尘。", 
            "年光换了，重来南浦，愁望西津。", 
            "纵饶别有红窗伴，熨贴可无人。", 
            "传言信否，裙腰宽褪，眉黛长颦。"
        ], 
        "title": "眼儿媚 和梅溪二词 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "随身双佩刻鸳鸯。", 
            "分贮镂金箱。", 
            "三生愿结，敲残清磬，爇尽沈香。", 
            "不成天意终相扼，欲断已无肠。", 
            "年年最苦，春心寥落，春物繁昌。"
        ], 
        "title": "眼儿媚 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "团圞桂影依前好，一轮移。", 
            "可怜来向房栊照，是空帏。", 
            "别离久更思君切，仗角声、吹落清晖。", 
            "免使旁人见，瘦容仪。"
        ], 
        "title": "纱窗恨", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "重帘密护，霭霭霏香阵。", 
            "素面净铅华，自天然、融朱腻粉。", 
            "朝来睡起，约略淡妆，梳蟠髻了，整钗匀，珠衱腰身稳。", 
            "高唐云散，此意谁相问。", 
            "腊破渐春回，探从头、几番花信。", 
            "群芳遍数，来并玉人，看兰气味，菊精神，兼胜江梅韵。"
        ], 
        "title": "蓦山溪 和清真", 
        "type": "词", 
        "yun": null
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "晨鸡喔喔莫相催，南国佳人梦未回。", 
            "东北焉归丁令鹤，豁蒙楼上一徘徊。"
        ], 
        "title": "鸡鸣寺四首 其一", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "棂星门内古黉宫，烟雨楼台俯视中。", 
            "长剑短衣闱禁肃，有谁对策复辽东？"
        ], 
        "title": "鸡鸣寺四首 其二", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "老去雄心为佛倾，台城日坐不虞兵。", 
            "韦陀百丈降魔杵，岂亦甘为安内擎。"
        ], 
        "title": "鸡鸣寺四首 其三", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "后庭玉树已成尘，十里台城柳不春。", 
            "留得景阳宫井在，他年更欲辱何人。"
        ], 
        "title": "鸡鸣寺四首 其四", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "台城一角认分明，烟柳依然湖水平。", 
            "凉色巴山麇远客，华灯银幕映南京。"
        ], 
        "title": "观映南京影片二首 其一", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "连云门第六朝无，处处楼台展画图。", 
            "才得江边桑种好，可堪沧海析根株。"
        ], 
        "title": "观映南京影片二首 其二", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "孤城古寺湿烟凝，阔浪危舟客梦凭。", 
            "载得几多诗意去，一江风雨渡嘉陵。"
        ], 
        "title": "雨中晨发合川渡嘉陵江", 
        "type": "绝句", 
        "yun": "蒸"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "壮士江南枕血眠，八千残骨裹无毡。", 
            "巴童宇宇吹花号，酒绿灯红又过年。"
        ], 
        "title": "除夕闻花号步韵五首 其一", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "截竹催春夜未眠，几人得意舞红毡。", 
            "衣冠粉墨寻常见，冷眼边厢十四年。"
        ], 
        "title": "除夕闻花号步韵五首 其二", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "莫教嚣杂破愁眠，一任蘧蘧拥敞毡。", 
            "翠壁银釭花气暖，梁台蝶舞梦当年。"
        ], 
        "title": "除夕闻花号步韵五首 其三", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "在山佥事出山眠，古寺为衙草作毡。", 
            "已歇电台天上曲，家家箫管尚迎年。"
        ], 
        "title": "除夕闻花号步韵五首 其四", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "号声莫漫笑沈眠，我已无心恋破毡。", 
            "海国倘容飞燕侣，旧巢重认待来年。"
        ], 
        "title": "除夕闻花号步韵五首 其五", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "荒村古郭竹青青，咫尺关山万里情。", 
            "迥与台城烟景异，依然日日听鸡鸣。"
        ], 
        "title": "题潘韵顾荫亭（树森）为绘所居青木关村舍图", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "卜居恰傍望乡台，万木苍凉杜宇哀。", 
            "菊径玳梁家尽毁，攀登欲更望谁来。"
        ], 
        "title": "闻村舍后高峰名望乡台再题村舍图", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "历劫同深患难情，为谁写照向谁倾？", 
            "岁寒倘欲联三友，我与梅花一样清。"
        ], 
        "title": "题顾荫亭松竹图即索之归", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "未甘漆室事吴蚕，直欲丹山伫足看。", 
            "健翮成群飞万里，网罗不计阻千端。"
        ], 
        "title": "次亚子再赠诗韵怀蕳儿（棕音）三首 其一", 
        "type": "绝句", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "嗷嗷黄口似饥蚕，西陵残桑不耐看。", 
            "一线光明瞻北极，欲相从却苦无端。"
        ], 
        "title": "次亚子再赠诗韵怀蕳儿（棕音）三首 其二", 
        "type": "绝句", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "但愿峤山七寸蚕，玄鳞彩茧雪中看。", 
            "终教寒素皆衣被，织得如云锦万端。"
        ], 
        "title": "次亚子再赠诗韵怀蕳儿（棕音）三首 其三", 
        "type": "绝句", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "将覆危巢待毙蚕，难完垒卵忍相看。", 
            "慰情幸有零星在，渐露光芒天北端。"
        ], 
        "title": "闻寇将至叠韵再怀蕳儿", 
        "type": "绝句", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "百树鸡鸣百犬骄，一村月落一身遥。", 
            "悬知明日窥明镜，鬓更霜催颜更雕。"
        ], 
        "title": "丹城不寐", 
        "type": "绝句", 
        "yun": "萧"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "蛾眉绝代艳如花，生长南林第几家。", 
            "却羡若耶欧冶子，未甘寂寞浣春纱。"
        ], 
        "title": "蛾眉（取入门见嫉，娥眉不肯让人意）七绝百首 其一", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "绣阁学书总未工，抛书远去事猿公。", 
            "莫言剑亦难成业，东海归来目已空。"
        ], 
        "title": "蛾眉（取入门见嫉，娥眉不肯让人意）七绝百首 其二", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "湖海元龙意气豪，春申江上试秋刀。", 
            "满宫学士皆殊色，小妹青溪擅六韬。"
        ], 
        "title": "蛾眉（取入门见嫉，娥眉不肯让人意）七绝百首 其三", 
        "type": "绝句", 
        "yun": "豪"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "夥颐无命快仇家，草木荒江閒著花。", 
            "商女可怜沦落久，自弹别调怨琵琶。"
        ], 
        "title": "蛾眉（取入门见嫉，娥眉不肯让人意）七绝百首 其四", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "朝朝暮暮事荒唐，妙手床头空白黄。", 
            "无奈买舟南国去，大乔毕竟属孙郎。"
        ], 
        "title": "蛾眉（取入门见嫉，娥眉不肯让人意）七绝百首 其五", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "频年孙武枉谈兵，子弟三千尽老生。", 
            "点将吴宫遴幼妇，越娃少小最倾城。"
        ], 
        "title": "蛾眉（取入门见嫉，娥眉不肯让人意）七绝百首 其六", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "丹邱新典曳金绳，八面熊熊赤燄腾。", 
            "传取首教龙女去，将归直欲作心灯。"
        ], 
        "title": "蛾眉（取入门见嫉，娥眉不肯让人意）七绝百首 其七", 
        "type": "绝句", 
        "yun": "蒸"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "珍珠江上辟蒿莱，选佛坛场十里开。", 
            "玉女归来劳说法，金刚不断铸群材。"
        ], 
        "title": "蛾眉（取入门见嫉，娥眉不肯让人意）七绝百首 其八", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "约法新颁佥意同，输心首与彩娥通。", 
            "优容不限蜂穿户，解放如教鸟出笼。"
        ], 
        "title": "蛾眉（取入门见嫉，娥眉不肯让人意）七绝百首 其九", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "王母瑶台似鼎湖，云鸾飞去孰攀呼。", 
            "遗言犹是三章在，一寸芳心省得无。"
        ], 
        "title": "蛾眉（取入门见嫉，娥眉不肯让人意）七绝百首 其十", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "胡姬长袖舞风云，傲睨多才姊妹群。", 
            "容物敢违夫子教，红尘一骑出昭君。"
        ], 
        "title": "蛾眉（取入门见嫉，娥眉不肯让人意）七绝百首 其十一", 
        "type": "绝句", 
        "yun": "文"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "一室争妍鼎足匀，共持门户继先芬。", 
            "可怜大妇埋香后，少妇容光足二分。"
        ], 
        "title": "蛾眉（取入门见嫉，娥眉不肯让人意）七绝百首 其十二", 
        "type": "绝句", 
        "yun": "文"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "中庭秾李当窗白，左掖夭桃夹岸红。", 
            "小试但凭三尺水，违枝黄叶剪江东。"
        ], 
        "title": "蛾眉（取入门见嫉，娥眉不肯让人意）七绝百首 其十三", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "紫云重叠黯西山，歌哭灵前总强颜。", 
            "示恶夺朱非正色，申申媭语詈冥顽。"
        ], 
        "title": "蛾眉（取入门见嫉，娥眉不肯让人意）七绝百首 其十四", 
        "type": "绝句", 
        "yun": "删"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "中妇如花舞袖香，居然叱咤领群芳。", 
            "春风一阵轻吹去，便尔歌衫独擅场。"
        ], 
        "title": "蛾眉（取入门见嫉，娥眉不肯让人意）七绝百首 其十五", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "桃李阴成毛羽丰，画眉有笔泼如风。", 
            "马前露布堂堂草，北部烟花一扫空。"
        ], 
        "title": "蛾眉（取入门见嫉，娥眉不肯让人意）七绝百首 其十六", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "憔悴芳龄十五馀，年年北渚眇愁予。", 
            "忽传龙驭云中降，桂酒椒浆奠不虚。"
        ], 
        "title": "蛾眉（取入门见嫉，娥眉不肯让人意）七绝百首 其十七", 
        "type": "绝句", 
        "yun": "鱼"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "果降飞龙北渚边，美人秋水著鞭先。", 
            "顿教一代吴宫玉，心血斑斑尽化烟。"
        ], 
        "title": "蛾眉（取入门见嫉，娥眉不肯让人意）七绝百首 其十八", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "莲花峰下斗腰支，孙寿终难冷眼窥。", 
            "坠马妆成真坠马，愁眉扫罢果愁眉。"
        ], 
        "title": "蛾眉（取入门见嫉，娥眉不肯让人意）七绝百首 其十九", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "轻车东路过钱塘，海上莺花处处狂。", 
            "当日金夫皆白眼，于今月姊馈明珰。"
        ], 
        "title": "蛾眉（取入门见嫉，娥眉不肯让人意）七绝百首 其二十", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "云龙风虎满洪都，自信娇姿与众殊。", 
            "何物汉皋诸女伴，祇相诋詈不相谀。"
        ], 
        "title": "蛾眉（取入门见嫉，娥眉不肯让人意）七绝百首 其二十一", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "毕竟钟山即蒋山，当年王气尚回环。", 
            "小姑端合青溪住，神曲终迎翠辇还。"
        ], 
        "title": "蛾眉（取入门见嫉，娥眉不肯让人意）七绝百首 其二十二", 
        "type": "绝句", 
        "yun": "删"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "红颜从此燕钗分，小杏夭桃信手耘。", 
            "谁肉谁刍浑不管，门前羊虎自成群。"
        ], 
        "title": "蛾眉（取入门见嫉，娥眉不肯让人意）七绝百首 其二十三", 
        "type": "绝句", 
        "yun": "文"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "好花别有叶来扶，野火虽经草未枯。", 
            "昨日翻云今日雨，西山朽腐尽昭苏。"
        ], 
        "title": "蛾眉（取入门见嫉，娥眉不肯让人意）七绝百首 其二十四", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "不独红芳任剪芟，繁枝密叶亦摧残。", 
            "铁枷仍把佣奴锁，毋许閒庭种牡丹。"
        ], 
        "title": "蛾眉（取入门见嫉，娥眉不肯让人意）七绝百首 其二十五", 
        "type": "绝句", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "代表宣言时已非，空拳莫解两情违。", 
            "可堪填海归来鸟，祇向章华台畔飞。"
        ], 
        "title": "蛾眉（取入门见嫉，娥眉不肯让人意）七绝百首 其二十六", 
        "type": "绝句", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "吴宫楚馆斗腰支，谁瘦谁肥各弄姿。", 
            "神女生涯终是梦，效颦祇亦谪红儿。"
        ], 
        "title": "蛾眉（取入门见嫉，娥眉不肯让人意）七绝百首 其二十七", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "青娥勇退素娥藏，霜月终教一耿光。", 
            "端的根深枝自在，春花旋又拥东皇。"
        ], 
        "title": "蛾眉（取入门见嫉，娥眉不肯让人意）七绝百首 其二十八", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "南飞丹雀已无枝，衔得馀烽奚所施。", 
            "半筑新巢依草木，半归故垒燬台池。"
        ], 
        "title": "蛾眉（取入门见嫉，娥眉不肯让人意）七绝百首 其二十九", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "傍海台楼邻月姊，横江帆席藉风姨。", 
            "甘心分馂当年诋，妙手通财此日携。"
        ], 
        "title": "蛾眉（取入门见嫉，娥眉不肯让人意）七绝百首 其三十", 
        "type": "绝句", 
        "yun": null
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "黄金自古昧恩仇，美慧英贤况可俦。", 
            "予夺何妨仍启户，追求焉得不低头。"
        ], 
        "title": "蛾眉（取入门见嫉，娥眉不肯让人意）七绝百首 其三十一", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "新渐目成旧已非，绝交书又北堂飞。", 
            "登场鲍老郎当去，入幕嘉宾黯淡归。"
        ], 
        "title": "蛾眉（取入门见嫉，娥眉不肯让人意）七绝百首 其三十二", 
        "type": "绝句", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "阿谁前席备咨询，屏护门庭邀德邻。", 
            "义士亦因红帜拔，纷纷入幕作西宾。"
        ], 
        "title": "蛾眉（取入门见嫉，娥眉不肯让人意）七绝百首 其三十三", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "已吹服领丹霞散，终恐宁台绿荫浓。", 
            "试向汶篁亲把剪，刺人陡遇隔墙蜂。"
        ], 
        "title": "蛾眉（取入门见嫉，娥眉不肯让人意）七绝百首 其三十四", 
        "type": "绝句", 
        "yun": "冬"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "不碍游蜂且伐柯，前功欲竟苦心多。", 
            "当年暴客高声斥，此日邻墙低首过。"
        ], 
        "title": "蛾眉（取入门见嫉，娥眉不肯让人意）七绝百首 其三十五", 
        "type": "绝句", 
        "yun": "歌"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "南风狂拂帝王都，吹得阑残春欲无。", 
            "流水落花归去也，可怜覆辙殪皇姑。"
        ], 
        "title": "蛾眉（取入门见嫉，娥眉不肯让人意）七绝百首 其三十六", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "桂黄李白又成村，梦寐能安倚枕魂。", 
            "更嘱园丁除蔓草，宁同燕子啄王孙。"
        ], 
        "title": "蛾眉（取入门见嫉，娥眉不肯让人意）七绝百首 其三十七", 
        "type": "绝句", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "应嫌冯妇倚穷阎，海燕归来羽翼添。", 
            "隔座钩因韩寿送，后庭花许丽华拈。"
        ], 
        "title": "蛾眉（取入门见嫉，娥眉不肯让人意）七绝百首 其三十八", 
        "type": "绝句", 
        "yun": "盐"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "黄金千万斗骄奢，终使昭仪覆钿车。", 
            "十亩独苗成底事，丘三诗句写横斜。"
        ], 
        "title": "蛾眉（取入门见嫉，娥眉不肯让人意）七绝百首 其三十九", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "独折名花带笑看，别裁新调自吹弹。", 
            "瑶琴锦瑟临春殿，平步娴娴舞镜鸾。"
        ], 
        "title": "蛾眉（取入门见嫉，娥眉不肯让人意）七绝百首 其四十", 
        "type": "绝句", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "胡姬有志力无多，枉自生心嫉翠蛾。", 
            "赢得华清新浴罢，身轻翰软独吟哦。"
        ], 
        "title": "蛾眉（取入门见嫉，娥眉不肯让人意）七绝百首 其四十一", 
        "type": "绝句", 
        "yun": "歌"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "稠枝密叶尽飘萧，剩得高花淩碧霄。", 
            "遗教皇皇谁管得，口头禅尚诵朝朝。"
        ], 
        "title": "蛾眉（取入门见嫉，娥眉不肯让人意）七绝百首 其四十二", 
        "type": "绝句", 
        "yun": "萧"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "忘却亲仇订绮交，亚枝何幸倚高梢。", 
            "无虞黄雀窥螳后，竟向元英寻鹊巢。"
        ], 
        "title": "蛾眉（取入门见嫉，娥眉不肯让人意）七绝百首 其四十三", 
        "type": "绝句", 
        "yun": "肴"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "南岭馀烽犹可燖，东墙阴影又相侵。", 
            "可怜歌舞燕台夜，一任踰垣莫与禁。"
        ], 
        "title": "蛾眉（取入门见嫉，娥眉不肯让人意）七绝百首 其四十四", 
        "type": "绝句", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "钥启重关喧暴徒，遮羞洒耻术都无。", 
            "托辞且自归璇室，此局看谁能竟扶。"
        ], 
        "title": "蛾眉（取入门见嫉，娥眉不肯让人意）七绝百首 其四十五", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "故教赤仄穷公嗣，仍是黄金铸美人。", 
            "腼腆可怜汪小韫，分羹不惜乍归身。"
        ], 
        "title": "蛾眉（取入门见嫉，娥眉不肯让人意）七绝百首 其四十六", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "东风猎猎任摧残，金谷名花独自看。", 
            "且喜春江烽火息，一时南国又平安。"
        ], 
        "title": "蛾眉（取入门见嫉，娥眉不肯让人意）七绝百首 其四十七", 
        "type": "绝句", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "坛坫纷纷孰主张，西来青鸟自推详。", 
            "锦囊忽获安攘计，一室公然又阋墙。"
        ], 
        "title": "蛾眉（取入门见嫉，娥眉不肯让人意）七绝百首 其四十八", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "自决西江欲洗红，东墙喧嚷且装聋。", 
            "尔茅但得连株拔，何惜千村万落空。"
        ], 
        "title": "蛾眉（取入门见嫉，娥眉不肯让人意）七绝百首 其四十九", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "神奸渔猎各张罗，卐字帘前密约多。", 
            "窃喜与侬情意合，千丝祇是网红娥。"
        ], 
        "title": "蛾眉（取入门见嫉，娥眉不肯让人意）七绝百首 其五十", 
        "type": "绝句", 
        "yun": "歌"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "为慕西施拟笑颦，尔恩我爱往来频。", 
            "那知别有鸳鸯谱，未许青鹯卧锦茵。"
        ], 
        "title": "蛾眉（取入门见嫉，娥眉不肯让人意）七绝百首 其五十一", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "天边冤鸟又生分，岭外胡狲空啸群。", 
            "一手花枝揉十九，八闽秋雨夜缤纷。"
        ], 
        "title": "蛾眉（取入门见嫉，娥眉不肯让人意）七绝百首 其五十二", 
        "type": "绝句", 
        "yun": "文"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "固封盐米困坚贞，十载相持功未成。", 
            "终被挣开金锁去，间关万里事长征。"
        ], 
        "title": "蛾眉（取入门见嫉，娥眉不肯让人意）七绝百首 其五十三", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "蜂狂蝶浪世无双，又向金台劫夜尨。", 
            "赵女燕姬蹂躏遍，吞声未敢闭瑶窗。"
        ], 
        "title": "蛾眉（取入门见嫉，娥眉不肯让人意）七绝百首 其五十四", 
        "type": "绝句", 
        "yun": "江"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "护花仍自计罗胸，祇剪同枝不碍蜂。", 
            "谁料西园心腹寄，犯颜竟亦转霜锋。"
        ], 
        "title": "蛾眉（取入门见嫉，娥眉不肯让人意）七绝百首 其五十五", 
        "type": "绝句", 
        "yun": "冬"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "如何薄命续西池，八骏归来祇自知。", 
            "却喜纶音相应布，旧家门户共支持。"
        ], 
        "title": "蛾眉（取入门见嫉，娥眉不肯让人意）七绝百首 其五十六", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "蜂更颠狂蝶更骄，要盟恣意逼多娇。", 
            "托言共把红芳剪，直欲先将嫩蕊挑。"
        ], 
        "title": "蛾眉（取入门见嫉，娥眉不肯让人意）七绝百首 其五十七", 
        "type": "绝句", 
        "yun": "萧"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "迎不能堪拒亦难，试将厉色却贪顽。", 
            "那知狂怒来风雨，削尽如花倾国颜。"
        ], 
        "title": "蛾眉（取入门见嫉，娥眉不肯让人意）七绝百首 其五十八", 
        "type": "绝句", 
        "yun": "删"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "羞被朱颜痛满胸，迫教奋袂斥狂童。", 
            "生张熟李相邀遍，还隔崇墙唤小红。"
        ], 
        "title": "蛾眉（取入门见嫉，娥眉不肯让人意）七绝百首 其五十九", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "云津强渡学牵牛，争赴佳期不待秋。", 
            "从此天孙经劫处，金梭玉杵尽蒙羞。"
        ], 
        "title": "蛾眉（取入门见嫉，娥眉不肯让人意）七绝百首 其六十", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "北门旗鼓正相拚，袖手犹期躁少安。", 
            "旧苑可怜秋夜月，何时更许玉人看。"
        ], 
        "title": "蛾眉（取入门见嫉，娥眉不肯让人意）七绝百首 其六十一", 
        "type": "绝句", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "魔手横伸又向南，严扉密锁拟崤函。", 
            "经秋黄菊花难撷，不信先春梅易探。"
        ], 
        "title": "蛾眉（取入门见嫉，娥眉不肯让人意）七绝百首 其六十二", 
        "type": "绝句", 
        "yun": "覃"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "容易香巢进虎狼，钿车流水夜仓皇。", 
            "侯门差幸深于海，春色依然别院藏。"
        ], 
        "title": "蛾眉（取入门见嫉，娥眉不肯让人意）七绝百首 其六十三", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "泪血斑斑印雪泥，梁台凄绝夜乌啼。", 
            "金铃玉树都消歇，空对残香忆故栖。"
        ], 
        "title": "蛾眉（取入门见嫉，娥眉不肯让人意）七绝百首 其六十四", 
        "type": "绝句", 
        "yun": "齐"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "群姝汗血各沾裾，伯姊依然力有馀。", 
            "留得几分仪态在，葆贞议嫁待徐徐。"
        ], 
        "title": "蛾眉（取入门见嫉，娥眉不肯让人意）七绝百首 其六十五", 
        "type": "绝句", 
        "yun": "鱼"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "诸邻议论任纷哗，壮士谁为古押衙。", 
            "不信繫铃终不解，还希蹠党作朱家。"
        ], 
        "title": "蛾眉（取入门见嫉，娥眉不肯让人意）七绝百首 其六十六", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "青雀纷纷未解围，飞琼祇亦黯然归。", 
            "可堪一掬辛酸泪，虚向蓬莱树下挥。"
        ], 
        "title": "蛾眉（取入门见嫉，娥眉不肯让人意）七绝百首 其六十七", 
        "type": "绝句", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "厨下调羹重选材，家珍依旧付舆台。", 
            "盐梅无与汪端分，豚酒空歌赤凤来。"
        ], 
        "title": "蛾眉（取入门见嫉，娥眉不肯让人意）七绝百首 其六十八", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "世仇匪易遏狂奴，家贼依然防小姑。", 
            "莫道夕阳光景短，未消逝处总堪娱。"
        ], 
        "title": "蛾眉（取入门见嫉，娥眉不肯让人意）七绝百首 其六十九", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "万树千枝等散沙，纷纷摇落各无家。", 
            "下层空有扶持力，未得成阴一护花。"
        ], 
        "title": "蛾眉（取入门见嫉，娥眉不肯让人意）七绝百首 其七十", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "胭脂金粉并飘零，半面徐妃劫亦经。", 
            "台上杨稊才一瞥，飞花又自化浮萍。"
        ], 
        "title": "蛾眉（取入门见嫉，娥眉不肯让人意）七绝百首 其七十一", 
        "type": "绝句", 
        "yun": "青"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "侬家情实任稽钩，应悔他山久借筹。", 
            "归去德邻皆助桀，飞来义士尽寻仇。"
        ], 
        "title": "蛾眉（取入门见嫉，娥眉不肯让人意）七绝百首 其七十二", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "博得缠头不顾身，飘花浪絮舞纷纶。", 
            "憧憧中构群魔影，半是曾通仙籍人。"
        ], 
        "title": "蛾眉（取入门见嫉，娥眉不肯让人意）七绝百首 其七十三", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "九龙帐里陈金凤，七宝庭前缪素筠。", 
            "自昔贪残傧悍虎，于今巧笑逐胡骃。"
        ], 
        "title": "蛾眉（取入门见嫉，娥眉不肯让人意）七绝百首 其七十四", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "填桥乌鹊又纷腾，言丑媒非嫁未曾。", 
            "苦节敢云心本硬，萧墙祇恐祸难胜。"
        ], 
        "title": "蛾眉（取入门见嫉，娥眉不肯让人意）七绝百首 其七十五", 
        "type": "绝句", 
        "yun": "蒸"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "蠢奴高卧鸟嘤鸣，不觉南窗风雨并。", 
            "鹦鹉如瘖帘外立，罗浮一任梦魂惊。"
        ], 
        "title": "蛾眉（取入门见嫉，娥眉不肯让人意）七绝百首 其七十六", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "鄂君绣被一时温，暴客骄嚣又到门。", 
            "垂手乱翻随意拾，汉皋玉佩几何存。"
        ], 
        "title": "蛾眉（取入门见嫉，娥眉不肯让人意）七绝百首 其七十七", 
        "type": "绝句", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "到底宣言难事仇，鸩媒毋许更句留。", 
            "方知狠毒侏儒意，不到香消逼不休。"
        ], 
        "title": "蛾眉（取入门见嫉，娥眉不肯让人意）七绝百首 其七十八", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "斑斑岭竹映斜曛，猎猎江风肆火云。", 
            "南楚几多今许俊，可能高义护湘君。"
        ], 
        "title": "蛾眉（取入门见嫉，娥眉不肯让人意）七绝百首 其七十九", 
        "type": "绝句", 
        "yun": "文"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "登徒无赖兴偏豪，更欲西尝卓氏醪。", 
            "莫道高唐云雨锁，巫峰曾不限飞猱。"
        ], 
        "title": "蛾眉（取入门见嫉，娥眉不肯让人意）七绝百首 其八十", 
        "type": "绝句", 
        "yun": "豪"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "神女生涯原可悲，无郎孰与共安危。", 
            "途穷影只身难嫁，秦楚茫茫欲倚谁。"
        ], 
        "title": "蛾眉（取入门见嫉，娥眉不肯让人意）七绝百首 其八十一", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "空与邻娥旧好修，拒奸慷慨赠吴钩。", 
            "生防庭院红滋蔓，貌示相亲意未投。"
        ], 
        "title": "蛾眉（取入门见嫉，娥眉不肯让人意）七绝百首 其八十二", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "爪如闪电忽狂伸，养虎终教祸厥身。", 
            "讵意同盟诸姊妹，祇能自救不援人。"
        ], 
        "title": "蛾眉（取入门见嫉，娥眉不肯让人意）七绝百首 其八十三", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "一点灵犀万里心，娟娟秋水仰多金。", 
            "列仙不与还丹服，却助妖符滋病侵。"
        ], 
        "title": "蛾眉（取入门见嫉，娥眉不肯让人意）七绝百首 其八十四", 
        "type": "绝句", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "恨石空衔莫补天，推波翻欲浸桑田。", 
            "任他如梗随流去，袍笏凭人一线牵。"
        ], 
        "title": "蛾眉（取入门见嫉，娥眉不肯让人意）七绝百首 其八十五", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "暴客颠狂未止戈，荆山又窃玉嵯峨。", 
            "森森且喜巫云锁，我斧何妨自伐柯。"
        ], 
        "title": "蛾眉（取入门见嫉，娥眉不肯让人意）七绝百首 其八十六", 
        "type": "绝句", 
        "yun": "歌"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "深深堂奥噪蛙音，诡说千端欲铄金。", 
            "宁可杀家无杀敌，岂能防口忽防心。"
        ], 
        "title": "蛾眉（取入门见嫉，娥眉不肯让人意）七绝百首 其八十七", 
        "type": "绝句", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "暗通眉语向墙东，开路还当共剪红。", 
            "河上珊柯才折罢，江干霜叶又摧风。"
        ], 
        "title": "蛾眉（取入门见嫉，娥眉不肯让人意）七绝百首 其八十八", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "隔岸熊熊火尽烧，诸邻半燬旧窗寮。", 
            "才看英媛头方灼，又见星娥额亦焦。"
        ], 
        "title": "蛾眉（取入门见嫉，娥眉不肯让人意）七绝百首 其八十九", 
        "type": "绝句", 
        "yun": "萧"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "既愁白打失芳邻，又喜红炉抽积薪。", 
            "忧乐无端方寸昧，罔知唇是齿城闉。"
        ], 
        "title": "蛾眉（取入门见嫉，娥眉不肯让人意）七绝百首 其九十", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "登徒色胆泼天狂，拨雨撩云势更张。", 
            "未克遽捞川底月，公然又窃海南香。"
        ], 
        "title": "蛾眉（取入门见嫉，娥眉不肯让人意）七绝百首 其九十一", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "不沈铁网网珊瑚，却向金山劫美姝。", 
            "百斛珍珠狂一掷，蕉椰掉首拜侏儒。"
        ], 
        "title": "蛾眉（取入门见嫉，娥眉不肯让人意）七绝百首 其九十二", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "东唤拿妖西捉魔，道高不患助无多。", 
            "加盟且喜群仙会，一跃三星得并罗。"
        ], 
        "title": "蛾眉（取入门见嫉，娥眉不肯让人意）七绝百首 其九十三", 
        "type": "绝句", 
        "yun": "歌"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "吼声狂遏怒江潮，且任同仇槛外嚣。", 
            "尽豢群獒坚四壁，北窗祇自困红绡。"
        ], 
        "title": "蛾眉（取入门见嫉，娥眉不肯让人意）七绝百首 其九十四", 
        "type": "绝句", 
        "yun": "萧"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "宁愿卑躬奉虎狼，岂甘衽席处红妆。", 
            "薄言愤向西宫诉，赢得荃荪不吐芳。"
        ], 
        "title": "蛾眉（取入门见嫉，娥眉不肯让人意）七绝百首 其九十五", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "毕竟红娥胜算操，况当彼美协英髦。", 
            "西楼渐展擒王手，东阁行挥剪馘刀。"
        ], 
        "title": "蛾眉（取入门见嫉，娥眉不肯让人意）七绝百首 其九十六", 
        "type": "绝句", 
        "yun": "豪"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "拒奸行见洗奇羞，返棹何如乘急流。", 
            "且莫丰功誇绝代，须知短景逼残秋。"
        ], 
        "title": "蛾眉（取入门见嫉，娥眉不肯让人意）七绝百首 其九十七", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "盼到春光大地回，满庭蟠错刺玫瑰。", 
            "删红斫紫空痴癖，祇恐纤纤手易摧。"
        ], 
        "title": "蛾眉（取入门见嫉，娥眉不肯让人意）七绝百首 其九十八", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "纵慕金夫不有躬，相残欲更乞西风。", 
            "可知霰雪当春白，难遏林花到处红。"
        ], 
        "title": "蛾眉（取入门见嫉，娥眉不肯让人意）七绝百首 其九十九", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "无计开怀遣所思，写成疑雨百篇诗。", 
            "非因求觉襄王梦，岂是微吟宋玉辞。"
        ], 
        "title": "蛾眉（取入门见嫉，娥眉不肯让人意）七绝百首 其一○○", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "江城玉笛董生笳，古调高吟属李家。", 
            "睹物不胜怀故国，悲凉又咏刺桐花。"
        ], 
        "title": "次韵和李根香（晋江人）春日偶成五首（选四） 其一", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "海桐窗下听哀笳，犹是乡亲聚一家。", 
            "何似江南亡命客，等閒不看隔墙花。"
        ], 
        "title": "次韵和李根香（晋江人）春日偶成五首（选四） 其二", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "横海年年苦听笳，避兵日日欲移家。", 
            "大风底更狂吹我，飘泊远逾杨白花。"
        ], 
        "title": "次韵和李根香（晋江人）春日偶成五首（选四） 其三", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "何处江关不奏笳，能归我亦痛无家。", 
            "吞声与落君前泪，缓步休歌陌上花。"
        ], 
        "title": "次韵和李根香（晋江人）春日偶成五首（选四） 其四", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "海外犹留中国山，得埋骨便等生还。", 
            "死心莫漫思吾土，天正残民如草菅。"
        ], 
        "title": "麻六甲中国山侨冢累累有感", 
        "type": "绝句", 
        "yun": "删"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "叠叠云屏拔地嵚，垂垂石乳洞天深。", 
            "停车怡保山前路，好景依稀认桂林。"
        ], 
        "title": "怡保道中", 
        "type": "绝句", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "星轺仆仆去来间，晚景新图窥一斑。", 
            "淡墨著烟浓点树，太平湖上米家山。"
        ], 
        "title": "太平湖傍晚即景", 
        "type": "绝句", 
        "yun": "删"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "宝殿金门说教频，门前撒但正残民。", 
            "纵书大辟诗千遍，可得休兵使自新。"
        ], 
        "title": "题张女士书大辟诗篇", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "处处钟楼耸碧空，倾城景慕泰西风。", 
            "效颦未省无盐陋，却诩容光冠远东。"
        ], 
        "title": "题南国风光画册十六首 其一 巴礼寺", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "古寺钟声响彻宵，国风久靡国魂消。", 
            "零金碎纸教迷醉，树亦甘心任斲雕。"
        ], 
        "title": "题南国风光画册十六首 其二 圣诞树", 
        "type": "绝句", 
        "yun": "萧"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "上国机耕遍各州，下邦依旧把锄耰。", 
            "牛生莫怨驰驱苦，人亦终身苦似牛。"
        ], 
        "title": "题南国风光画册十六首 其三 牛耕", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "室陋曾无储谷仓，稛收露积小场旁。", 
            "躬耕毕竟终身苦，沃野肥田任半荒。"
        ], 
        "title": "题南国风光画册十六首 其四 谷产", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "阵阵风沙漠漠云，黄埃满染紫罗裙。", 
            "但教衣饰能西化，农作因陈一任君。"
        ], 
        "title": "题南国风光画册十六首 其五 靓妆扬谷", 
        "type": "绝句", 
        "yun": "文"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "贱卖番麻贵买纱，鸳机不解织云霞。", 
            "衣成且喜能勤浣，挈出清波无点瑕。"
        ], 
        "title": "题南国风光画册十六首 其六 停织暴衣", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "大木柚苏美且坚，构成上国屋参天。", 
            "休言筑室良材鲜，竹可编排茅可牵。"
        ], 
        "title": "题南国风光画册十六首 其七 居民", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "编茅架竹结为庐，一室如悬四壁虚。", 
            "却羡拜金分馂者，连云夏屋亦渠渠。"
        ], 
        "title": "题南国风光画册十六首 其八 农舍", 
        "type": "绝句", 
        "yun": "鱼"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "绰约鸾裙纤手擎，鬅鬙蝉翼两肩轻。", 
            "椰窗才弄钢琴罢，去向银坛赏艳情。"
        ], 
        "title": "题南国风光画册十六首 其九 搜箧追欢", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "圣母圣前拜主归，解衣蹲踞事雄飞。", 
            "爱看锦羽黄金距，来日鸡场独逞威。"
        ], 
        "title": "题南国风光画册十六首 其十 调雄教斗", 
        "type": "绝句", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "土瓮郫筒一担将，渡头归去踏残阳。", 
            "难尝上国香宾味，椰酒何妨醉几觞。"
        ], 
        "title": "题南国风光画册十六首 其十一 担酒言归", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "豪客千金醉盛筵，甘香肥美足垂涎。", 
            "应嫌蟹酱鱼乾臭，自理竿丝钓小鲜。"
        ], 
        "title": "题南国风光画册十六首 其十二 临渊垂钓", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "五色缤纷一匾轻，沿途顶戴踏歌行。", 
            "末由买办居奇货，蔬果聊将小本营。"
        ], 
        "title": "题南国风光画册十六首 其十三 戴卖新蔬", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "奇货眩教心眼昏，家珍不识几端存。", 
            "分明道地炎方种，也说来从美利根。"
        ], 
        "title": "题南国风光画册十六首 其十四 争誇美产", 
        "type": "绝句", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "薇蕨西山欲采难，辛根酸实撷盈盘。", 
            "战时犹恐儿饕餮，绘影权当画饼看。"
        ], 
        "title": "题南国风光画册十六首 其十五 战时果盘", 
        "type": "绝句", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "玻璃杯子不盛茶，漫插殷红木槿花。", 
            "莫道殊方佳丽少，犹堪点缀乐贫家。"
        ], 
        "title": "题南国风光画册十六首 其十六 贫家花插", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "餐霜饮露林峦醉，黩武残民将帅疯。", 
            "任是满山秋色好，争如浴血战场红。"
        ], 
        "title": "栖霞看红叶口占", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "万落千村血染丹，自家骨肉任相残。", 
            "都人争赏霜枫罢，又捧新疆歌舞团。"
        ], 
        "title": "陵园观新疆歌舞团演技口占", 
        "type": "绝句", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "且喜秋风善剪裁，芟夷枯朽斫蒿莱。", 
            "便教林际如花叶，绮丽先于二月开。"
        ], 
        "title": "且喜", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "绝岛逋逃客，焉驱元亮饥？", 
            "沧江资挹注，乔岳得凭依。", 
            "淑德生难报，高情世所稀。", 
            "每餐芳被颊，愧感泪沾衣。"
        ], 
        "title": "得侨中旧生资助度日感赋", 
        "type": "律诗", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "碧海经天月，白头对影人。", 
            "盈盈临古魄，冉冉忆前身。", 
            "今夕犹相照，明年孰与亲？", 
            "恐难依恋久，翘首看频频。"
        ], 
        "title": "中秋对月二首 其一", 
        "type": "律诗", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "遥怜关塞月，皎皎照流亡。", 
            "尸骨空堆雪，干戈几易霜。", 
            "光犹沈北极，望欲绝南荒。", 
            "劳贺知何日，清辉共举觞。"
        ], 
        "title": "中秋对月二首 其二", 
        "type": "律诗", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "佳节无虚度，扁舟溯碧溪。", 
            "老孱情倍洽，童稚笑相携。", 
            "滩浅拔船过，坡平信步跻。", 
            "行经山僻处，驻足听莺啼。"
        ], 
        "title": "清明偕晓因随侍外舅访东四明二首 其一", 
        "type": "律诗", 
        "yun": "齐"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "春富民仍窭，山怆水亦悽。", 
            "樵多馀稚木，渔竭乏修鲵。", 
            "仄涧舟难济，层云路欲迷。", 
            "群峰三十六，举首见高低。"
        ], 
        "title": "清明偕晓因随侍外舅访东四明二首 其二", 
        "type": "律诗", 
        "yun": "齐"
    }, 
    {
        "author": "吴妍因", 
        "era": "近现代", 
        "subtype": "五言律诗", 
        "text": [
            "吾家千里马，跃跃试长征。", 
            "捷足红旗得，初功白手成。", 
            "有馀将后进，无限向前程。", 
            "尔母应为尔，魂兮悲喜并。"
        ], 
        "title": "喜勉菲儿", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "南浦才销送别魂，西风底便掩蓬门。", 
            "彩曛虚弄金波影，玉露潜滋珠泪痕。", 
            "行让黄花专老圃，更无红杏伴遥村。", 
            "停杯空叠阳关曲，客舍青青孰与论。"
        ], 
        "title": "秋柳四首用渔洋韵 其一", 
        "type": "律诗", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "瘦影离离不耐霜，行吟且为吊寒塘。", 
            "柳枝小字裁成曲，金缕新歌填满箱。", 
            "一代风流存乐府，六朝烟景送孱王。", 
            "暮鸦终古依栖处，楼馆萧条似病坊。"
        ], 
        "title": "秋柳四首用渔洋韵 其二", 
        "type": "律诗", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "翡翠帘栊金缕衣，婆娑春梦已全非。", 
            "露湔雨洗浓阴淡，霜栉风梳密叶稀。", 
            "织锦流莺今寂寂，剪枝老燕故飞飞。", 
            "蹉跎红板江桥路，岂独桃花人面违。"
        ], 
        "title": "秋柳四首用渔洋韵 其三", 
        "type": "律诗", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "腰支眉黛更谁怜，往日风流过眼烟。", 
            "舞秃黄金丝缕缕，歌残白雪絮绵绵。", 
            "陌头易褪撩人色，川上难回逝水年。", 
            "徒忆当春曾入画，翠条摇曳碧池边。"
        ], 
        "title": "秋柳四首用渔洋韵 其四", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "风满春郊雨满城，清明怪底不清明。", 
            "最难沽酒前村路，偏听卖花深巷声。", 
            "负郭家家支树错，通江处处海潮生。", 
            "昨宵短梦依稀记，五色霞光万里晴。"
        ], 
        "title": "清明苦雨四首 其一", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "湿云腻雨久瀰漫，春半消沈花半残。", 
            "万木无声如暗泣，孤城向晚益清寒。", 
            "觇天屡盼明朝好，得句聊为一日欢。", 
            "何处夕阳芳草地，不嫌辽远欲探看。"
        ], 
        "title": "清明苦雨四首 其二", 
        "type": "律诗", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "无价光阴草草过，风凄雨楚奈春何。", 
            "落花流水前溪杳，点絮淤泥广陌多。", 
            "白袷断然惟怅卧，绿章翻欲乞晴和。", 
            "红楼珠箔相望冷，辜负青郊踏踏歌。"
        ], 
        "title": "清明苦雨四首 其三", 
        "type": "律诗", 
        "yun": "歌"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "惜春心事乞晴辞，焚奏通明情岂痴。", 
            "朝日欲薰芳草眼，夕阳待艳海棠姿。", 
            "剪风燕羽应尤快，破晓莺声更不迟。", 
            "最是东郊狂试马，水光山色映鞭丝。"
        ], 
        "title": "清明苦雨四首 其四", 
        "type": "律诗", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "遥知绛帻唱残更，二老惺忪念远征。", 
            "田宅欲教维故业，岁时屡为计归程。", 
            "身皆是病犹勤事，儿各成家尚力耕。", 
            "寸草春晖何日报，无能深悔作书生。"
        ], 
        "title": "遥知", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "咫尺楞迦一望通，湖光山色夕阳中。", 
            "荻摇水舍萧萧白，蓼泊秋汀冉冉红。", 
            "居士宅惟飞野鹜，大夫船故引惊鸿。", 
            "田园无恙伊人杳，空对烟波倚短篷。"
        ], 
        "title": "石湖舟次", 
        "type": "律诗", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "芙蓉江上月娟娟，照彻琅瑶字字圆。", 
            "细律果然推老辈，落花应是惜华年。", 
            "东城旧隐本诗史，北郭遗编似祖传。", 
            "他日暨阳修邑乘，如心端合传乡贤。"
        ], 
        "title": "题许颂慈乡先辈评月轩吟稿二首 其一", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "旧集乾隆蒋赵袁，自担行李到苏垣。", 
            "秋风秋月閒评遍，宫草宫花客梦繁。", 
            "两袖沧桑怀故国，一时桃李盛公门。", 
            "本来诗学无新旧，多少英才是后昆。"
        ], 
        "title": "题许颂慈乡先辈评月轩吟稿二首 其二", 
        "type": "律诗", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "白骨青燐又一年，头颅虽好不论钱。", 
            "风中野草依然在，梦里春闺剧可怜。", 
            "近水城门初失火，满朝冠带正祈天。", 
            "管弦更比烽烟甚，我亦哺糟学醉颠。"
        ], 
        "title": "次韵和弥龛（四明日报主笔）感事", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "过江云气仍宗鲁，截郭山峦犹姓虞。", 
            "风教至今分阙里，草莱从此辟勾吴。", 
            "坡摇夏木青连市，雨洗平畴绿满湖。", 
            "七派分明琴水在，弦歌得似武城无。"
        ], 
        "title": "初访虞山", 
        "type": "律诗", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "花明柳暗晋陵东，车入云阳便不同。", 
            "渐见穹坡千陌赭，倏看落日万山红。", 
            "丹徒城郭人烟异，白下江关气势雄。", 
            "回首姑苏程五百，川峦亭树去匆匆。"
        ], 
        "title": "自姑苏车抵金陵", 
        "type": "律诗", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "徒闻踞虎倚蟠龙，累代繁华一梦中。", 
            "王气消沈民气尽，南城破旧北城空。", 
            "贪天但见三军慢，历劫谁怜百姓穷。", 
            "故迹分明脓与血，漫誇金粉六朝风。"
        ], 
        "title": "金陵概览", 
        "type": "律诗", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "峨巫衡岳接黄庐，数到钟山殆郐馀。", 
            "遁迹每嫌灵谷浅，移文焉怪草堂虚。", 
            "偶因半壁撑天堑，便尔六朝嫔帝居。", 
            "休笑虎丘盆景陋，自成云壑擅姑胥。"
        ], 
        "title": "嘲钟山", 
        "type": "律诗", 
        "yun": "鱼"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "江山争取作京畿，歌哭于斯忍弃离。", 
            "燕啄王孙家半破，灯昏春殿祚全移。", 
            "孤身原只留孤冢，八股终难禦八旗。", 
            "民族几曾蒙福利，英雄空自运机宜。"
        ], 
        "title": "孝陵与杨卫玉论民族英雄", 
        "type": "律诗", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "红参白错绿茫茫，舟拂芙蕖一径香。", 
            "暮霭撄城萧寺暗，夕阳渡水蒋山黄。", 
            "当年法驾花频迓，此日隍池柳亦荒。", 
            "江上自来还自去，野鸥曾不与兴亡。"
        ], 
        "title": "玄武湖", 
        "type": "律诗", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "芙蓉匀面水凝眸，犹似当歌卢莫愁。", 
            "不见桂梁栖海燕，但看菱镜舞沙鸥。", 
            "蒹葭采采人何处，烟雨萋萋草自秋。", 
            "历代英豪亦萧索，江天剩有胜棋楼。"
        ], 
        "title": "莫愁湖", 
        "type": "律诗", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "自笑空怀蹈海心，苟全岂更慕千金。", 
            "况无吐凤才人笔，有负求凰贵客琴。", 
            "风露三朝劳速驾，葑菲一叶感知音。", 
            "只怜学语非鹦鹉，未敢高飞傍上林。"
        ], 
        "title": "北京教育部三次电促入京编纂小学国文教科书却之", 
        "type": "律诗", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "未谙张继诗中意，来抚寒山寺里碑。", 
            "霜月客船何处是，禅房曲径等閒窥。", 
            "江头枫叶如花簇，林际钟声与鸟随。", 
            "如此姑苏终老得，奈何一宿便衔悲。"
        ], 
        "title": "寒山寺", 
        "type": "律诗", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "常侍成名不算迟，堂堂终自树雄师。", 
            "才如丽质天难弃，老以诗鸣志可悲。", 
            "六十年残犹作客，百千言富只忧时。", 
            "杞人我亦心多甚，怕听江关庾信辞。"
        ], 
        "title": "题章心斋乡先辈墨稼庐遗稿", 
        "type": "律诗", 
        "yun": "支"
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "碧花凝紫。", 
            "忆腰间佩下，几多英气。", 
            "对陆离、空铗休弹，控骄马玉鞭，翠楼雄倚。", 
            "语石台荒，任残戟、沈沙磨洗。", 
            "纵春城魄散，秋水梦寒，芳恨还记。", 
            "耶溪定知往事。", 
            "扫浮云琐迹，来去容易。", 
            "叩宝匣、尚作龙吟，现千丈彩虹，荡人魂坠。", 
            "匹练生风，怕海底、潜蛟惊起。", 
            "向青冢、解环挂树，有吴季子。"
        ], 
        "title": "解连环 吴季子剑", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "吹恨西东。", 
            "横枝南北，消受寒风。", 
            "数点春心，无穷天地，不凭花丛。", 
            "逃禅拚醉千钟。", 
            "逞挥洒、豪情恣供。", 
            "疏影当窗，暗香逗幕，尽在玄中。"
        ], 
        "title": "柳梢青 扬补之梅花卷，次逃禅词韵二首 其一", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "素袂仙肌。", 
            "风前月下，孤赏偏宜。", 
            "洒墨漓漓，疏枝淡淡，可惜无诗。", 
            "凝神一气非迟。", 
            "祗夺化、元章未窥。", 
            "邓尉曾家，罗浮入梦，放鹤归时。"
        ], 
        "title": "柳梢青 其二", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "此币何来，出上虞乡，值壬子年。", 
            "正圜泉一品，铜华剥落，阳文四字，土晕斑斓。", 
            "制作无疑，五同五百，又合黄千之字千。", 
            "应详考，惜陈书遗志，张录亡篇。", 
            "新传。", 
            "金错刀镌。", 
            "好引证孙吴铸大泉。", 
            "问曹刘谁敌，英雄安在，独留宝化，未毁风烟。", 
            "李汇应羞，瞿山堪笑，搜集寻常不足言。", 
            "谁藏者，溯姚江旧令，休父遥源。"
        ], 
        "title": "沁园春 孙吴大泉五千泉", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "一角残碑，是正始、三年镌刻。", 
            "出土在、板石岭南，辑安县北。", 
            "曾著观堂金石录，遍传海国声名籍。", 
            "忆毋丘、当日纪功辞，三题壁。", 
            "朝鲜境，难搜觅。", 
            "不耐畔，成陈迹。", 
            "祗丸都山下，片琼未蚀。", 
            "密韵称尊清秘阁，访碑好继蓬莱屐。", 
            "赋归来、千里话辽东，歌生色。"
        ], 
        "title": "满江红 魏毋丘俭纪功刻石", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "秦塞褒斜道，此路号崎岖。", 
            "石门天险，犹是一线锁通衢。", 
            "汉室永平题凿，魏代永平铭刻，千古二难俱。", 
            "陵谷感迁变，常绕帝王都。", 
            "第一字，还未损，墨花腴。", 
            "行空天马，不似锋露郑羲书。", 
            "羊祉之功安在，王远之名可识，欧赵憾何如。", 
            "宝华盦成梦，相对只欷歔。"
        ], 
        "title": "水调歌头 魏石门铭", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "灵踪。", 
            "如虹。", 
            "云峰。", 
            "渺难穷。", 
            "谁同。", 
            "丹霞洞天仙台崇。", 
            "日华初照陵洞。", 
            "鸾驾空。", 
            "一笑步苍穹。", 
            "挈两鬟、羽衣以从。", 
            "素师记妙，元祐镌工。", 
            "雁题旧字，尤喜贞珉未砻。", 
            "翩有时而惊鸿。", 
            "矫有时而游龙。", 
            "神光离合中。", 
            "停匀藏棱锋。", 
            "此意溯张风。", 
            "遇知差幸颜鲁公。"
        ], 
        "title": "醉翁操 怀素书圣母帖宋拓本", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "周郎生儒雅。", 
            "小乔正初嫁。", 
            "当年英气谁堪亚。", 
            "大江东去也。", 
            "大江东去也。", 
            "风流未舍老坡閒把。", 
            "这旧事新词写。", 
            "一尊拚醉传佳话。", 
            "西楼明月下。", 
            "西楼明月下。"
        ], 
        "title": "东坡引 苏书西楼帖大江东去词，宋拓本", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "缥缃精镂传天水。", 
            "奈玉台、真面在那里。", 
            "素影重描，殢寒山、绿窗无寐。", 
            "金题误，佞宋书林久矣。", 
            "镌华名字鸳鸯髻。", 
            "几兰闺、欢展凤珠坠。", 
            "锦网珊瑚，藉风流、早钟閒气。", 
            "难回首，忍弹伤春暗泪。"
        ], 
        "title": "月上海棠 玉台新咏纳兰容若珊瑚阁藏本，即用饮水词韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "澹云似敛。", 
            "花信早发，香暗荒馆。", 
            "僧院墙短。", 
            "又防翠羽飞来碍书幔。", 
            "瘦枝缀满。", 
            "残蜡正冷，清韵先远。", 
            "芳意柔婉。", 
            "乍开好倚冰姿醉巾岸。", 
            "带雪映朝色，鼻里幽香通一线。", 
            "犹记梦寒罗浮吹酒面。", 
            "问俊侣游踪，春去如箭。", 
            "小窗初见。", 
            "逊杜老扬州，乡思愁乱。", 
            "认前朝画图重展。"
        ], 
        "title": "绕佛阁 沈石田竹堂寺探梅图，次周清真韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "梦断青门冷。", 
            "风卷水衣无定。", 
            "曹吴一脉近前年，唐妆院体，尽扫旧家病。", 
            "桃花妙笔惊人醒。", 
            "越样容华静。", 
            "秦台韵事如邈，曲终又见吹箫影。"
        ], 
        "title": "青门引 唐六如弄玉吹箫图，次张子野韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "居士閒中抽妙翰。", 
            "能事逞、管繁金简。", 
            "凭高阁斜曛，幽人吟眺临流畔。", 
            "气韵动，神光满。", 
            "听松庵，帘雨卷。", 
            "竹垆记、白云飞玩。", 
            "缀胜迹藏山，法书名画人人看。", 
            "六如笔，留真面。"
        ], 
        "title": "凤衔杯 唐六如幽人燕坐图，次柳屯田韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "醉态诗中省。", 
            "想当初、信手挥毫，墨花飞凝。", 
            "尽尔虺蛇惊座笔，对此也须目瞪。", 
            "诧狂比、张颠尤横。", 
            "毕竟书生多胆气，仗锦心、辣手豪情逞。", 
            "天斗大，我光顶。", 
            "破头血迸苔花冷。", 
            "且莫问、命误文章，文章误命。", 
            "才子从来多无福，枉说风流孽证。", 
            "往往借、美人吊影。", 
            "梦里巴山听夜雨，忆马嵬、痛哭华清倖。", 
            "谁味得，此中境。"
        ], 
        "title": "金缕曲 徐文长春雨帖草书卷", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "溪山入梦。", 
            "彷佛秦时洞。", 
            "一片空濛天籁送。", 
            "诗思画情自涌。", 
            "酒醒金粟徐伸。", 
            "等閒青眼浮云。", 
            "大智原同愚若，倪黄应是前身。"
        ], 
        "title": "清平乐 李竹懒溪山入梦图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "忠臣之魂，孝子之血，历劫不磨。", 
            "叹朝野清流，粉身碎骨，阉奸钩党，势恶刑苛。", 
            "缇骑横行，执香载道，怎奈盈腔义愤何。", 
            "千秋恨，仗五人共命，抵住风波。", 
            "留他有子婆娑。", 
            "疏一纸、书黄泪血和。", 
            "伫指顶先枯，舌尖继裂，鼎湖一语，重费搓摩。", 
            "只此寥寥，十三行字，悲壮齐传正气歌。", 
            "斑斓处，共苌弘化碧，招照山河。"
        ], 
        "title": "沁园春 周茂兰血疏贴黄卷", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "凌云健笔。挥洒鹅溪藤一匹。", 
            "妙腕能无。彷佛公孙剑气图。", 
            "郑虔三绝。好抵青莲杯影月。", 
            "云白山青。惜墨寒林似李成。"
        ], 
        "title": "减字木兰花 董玄宰画禅小景册，次宝月韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "伫幽香凝粉，芳意动奁，画眉余韵流照。", 
            "浅抹猩唇，慢拈凤爪。", 
            "检点离痕多少。", 
            "恨叶愁根，露纫风畹，生来娇小。", 
            "似并鬟、珠璧玲珑，仿佛朝云琴操。", 
            "南部歌声悄悄。", 
            "任秦淮月冷，莫愁风晓。", 
            "认春色三分，占尽断肠花草。", 
            "空留倩影，墨郎倾倒。", 
            "怎识因啼缘笑。", 
            "合数那、白练裙冤，试马弹丸人俏。"
        ], 
        "title": "望湘人 马湘兰、薛素素兰花合卷", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "一点芳心，八通犀语，十分宛转温柔。", 
            "绮障三生，凭传千种绸缪。", 
            "药垆惊断鸳鸯梦，只消磨、蕙伴兰俦。", 
            "月悠悠。", 
            "秋水南华，春草西楼。", 
            "红妆季布知名旧，忆折钗韵事，一笑回眸。", 
            "孔雀庵深，绿笺翰染香留。", 
            "几番密札殷勤寄，尽珠玑、小字银钩。", 
            "细推求。", 
            "情短情长，多少閒愁。"
        ], 
        "title": "高阳台 马湘兰致王百谷八札卷，为钱镜塘题", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "春水木兰桡。", 
            "风转魂消。", 
            "于郎恨织沈郎骄。", 
            "试马弹丸金粉梦，袅尽柔腰。", 
            "南部内家娇。", 
            "第五名标。", 
            "凤凰台上忆吹箫。", 
            "小印题红花有主，碧月迢迢。"
        ], 
        "title": "浪淘沙 薛素素自画吹箫小影", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "巾袷风流三绝擅，飞豪舞袖盈盈。", 
            "铅华洗尽古今情。", 
            "花间迷醉蝶，帘底数流萤。", 
            "啸雪披云芳草怨，凭阑鹦鹉调声。", 
            "琴心剑气负狂名。", 
            "西楼齐拜倒，东涧挂门生。"
        ], 
        "title": "临江仙 吴冰仙水墨花草卷", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "无二为忠，不移云烈，亘古几人。", 
            "正强敌当前，残师喋血，权奸扼后，良将完真。", 
            "蒿水弹空横尸遍，认墨绖、沈佳弟伸。", 
            "忠臣表，溯义驹裹革，乱箭经身。", 
            "英雄自来爱马，便等似、秋水鲈莼。", 
            "会边屯长啸，三军警燧，捷书飞奏，一骑红尘。", 
            "塞上风沙杨柳岸，共紫电、青霜齐骏神。", 
            "名骥咏，看十篇尽是，天厩龙麟。"
        ], 
        "title": "洞庭春色 卢忠烈十骥咏真迹，次陆放翁韵", 
        "type": "词", 
        "yun": "真"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "狼藉芳菲满路陈，沾泥护惜更何人。", 
            "暗风冻雨魂销地，客慧狂花梦觉身。", 
            "结习自吟仍好事，折枝唯恐后明晨。", 
            "只应善价从渠竟，但与残红作主宾。"
        ], 
        "title": "除夕花市", 
        "type": "律诗", 
        "yun": "真"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "乱后江山首重回，黄花满意及今开。", 
            "天教人气因凉定，风卷市声随笑来。", 
            "馀活所需五升饭，豪情只要两三杯。", 
            "八年独泪残宵尽，喜炮喧天自快哉。"
        ], 
        "title": "喜炮抗战胜利", 
        "type": "律诗", 
        "yun": "灰"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "幽怀自抚恐伤神，随俗何妨雅化身。", 
            "未悔蛾眉轻入世，故知西子总宜人。", 
            "横斜疏影添殊色，浅笑红妆趁始春。", 
            "偶尔相逢动清兴，行行吟赏月华新。"
        ], 
        "title": "红梅 其一", 
        "type": "律诗", 
        "yun": "真"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "国色难图认易差，天然妙颊泛红霞。", 
            "春回稍敛冰霜气，骨化而为桃杏花。", 
            "顾影未宜侪众女，有怀相对思无邪。", 
            "贞娴别在风仪外，微笑拈容窃叹嗟。"
        ], 
        "title": "红梅 其二", 
        "type": "律诗", 
        "yun": "麻"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "蓦地逢春意欲狂，一枝斜出作严妆。", 
            "水边灼烁争朝日，物外精神认暗香。", 
            "寓兴不曾遭屈宋，托根原未在金张。", 
            "风怀消尽当时事，犹为芳菲著思长。"
        ], 
        "title": "红梅 其三", 
        "type": "律诗", 
        "yun": "阳"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "枨触年时事不回，隔烟临水会初开。", 
            "含情自怯羞难掩，倚醉相容我独来。", 
            "那惜低徊吟百遍，肯辞潋滟酒千杯。", 
            "相思点点都成泪，重向枝头认旧栽。"
        ], 
        "title": "红梅 其四", 
        "type": "律诗", 
        "yun": "灰"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "莫作龙舟竞渡心，酒边随遇足高吟。", 
            "才华未许谁专擅，人物翻疑古在今。", 
            "名士头衔从不愧，美人心事故难任。", 
            "端阳北海西园约，勉尽清酤盏盏深。"
        ], 
        "title": "北海端午日招集西园 其一", 
        "type": "律诗", 
        "yun": "侵"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "谁为骚人识岁时，高冠长佩只交讥。", 
            "中年怀抱吟难尽，少日声名叹已非。", 
            "蒲粽聊分童稚闹，兰桡坐惜雨风违。", 
            "关心疵厉伤农事，节物徒增旧俗微。"
        ], 
        "title": "北海端午日招集西园 其二", 
        "type": "律诗", 
        "yun": "微"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "鹈鴂声中老却春，木棉花尽绿阴匀。", 
            "岁华行见风云幻，人物空随世事新。", 
            "屡劫孱魂垂自定，自今敝帚更须珍。", 
            "室中努力除膻秽，不使蚊蝇蚁狎人。"
        ], 
        "title": "三月十九日", 
        "type": "律诗", 
        "yun": "真"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "一阁秋临附郭山，登楼人境自虚闲。", 
            "夕阳红染层楼影，霜叶浑如被酒颜。", 
            "信有诗情天外至，直教尘虑梦中删。", 
            "十年踪迹随流水，留与朋侪数往还。"
        ], 
        "title": "为陈寂题《枕秋阁图》 其一", 
        "type": "律诗", 
        "yun": "删"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "诗先神往爱清光，更费蹒跚办一觞。", 
            "忧世讵忘烽炉热，挹秋先演簟纹凉。", 
            "阅时春梦痕全灭，倦我劳生枕借将。", 
            "霜色楼头融片月，胜寒百尺一身藏。"
        ], 
        "title": "为陈寂题《枕秋阁图》 其二", 
        "type": "律诗", 
        "yun": "阳"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "空中楼阁近高寒，不尽吟怀揽月宽。", 
            "传阅画图供众啸，归来魂梦转相安。", 
            "身名炊黍毋回首，文字藏山只摘肝。", 
            "一榻翛然输自在，玉山装点郁盘盘。"
        ], 
        "title": "为陈寂题《枕秋阁图》 其三", 
        "type": "律诗", 
        "yun": "寒"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "小雨晨光骤未分，出门还却坐逡巡。", 
            "繁忧不整如丝散，去日难忘贴鬓新。", 
            "梦觉欢馀歌九曲，眼明儿女忆庚寅。", 
            "蝉声细碎难增气，正要雷霆一送春。"
        ], 
        "title": "三月十九日对雨遣怀", 
        "type": "律诗", 
        "yun": "真"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "休问闲踪一往心，人间消得万篇吟。", 
            "偶从众女窥时尚，不惜吾徒作哑喑。", 
            "过午画船趋蜿蟺，著予园座对浮沈。", 
            "十年前地更兴废，胸次平收几古今。"
        ], 
        "title": "荔湾花园茗座", 
        "type": "律诗", 
        "yun": "侵"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "繁城灯火万家浮，不掩青天碧海秋。", 
            "怅望馀生仍故我，徘徊对影又高楼。", 
            "声名过早难胜老，风月吟馀只作愁。", 
            "独抱同明人未觉，丹心空向夜悠悠。"
        ], 
        "title": "戊子中秋", 
        "type": "律诗", 
        "yun": "尤"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "花尽红棉已失春，当年惊似陌头尘。", 
            "垂成弩末探囊智，卧向风馀听晚呻。", 
            "灯影莫谁知顾盼，雨窗从此断昏晨。", 
            "愁肠寸寸思君痛，几许饥乌与蛰鳞。"
        ], 
        "title": "雨夜怀友人次寂爰韵", 
        "type": "律诗", 
        "yun": "真"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "过桥喧寂境相望，落日园庐似水乡。", 
            "车下衣尘吹苒荏，灯初林影散微茫。", 
            "仰空欲问秋何色，行露休疑草已黄。", 
            "微觉风来晚弥紧，长途回辙定谁方。"
        ], 
        "title": "至国民大学夜课", 
        "type": "律诗", 
        "yun": "阳"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "港澳船中顷又经，迷茫风雨夜纵横。", 
            "涛推浪涌声喧竞，水色天容势合并。", 
            "灯下众谈来日计，人间难遣百年情。", 
            "回肠竟为谁何感，卧听滔滔彻夜声。"
        ], 
        "title": "船中", 
        "type": "律诗", 
        "yun": "庚"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "去去浮生有所思，未秋春树已披离。", 
            "田困被水多荒没，我在看云一叹噫。", 
            "涉世微怜闻道晚，谋身已觉见机迟。", 
            "此行不作居夷想，聊为殷勤答故知。"
        ], 
        "title": "广深道中", 
        "type": "律诗", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "消息传来喜有闻，惊风吹彻岭南云。", 
            "坏龙竟尔当风雨，百姓何知问鬼神。", 
            "来日生涯随力赴，弥襟感慨与时新。", 
            "移宫换羽秋声紧，不作南明史里人。"
        ], 
        "title": "秋声", 
        "type": "律诗", 
        "yun": null
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "灯期旧忆中秋日，节物萧萧负酒杯。", 
            "明月不来空等待，万家酣寐独徘徊。", 
            "从无佗越能长治，曾为江南感故哀。", 
            "如此江南如此夜，弥天兵气遏云开。"
        ], 
        "title": "已丑中秋", 
        "type": "律诗", 
        "yun": "灰"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "眼中人事又重阳，天际无云自一方。", 
            "山不厌高凭脚力，酒频引满答秋光。", 
            "沧桑阅世心弥苦，日月如流意漫长。", 
            "挨尽风霜须劲节，无人同醉菊花黄。"
        ], 
        "title": "已丑重阳", 
        "type": "律诗", 
        "yun": "阳"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "野步相偕到夕曛，秋蔬畦圃绿初匀。", 
            "生逢瀛海多虞日，甘作杯觞独往人。", 
            "润月晚蝉声渐歇，向来石友意常新。", 
            "可愁地老天荒际，会见风翻坠叶频。"
        ], 
        "title": "北园偕北海润桐", 
        "type": "律诗", 
        "yun": "真"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "王粲依人欲去难，客愁重垒倚楼间。", 
            "身如苑柳萧骚甚，鬓为吴霜点染斑。", 
            "归雁行边待乡信，啼鹃声里抚刀环。", 
            "长安岂合居吾辈，往复怀中是小山。"
        ], 
        "title": "倚楼", 
        "type": "律诗", 
        "yun": "删"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "屈子行吟未是哀，庄生齐物莫轻猜。", 
            "迁乔何似居幽去，成佛都从面壁来。", 
            "噩梦可憎醒更厌，深情欲揭抱难开。", 
            "凭谁为写风云态，日下应多作赋才。"
        ], 
        "title": "前诗既成而遐想未已复成一律", 
        "type": "律诗", 
        "yun": "灰"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "莲叶田田花又初，江南风物较何如。", 
            "水光浮动平收塔，日影斜偏乍上鱼。", 
            "板屋溯洄晴雨幻，回栏尽处海天虚。", 
            "人间饱领炎蒸味，请割红楼一角居。"
        ], 
        "title": "海角红楼晚步", 
        "type": "律诗", 
        "yun": "鱼"
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "少小住吴中，故事依稀能说。", 
            "回想泰娘桥畔，负莺晨蟾夕。", 
            "亲栽弱柳早飞棉，丝鬓更谁惜。", 
            "未到绿阴吟望，又沧桑一瞥。"
        ], 
        "title": "好事近·洪武本高青邱姑苏杂咏，为傅沅叔题", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "西子旧家湖，白傅当年行迹。", 
            "容我鸳桡载玉，接吴波柔碧。", 
            "儿时游钓重关情，沧浪占渔席。", 
            "安得箬笠归去，补扣舷新集。"
        ], 
        "title": "好事近", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "明日又重阳，忍泪把君书迹。", 
            "记否惊烽相送，恰经年离别。", 
            "萸荒菊老总含凄，孤斟黯愁夕。", 
            "难得故人风雨，暂归来瀛客。"
        ], 
        "title": "好事近·艺风老人别一年矣，频得诗函，重辱眷眷。顷授经自海外归，从狩野博士得元刻草堂诗余，将寄南中，景摹上板。因以小词奉酬来旨", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "堆案草堂编，珍重庐陵残册。", 
            "乞与凤林院本，作诗余双璧。", 
            "寒檠细字校蚕眠，落叶扫愈积。", 
            "却羡摩挲老眼，思误书一适。"
        ], 
        "title": "好事近", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "卷梨云，飘燕雨。", 
            "春去迅如许。", 
            "忆梦寻痕，旧约渺难据。", 
            "有人细浣冰毫，亲裁玉楮。", 
            "苦画出、销魂词句。", 
            "黯无绪。", 
            "凭问岁岁年年，为欢几朝暮。", 
            "叶叶花花，春来总如故。", 
            "剩他密密行行，凄凄楚楚。", 
            "又痴绝、几家夫妇。"
        ], 
        "title": "祝英台近·茗理得冰仙女士梨花白燕画帧，道光时在虞山张氏，题咏殆遍。检啸雪庵诗余，别有自题减字木兰花一阕，属为补录，并附拙词于后", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "翛然尘外识君庐。", 
            "山翠吉田居。", 
            "中原劫火悤悤过，已侵寻、海涸桑枯。", 
            "旅逸暂容游钓，行吟漫误樵渔。", 
            "故园松菊未全芜。", 
            "相别隔年余。", 
            "重关一握征车迅，想岚痕、树影还如。", 
            "剩我红儿读曲，输他绿子钞书。"
        ], 
        "title": "风入松·题授经日本吉田山居写真", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "病枕欹晨，昏灯酿夕，不知犹是春非。", 
            "丝雨濛愁，寒深峭掩重帷。", 
            "落红错拟佳人命，尚娇扶、香喘沈微。", 
            "剩相怜、楼上呢喃，旧日乌衣。", 
            "韦郎惯唱江南好，有黄金袅缕，绊尽征蹄。", 
            "荏苒番风，韶光误却年期。", 
            "女夷曾受司花箓，祝琼台、芳讯休稀。", 
            "漫教人、杜宇声声，道不如归。"
        ], 
        "title": "高阳台·閒庭风起，草际飘坠，词笺题曰：新正小雨。不识何人作，依韵和之", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "曾未离茵，何尝坠溷，飘零漫怨韶华。", 
            "已谢还开，东风自换年涯。", 
            "灵香夜爇梅魂醒，又繁枝、密蕊交加。", 
            "莫随他、飞絮悤悤，沦落同嗟。", 
            "佩环月下伤幽独。", 
            "爱燕支山近，渲染晴霞。", 
            "梦断江南，昭君笑惯胡沙。", 
            "海棠未老新妆靓，更休怜、故国山茶。", 
            "愿东皇、尽刬愁根，再茁情芽。"
        ], 
        "title": "高阳台·和茗簃韵", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "含春娇蝶黄。", 
            "觑髻偏烛底，頩笑筝旁。", 
            "为道芳菲沈怨，泊离他乡。", 
            "悲风远，流波长。", 
            "鬲指腔、新声伊凉。", 
            "有俊侣灵和，经过旧曲，肠断杜韦娘。", 
            "兰茝思，飘嶷湘。", 
            "况濛阴絮乱，颤夕花狂。", 
            "谁与藏莺栖燕，斛尘珠量。", 
            "歌妙子，怀稠桑。", 
            "梦锦鞋、前欢销亡。", 
            "又枨触閒愁，重寻玉觞脂唾香。"
        ], 
        "title": "寿楼春·湘篴词人赋赠蝶生，娟镜楼主人和之垂示，依韵奉酬", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "颦修蛾宫黄。", 
            "乍湔裙花外，密座帘旁。", 
            "扑面京华尘土，祝侬还乡。", 
            "归装近，搴条长。", 
            "漫沾襟、酒痕波凉。", 
            "有倦客侵寻，相怜身世，潇雨唱吴娘。", 
            "双梅影，怀三湘。", 
            "共十年一觉，杜牧清狂。", 
            "漾曳春情无限，海深难量。", 
            "琵琶恨，弹沧桑。", 
            "万古愁、休论兴亡。", 
            "盼天际罗云，遥缄玉珰心字香。"
        ], 
        "title": "寿楼春·山荷寓斋夜集，座有南来粲者，言迫重午，行将归去，客自长沙还，得奂彬近讯，又听朱生琵琶数曲，辄依前韵，杂缀成篇，皆本事也", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "倾螺杯鹅黄。", 
            "认苕镌腕底，华唾襟旁。", 
            "省识春风莺燕，旧游柔乡。", 
            "秦娥忆，相思长。", 
            "话宵残、铜荷灯凉。", 
            "有绻柳离痕，吹痕瘦影，同赋洛中娘。", 
            "江南弄，凄弦湘。", 
            "正踏花蹄紧，乱舞鳞狂。", 
            "萦损愁丝如织，尺钿难量。", 
            "淹碧海，枯红桑。", 
            "拾泪珠、心徂魂亡。", 
            "祗閒梦吴天，飘帘枣花沈水香。"
        ], 
        "title": "寿楼春·春园蝶禊后，花事垂尽，旧雨忽来。仍以此调赋赠湘篴，茗理继之，言愁欲愁，不自知回肠荡气一至于此也", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "惭哀颜栀黄。", 
            "听盐声鹊外，蜜语蜂旁。", 
            "犹记揉云梨梦，腻脂莼乡。", 
            "欹宝瑟，如人长。", 
            "凤城南、秋衾宵凉。", 
            "恨卸朵鬟花，凝冰泪酒，轻别踏摇娘。", 
            "嗟飘泊，浮江湘。", 
            "赠回文锦字，少年疏狂。", 
            "谁遣蕉抽心卷，藕连丝量。", 
            "悲弱絮，怀猗桑。", 
            "问空梁、燕泥存亡。", 
            "误石上三生，吴宫屧廊春草香。"
        ], 
        "title": "寿楼春·顷来屡依此调与山荷湘篴茗簃酬和，有怀吴门旧燕，辄复继声", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "含梅酸金黄。", 
            "送春阴岛畔，晓月桥旁。", 
            "忍话惊尘燕市，撇波鲈乡。", 
            "新病起，征途长。", 
            "莹云容、单襟酥凉。", 
            "祗烟驿传音，风轮碾梦，浑似唤娇娘。", 
            "嗟刖玉，同吟湘。", 
            "惹吴儿肠断，楚客歌狂。", 
            "莫漫杯倾影乱，斗深愁量。", 
            "思远柳，罗敷桑。", 
            "天各涯、绡零珠亡。", 
            "有一样缠绵，临分客装莲瓣香。"
        ], 
        "title": "寿楼春·补和娟镜主人长辛店送别之作", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "萦秋心流黄。", 
            "对旧时月色，人倚楼旁。", 
            "记赋将离京国，朅来江乡。", 
            "衣袂黦，裙腰长。", 
            "共遥天、星娥魂凉。", 
            "想眼底停辛，肌边熨恨，小影来荆娘。", 
            "回枕沾，欹屏湘。", 
            "累莺枝妾梦，锦字郎狂。", 
            "赢得茶烟飘漾，药瓯斟量。", 
            "纫楚蕙，搴淇桑。", 
            "送雁绳、行云疑亡。", 
            "羡玳瑁双栖，新雏昼梁文褓香。"
        ], 
        "title": "寿楼春·师湘篴意代拟淞滨寄答之作", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "西子美人湖，诸老当行游迹。", 
            "曾与雨堤花柳，话沧桑尘劫。", 
            "微生恨我十年迟，须眉画图接。", 
            "记泛晴波双棹，又风烟一瞥。"
        ], 
        "title": "好事近·题庄思缄尊人仲求先生遗照", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "胝沫玉余编，小集樊南甲乙。", 
            "早奉导师髫岁，学常州文笔。", 
            "长安一雨旧还新，风流故家识。", 
            "来就琼阴客隐，共浮杯晨夕。"
        ], 
        "title": "好事近", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "又佩灵符重午辰。", 
            "榴红艾绿逐年新。", 
            "笑予杯酒逡巡客，羡彼车轮轣辘人。", 
            "迎腕鬼，送钱神。", 
            "艳词还唱寿楼春。", 
            "名山旧侣容双隐，大海回澜剩一尘。"
        ], 
        "title": "鹧鸪天·丙辰午日", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "高馆琼阴梦境残。", 
            "东华史局病阑珊。", 
            "霏香翠墨踞觚看。", 
            "夜酌一翁杯未煖，晨炊万井突多寒。", 
            "重扃何事出人间。"
        ], 
        "title": "浣溪纱·伏庐得汉时陶瓦，作灶形，制作文字绝精，完善无阙，昔人明器之一拓本，索题", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "病里心情。", 
            "怔忪午梦，哽咽春酲。", 
            "百五悤悤，今朝寒食，来日清明。", 
            "旧游壶榼将迎。", 
            "莫辜负、新花好莺。", 
            "愿祝年年，芳园同过，萧寺重经。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "病是因中造，身从幻里过。", 
            "一春花事耐消磨。", 
            "解道今人愁比昔人多。", 
            "飘瓦常惊雨，飞瓶早坠波。", 
            "残煤退管写临河。", 
            "还共贞元朝士唱南柯。"
        ], 
        "title": "南歌子", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "果孰知幼安怀抱。", 
            "算君领略非少。", 
            "兰成词赋石麟笔，图画当为写照。", 
            "天亦老。", 
            "莫莽说天涯何处无芳草。", 
            "楼当古道。", 
            "对河冷霜凄，西风残照。", 
            "但见丝丝袅。", 
            "荒凉景，彷佛西溪东泖。", 
            "同是归飞倦鸟。", 
            "吾狂恨古无人见，且倚危栏醉倒。", 
            "人已渺。", 
            "今犹念小山亭上残春好。", 
            "风花易了。", 
            "何当日寿皇，目为怨语，恨付碧天杪。"
        ], 
        "title": "摸鱼儿 李狷厓用稼轩词意写斜阳烟柳填词图，君有慕辛稼轩之为人印，其向往深矣。用原韵以题其图", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "送别滕王阁，忽已七年秋。", 
            "许我东绢一匹，放笔托韦侯。", 
            "那已烽烟澒洞，竟尔沧桑换世，顿冷昔时游。", 
            "鲁殿灵光在，椿寿说庄周。", 
            "祝君去，湖波软，橹枝柔。", 
            "可奈鸥浮蜗寄，海上暗淹留。", 
            "此颂卢钧八秩，再颂潞公九秩，笑傲稳南楼。", 
            "兕觥遥共晋，社酒满金瓯。"
        ], 
        "title": "水调歌头 欧阳润生八十寿，用稼轩倾韩南涧尚书韵", 
        "type": "词", 
        "yun": "尤"
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "清歌对酒。", 
            "问两宋词人，最谁低首。", 
            "风骚宗主第一是，清真不朽。", 
            "梅溪骖靳群空矣，比李杜、白云石帚。", 
            "东坡赤壁，稼轩北固，唾壶碎否。", 
            "有井处皆能歌柳。", 
            "知三变耆卿，辞原齑臼。", 
            "漱玉无多，巾帼谁堪敌手。", 
            "梦窗后盾群推许，最堪伤秦七黄九。", 
            "宜州城上，藤州亭下，垂名永久。"
        ], 
        "title": "桂枝香 病榻僵卧，偶一寄声，缅怀两宋词人，莫能追步，制为此调，用质凫翁", 
        "type": "词", 
        "yun": "有"
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "万柳堂空，寺余夕照，益都胜迹难掩。", 
            "提倡诗骚，主持风雅，滂喜抱冰领管。", 
            "招邀古寺，交舞处槐龙翠满。", 
            "楼好翰山，簃偏近水，群仙萧散。", 
            "于今蔓草颓垣晚。", 
            "那复见旧时池馆。", 
            "更马郑应刘，苏辛欧赵，同付云烟。", 
            "眼望前尘尘已渺。", 
            "莫论头长簿短。", 
            "病榻维摩伴伊谁，炉香茗盌。"
        ], 
        "title": "氐州第一 题张文襄龙树院召客七札册", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "泥污胭脂湿。", 
            "何须花前留憾，无香可袭。", 
            "艳李秾桃总粗俗，风色几番偷入。", 
            "渐弹满、猩红点汁。", 
            "昔在西川狂颠甚，纳沈香、妃子清呼吸。", 
            "凭画手，为收拾。", 
            "徐熙衰去逢春及。", 
            "看案头婆娑老子，来年九十。", 
            "匀粉调朱闲挥洒，幻出琼枝烟浥，乞得轻阴勤护惜。", 
            "免雨中凄怆成悲泣。", 
            "陈思谱，当篇什。"
        ], 
        "title": "贺新凉", 
        "type": "词", 
        "yun": null
    }, 
    {
        "author": "吴重憙", 
        "era": "近现代", 
        "subtype": null, 
        "text": [
            "无才经世，甘蒿莱埋没，漫嗟髀肉。", 
            "森木鸣蝉方竞响，蛰羽自潜幽独。", 
            "岁月蜉蝣，浮华蚁蠓，难待黄粱熟。", 
            "人情勘透，无须遥集悲哭。", 
            "向时万紫千红，玉仙洪福。", 
            "锦簇花团局。", 
            "几度秋风秋雨后，剩此霜松雪竹。", 
            "蟪蛄朝菌，荣枯一瞬，惹得愁千斛。", 
            "勿来饶舌，蒲团一睡应足。"
        ], 
        "title": "百字令", 
        "type": "词", 
        "yun": null
    }, 
    {
        "author": "余正新", 
        "era": "近现代", 
        "subtype": "七言律诗", 
        "text": [
            "尘海浮尘二十年，纷纷往事渺如烟。", 
            "惭无建树酬明世，幸有诗词续旧缘。", 
            "缺月常从千里共，此生总为一人怜。", 
            "伤心伫立斜阳里，东望桐江思悄然。"
        ], 
        "title": "寄人十一首 其一", 
        "type": "律诗", 
        "yun": "先"
    }, 
    {
        "author": "余正新", 
        "era": "近现代", 
        "subtype": "七言律诗", 
        "text": [
            "杜鹃声里独凭栏，读罢来书泪暗弹。", 
            "玉照翻劳两度赠，丽词不厌百回看。", 
            "情深转觉添愁易，路远常思见面难。", 
            "我欲乘风飞月殿，却忧高处不胜寒。"
        ], 
        "title": "寄人十一首 其二", 
        "type": "律诗", 
        "yun": "寒"
    }, 
    {
        "author": "余正新", 
        "era": "近现代", 
        "subtype": "七言律诗", 
        "text": [
            "黄金恨不续蛾眉，反复思量悔却迟。", 
            "一着劣棋千错铸，满腔幽怨寸心知。", 
            "痴情总为多情恼，已嫁还同未嫁时。", 
            "欲泛五湖师范蠡，扁舟何处载西施？"
        ], 
        "title": "寄人十一首 其三", 
        "type": "律诗", 
        "yun": "支"
    }, 
    {
        "author": "余正新", 
        "era": "近现代", 
        "subtype": "七言律诗", 
        "text": [
            "补牢岂可挽亡羊，人世凭谁说断肠？", 
            "絮果兰因终未悟，雪肤花貌永难忘。", 
            "画眉窗下悲无日，话旧灯前料有望。", 
            "梦里不知山水隔，夜来时到富春江。"
        ], 
        "title": "寄人十一首 其四", 
        "type": "律诗", 
        "yun": null
    }, 
    {
        "author": "余正新", 
        "era": "近现代", 
        "subtype": "七言律诗", 
        "text": [
            "相逢未嫁亦徒然，月老红绳本误牵。", 
            "清夜寥寥愁不已，爱河滚滚苦无边。", 
            "春蚕纵死柔丝在，岁月如流白发添。", 
            "我自缘悭卿命薄，一般潦倒有谁怜！"
        ], 
        "title": "寄人十一首 其五", 
        "type": "律诗", 
        "yun": null
    }, 
    {
        "author": "余正新", 
        "era": "近现代", 
        "subtype": "七言律诗", 
        "text": [
            "似曾相识在前生，倩影朝朝眼底横。", 
            "毕竟情多终苦恼，由来福薄是聪明。", 
            "乱愁欲理心如织，宿愿难尝意不平。", 
            "已觉儒冠真误我，奈何我又误卿卿！"
        ], 
        "title": "寄人十一首 其六", 
        "type": "律诗", 
        "yun": "庚"
    }, 
    {
        "author": "余正新", 
        "era": "近现代", 
        "subtype": "七言律诗", 
        "text": [
            "不堪回首忆当年，负却三生石上缘。", 
            "精卫岂能填恨海，娲皇无力补情天。", 
            "相思欲寄凭红豆，讯息遥传托锦笺。", 
            "剩得离愁如柳絮，愈飞愈远愈缠绵。"
        ], 
        "title": "寄人十一首 其七", 
        "type": "律诗", 
        "yun": "先"
    }, 
    {
        "author": "余正新", 
        "era": "近现代", 
        "subtype": "七言律诗", 
        "text": [
            "高山流水仰知音，海角天涯共此心。", 
            "旧曲声销何满子，落花肠断杜司勋。", 
            "暮云绕树常思我，红粉怜才幸有君。", 
            "寄语意中人记取，加餐珍重异乡身。"
        ], 
        "title": "寄人十一首 其八", 
        "type": "律诗", 
        "yun": null
    }, 
    {
        "author": "余正新", 
        "era": "近现代", 
        "subtype": "七言律诗", 
        "text": [
            "娇娆绰约十三余，犹记珠山识面初。", 
            "咏絮有才同谢女，求凰无曲恨相如。", 
            "半生运蹇偏怜汝，一往情深总恋予。", 
            "惆怅每当风月夕，凄清争奈夜窗虚。"
        ], 
        "title": "寄人十一首 其九", 
        "type": "律诗", 
        "yun": "鱼"
    }, 
    {
        "author": "余正新", 
        "era": "近现代", 
        "subtype": "七言律诗", 
        "text": [
            "无言静坐小楼中，春意阑珊人意慵。", 
            "抚印又添今日恨，看花犹想旧时容。", 
            "前生冤债何年了，一点灵犀两处通。", 
            "满纸墨痕千种怨，化成血泪洒东风。"
        ], 
        "title": "寄人十一首 其十", 
        "type": "律诗", 
        "yun": null
    }, 
    {
        "author": "余正新", 
        "era": "近现代", 
        "subtype": "七言律诗", 
        "text": [
            "苦吟一字一伤怀，郁结重重扫不开。", 
            "赠物只能将泪报，修书几欲怯人来。", 
            "沉沦谁识文姬恨，谫陋原无贾谊才。", 
            "知否鄱湖翰墨客，此心此际已成灰！"
        ], 
        "title": "寄人十一首 其十一", 
        "type": "律诗", 
        "yun": "灰"
    }, 
    {
        "author": "余文涵", 
        "era": "近现代", 
        "subtype": "七言绝句", 
        "text": [
            "铁窗明月恨悠悠，无限苍生无限仇。", 
            "个人生死何足论，岂能遗恨在千秋！"
        ], 
        "title": "铁窗明月有感", 
        "type": "绝句", 
        "yun": "尤"
    }, 
    {
        "author": "余天遂", 
        "era": "近现代", 
        "subtype": "七言律诗", 
        "text": [
            "衣冠人影渺前踪，剩有词源溯汉宗。", 
            "大地鬼奴号赤县，中原文士泣黄农。", 
            "已残国运新秋笛，未死人心午夜钟。", 
            "借问感怀谁似我，一灯无语听寒蛩。"
        ], 
        "title": "寄南社诸子三首 其一", 
        "type": "律诗", 
        "yun": "冬"
    }, 
    {
        "author": "余天遂", 
        "era": "近现代", 
        "subtype": "七言律诗", 
        "text": [
            "虫书蠹简发尘封，欲拟离骚句未工。", 
            "天马歌高怀帝主，河梁诗瘦泣英雄。", 
            "消磨不尽文章气，歌泣无聊国士风。", 
            "犹有山河好吟咏，招魂应许上穹隆。"
        ], 
        "title": "寄南社诸子三首 其二", 
        "type": "律诗", 
        "yun": "东"
    }, 
    {
        "author": "余天遂", 
        "era": "近现代", 
        "subtype": "七言律诗", 
        "text": [
            "一种哀情与爱情，缠绵入梦梦难成。", 
            "王孙怨慕车尘倦，壮士悲秋匣剑鸣。", 
            "香草美人怀蕴结，黄花佳酿殉浮生。", 
            "酬诗欲溯风流事，文雅英雄续论衡。"
        ], 
        "title": "寄南社诸子三首 其三", 
        "type": "律诗", 
        "yun": "庚"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "无憀重入少年场。", 
            "犹解作清狂。", 
            "沾唇莫厌伤多酒，好花开、偏近离觞。", 
            "惜别风催燕剪，留人语啭莺簧。", 
            "此生有愿可能偿。", 
            "密意更须商。", 
            "相携筑屋西湖畔，待题名、深柳书堂。", 
            "阶下不除青草，门前只种垂杨。"
        ], 
        "title": "风入松", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "珠幕绮筵围绕。", 
            "个里有人同笑。", 
            "发秀被肩蛾淡画，曼睩腻颜尤好。", 
            "忆满院、红芳争比貌。", 
            "连夜都开了。", 
            "叠砌紫苔钱小。", 
            "不放履鸳重到。", 
            "一晌几曾亲梦见，传信也无青鸟。", 
            "乐事尽随枝叶槁。", 
            "花径空如埽。"
        ], 
        "title": "百媚娘", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "展卷凄凉思不任。", 
            "恩慈腹育古犹今。", 
            "忍看寡妇孤儿泪，写出丸熊划荻心。", 
            "风树句，蓼莪吟。", 
            "寒窗灯火课功深。", 
            "一灯便是长明焰，窗外漫漫更积阴。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "记酒边花下，春意方浓。", 
            "花比艳，酒添红。", 
            "恨美人情薄，难挽游踪。", 
            "从此去，千里道，一江风。", 
            "朝雾冷，暮云重。", 
            "海山深处锁瑶宫。", 
            "问别来欢事，还与谁同。", 
            "音驿断，魂梦阻，两忡忡。"
        ], 
        "title": "献衷心", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "倦客。", 
            "异邑。", 
            "临旷野，立斜阳。", 
            "严冬景物凄凉。", 
            "过断坟翁仲，下荒垄牛羊。", 
            "支筇眺远，渐晚起寻，归路入苍茫。", 
            "因想征人何处宿，空抛绣户兰房。", 
            "对故山云暗，念辽海波长。", 
            "睽离已向岁尽，更堪此际情伤。"
        ], 
        "title": "临江仙引", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "琼枝玉树竞豪华。", 
            "国破更无家。", 
            "明妃幽恨，环儿私语，都入琵琶。", 
            "峥嵘残岁相催逼，飞雪似龙沙。", 
            "朝来惊看，穿帘疏点，偏学杨花。"
        ], 
        "title": "眼儿媚 风雪闭门，杂读前人小说记载，忽有所感，因和徽宗北狩词韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "镫摇微炷。", 
            "听风里寒声，檐际时度。", 
            "谁念客中情，盼裁缝、征衣早絮。", 
            "疏霙飘散，渐讶换、隔邻荒圃。", 
            "凝伫。", 
            "看万花、取次争吐。", 
            "丰占预谋塈廪，未须夸、琼瑶缀树。", 
            "纩挟三军，抵得横吹歌谱。", 
            "一纸传钞，一篇先睹。", 
            "好赓枚赋。", 
            "同起舞。", 
            "光辉照见眉宇。"
        ], 
        "title": "石湖仙 雪后数日，榆生以盻雪词索和，稍更其意，仍次韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "舞拥，娇媚，揭天歌吹，同乐生平。", 
            "阵云如压，天外远簇旂旌。", 
            "望边城。", 
            "高台影落沧江畔。", 
            "流波转。", 
            "直使征夫见。", 
            "因悲异地，光景入新年。", 
            "几人旋。"
        ], 
        "title": "庆同天 申江歌舞之盛，不减往日，感作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "画图徽容展看，灯下暗凝思。", 
            "口约难凭，臂盟尚在，人隔蓬山，望断千重云水。", 
            "杳无际。", 
            "欢去匆匆，最忆旧日送行事。", 
            "驿柳黄、才可簪髻。", 
            "共赠誓。", 
            "柳眼枯后归至。", 
            "怎经岁。", 
            "偻指结尽千条恨，有梦重攀，醒来更分两地。"
        ], 
        "title": "梦还京", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "蛱蝶穿花漫作双。", 
            "不应花后便相忘。", 
            "一春光景费思量。", 
            "锦褥横陈阳醉酒，罗襦偷解暗闻香。", 
            "此情难道是寻常。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "宣南旧事。结社相亲吾与子。", 
            "曾到槐堂。老树参天竹映廊。", 
            "湖州逝去。遗墨千年留矩度。", 
            "展卷先惊。飒飒风从纸上生。"
        ], 
        "title": "减字木兰花 题陈师曾墨竹卷", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "闷擘鸾笺书虿尾。", 
            "心字烧残，故故香侵袂。", 
            "窗外沈阴风又起。", 
            "檐声聒碎离人耳。", 
            "谁道南中风土美。", 
            "流荡冰澌，未化铜壶水。", 
            "一自佳人垂别泪。", 
            "人间那复知春意。"
        ], 
        "title": "蝶恋花 立春日寒甚，用清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "醉魄离魂不可招。", 
            "未甘寥落度春宵。", 
            "杯盘强共风怀竞，颜鬓还从日历销。", 
            "花破蕊，柳含梢。", 
            "章台处处见新巢。", 
            "独怜黄雀何心意，敛翅低飞入野蒿。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "一丘占尽溪山美，雾阁风轩。", 
            "鹤讶高寒。", 
            "合与林逋结净缘。", 
            "香浮酒盏深深处，酒映衰颜。", 
            "雅称朱栏。", 
            "几点疏花带雪看。"
        ], 
        "title": "丑奴儿 冷香阁用清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "小阁寒侵，回廊础润，东风不断吹雨。", 
            "故园芳息初萌，陇驿去程漫数。", 
            "篱根昨夜，看照水、一枝先吐。", 
            "渐觉有、春气熏人，荡漾半帘香雾。", 
            "应梦到、旧家林渚。", 
            "还顿忆、旧时伴侣。", 
            "径藏曲似蛇，蟠树密、暗惊凤翥。", 
            "吟怀再整，忍负了、寻幽佳处。", 
            "想那人、徙倚梅边，绿萼更羞丰度。"
        ], 
        "title": "东风第一枝 梅开忆杨园旧游", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "暮寒未敛。", 
            "烟雾似幕，深闭书馆。", 
            "良夜偏短。", 
            "瘦檠尚闪，余光照帷幔。", 
            "泪尊自满。", 
            "閒念旧京，人共天远。", 
            "江路纡婉。", 
            "片帆指向，南东卸遥岸。", 
            "绣阁送行日，为补征衣拈彩线。", 
            "情话背人，佯羞低粉面。", 
            "奈唱罢骊驹，壶漏催箭。", 
            "此生难见。", 
            "恨瘴海波翻，魂梦零乱。", 
            "理相思、寸笺愁展。"
        ], 
        "title": "绕佛阁 和清真", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "乱碧铺新野。", 
            "渐暖润、轻貂卸。", 
            "风帘欲启，麝煤先烬，心绪难画。", 
            "为忆人、变尽头丝也。", 
            "更血泪、频挥洒。", 
            "系兰情、红笺在，叠成方胜谁写。", 
            "长记绮窗前，清才斗、词韵骚雅。", 
            "送别已经秋，但悬望朝夜。", 
            "怕题将锦字，封寄厌厌，坐石栏桐阴下。", 
            "竹叶正堪饮，闷来还独把。"
        ], 
        "title": "塞垣春 和清真", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "碧罗芳草交如织。因想罗衣色。", 
            "双鱼有日到天涯。为报寻春燕子已先归。", 
            "春花开落无人赏。忍听前溪唱。", 
            "欲凭樽酒遣离忧。恰似抽刀断水水还流。"
        ], 
        "title": "虞美人", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "净洗芙蓉面。晓奁开、黛朱试遍。", 
            "任苔黏屐齿飞花乱。后院里、数回见。", 
            "一旦巫峰云敛。海波深、路随梦断。", 
            "便肯为伊都拚。怕不及、旧情暖。"
        ], 
        "title": "凤来朝 和清真佳人韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "数株垂柳如染，映水鲜洁。", 
            "细雨乍飞又止，误荇带横空，枝干交结。", 
            "亭虚步窈，藤杖棕鞋穿径滑。", 
            "凝玩处、玉蝶轻盈，翠虬浮动两清绝。", 
            "无计引、匆匆岁月。", 
            "又了却、半春佳节。", 
            "唯有幽思怨意，甚灭尽还生，酷似僧发。", 
            "迢遥去驿，分付逢花休便折。", 
            "见花枝，泪如雨，自觉心情别。"
        ], 
        "title": "看花回 雨中集紫兰小筑观梅，盆景尤佳绝。归用清真韵作", 
        "type": "词", 
        "yun": null
    }, 
    {
        "author": "何嘉", 
        "era": "近现代", 
        "subtype": null, 
        "text": [
            "谁家玉笛小楼东，天寒夜露浓。", 
            "回廊消受落花风，春来心力慵。", 
            "香袅绕，玉琤琮，蓬山咫尺通。", 
            "修眉低敛鬓云松，乱莺残梦中。"
        ], 
        "title": "醉桃源 拟冯正中", 
        "type": "词", 
        "yun": null
    }, 
    {
        "author": "何嘉", 
        "era": "近现代", 
        "subtype": null, 
        "text": [
            "薜墙阴。", 
            "认苍苔旧径，箭密碍斜簪。", 
            "泻玉波柔，溅香雨细，乍寒人意沈沈。", 
            "故园改芳时亭榭，剩多情、犹有啭枝禽。", 
            "翠墨留题，朱阑闲倚，百感凭临。", 
            "依约前游梦影，似春云皱幻，恼乱词心。", 
            "锦瑟华年，江关丝鬓，尊边余忆堪寻。", 
            "更何计东山卧稳，换功名、腰印铸黄金。", 
            "莫遣啼鹃催老，且劝杯深。"
        ], 
        "title": "一萼红 重过秦园和白石老仙", 
        "type": "词", 
        "yun": null
    }, 
    {
        "author": "何满子", 
        "era": "近现代", 
        "subtype": null, 
        "text": [
            "匡庐突兀踞江滨，人道身山识不真。", 
            "冠盖簪缨频枉驾，暴风骤雨几回轮。", 
            "席间叱咤苍生病，岭上烟霞薄海惊。", 
            "历劫登临皆白首，同俦相顾话前因。"
        ], 
        "title": "庐山", 
        "type": "古风", 
        "yun": null
    }, 
    {
        "author": "何满子", 
        "era": "近现代", 
        "subtype": null, 
        "text": [
            "寒夜踟蹰揭短帏，小楼风雨入重围。", 
            "偶尝药味辨甘苦，顿觉生涯尽诫机。", 
            "千载羡韩非竞马，十所早伯玉知非。", 
            "腊梅弄影情无限，知是阳春次第归。"
        ], 
        "title": "四十初度", 
        "type": "古风", 
        "yun": "微"
    }, 
    {
        "author": "何满子", 
        "era": "近现代", 
        "subtype": null, 
        "text": [
            "鲍鱼臭乱祖龙尸，巧设机关鞫李斯。", 
            "驯至君王迷鹿马，遑论黔首竭膏脂。", 
            "防微杜渐真难事，吹齑惩羹莫笑痴。", 
            "勘破因缘识响应，不忘前事即先知。"
        ], 
        "title": "咏秦史", 
        "type": "古风", 
        "yun": "支"
    }, 
    {
        "author": "何满子", 
        "era": "近现代", 
        "subtype": null, 
        "text": [
            "全椒毕竟佳山水，毓秀钟灵产隽英。", 
            "叔夜孤高违薄俗，元章富贵视浮云。", 
            "且移匡世济时志，化作惊天动地文。", 
            "赤县沉沉方醉梦，宵雷郁勃破无声。"
        ], 
        "title": "题吴敬梓故居", 
        "type": "古风", 
        "yun": null
    }, 
    {
        "author": "何满子", 
        "era": "近现代", 
        "subtype": null, 
        "text": [
            "六合已横扫，何须地下军。", 
            "干戈区宇息，图匕梦魂惊。", 
            "嗣子鹿迷马，遗尸臭杂腥。", 
            "徒凭黔首力，奇迹世无伦。"
        ], 
        "title": "咏秦始皇兵马俑", 
        "type": "古风", 
        "yun": null
    }, 
    {
        "author": "何满子", 
        "era": "近现代", 
        "subtype": null, 
        "text": [
            "董卓施暴虐，残民以为乐。", 
            "纵兵入洛阳，百姓任剽掠。", 
            "头颅可报功，得意无愧怍。", 
            "都民复何辜，非杀即被缚。", 
            "狼虎舔血馀，齐上凌烟阁。", 
            "群魔庆功成，国命安所托？", 
            "瓦釜正雷鸣，黄钟声寂寞。", 
            "嗟彼希特勒，仅诛犹太族。", 
            "余何大汉兵，喜噬同胞肉。", 
            "翻遍廿四史，此事最可愕。"
        ], 
        "title": "董卓歌", 
        "type": "古风", 
        "yun": null
    }, 
    {
        "author": "何满子", 
        "era": "近现代", 
        "subtype": null, 
        "text": [
            "流年龙去又龙来，节今当春春未归。", 
            "积疾难医官本位，沉迷不悟老书呆。", 
            "文章媚俗方行俏，识见忤时该倒霉。", 
            "最好佯装惊讶状，学苏北话喊乖乖。"
        ], 
        "title": "1989年岁朝开笔 其二", 
        "type": "古风", 
        "yun": null
    }, 
    {
        "author": "何满子", 
        "era": "近现代", 
        "subtype": null, 
        "text": [
            "十年守蜗居，一室如枯辙。", 
            "鳍缩尾难伸，鳞滞鲠不直。", 
            "餐眠争寸分，舒卷限朝夕。", 
            "卷帙堆嶒嶙，简笺迷嶂叠。", 
            "稚女坐侧身，老妻行贴壁。", 
            "何况客停车，更无座容膝。", 
            "君子固宜穷，书生须有席。", 
            "铺楮常嗟嗟，握管频戚戚。", 
            "抚躬叹轻微，求谁假颜色。", 
            "何期辞蛇岁，忽报迁莺吉。", 
            "摒挡赖门人，荷负仗群力。", 
            "楼蔽西市喧，窗明东方霭。", 
            "铅丹可散布，缃素堪陈列。", 
            "闭户乐披书，开门喜迎客。", 
            "且欣几案宽，但怨文思涩。", 
            "家人每谑言，王国今独立。"
        ], 
        "title": "新寓有书斋", 
        "type": "古风", 
        "yun": null
    }, 
    {
        "author": "何满子", 
        "era": "近现代", 
        "subtype": null, 
        "text": [
            "六十犹华年，尚无老可卖。", 
            "迢迢荆莽路，辛苦从头迈。", 
            "盈耳鸱鸮啼，人间诚险仄。", 
            "梦残作一歌，或有知音者。", 
            "勘破机关戏，全凭无忮心。", 
            "静观泯善恶，热处作闲人。", 
            "休言城社固，永可庇群小。", 
            "扫穴复犁庭，看他三窟狡。"
        ], 
        "title": "邵燕祥六旬打油调之", 
        "type": "古风", 
        "yun": null
    }, 
    {
        "author": "何满子", 
        "era": "近现代", 
        "subtype": null, 
        "text": [
            "民可使由不使知，先生命本该如斯。", 
            "年投老了犹饶舌，派既右矣复怪谁。", 
            "何苦精疲力竭后，还吟剑拔弩张诗。", 
            "得闲多喝几杯酒，太太平平不吃亏。"
        ], 
        "title": "调诗人胡遐之", 
        "type": "古风", 
        "yun": "支"
    }, 
    {
        "author": "何香凝", 
        "era": "近现代", 
        "subtype": "七言绝句", 
        "text": [
            "水尽粮空渡海丰，敢将勇气抗时穷。", 
            "时穷见节吾侪责，即死还留后世风。"
        ], 
        "title": "香港沧陷回粤东途中感怀", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "坐待东风解冻时，林花看发向阳枝。", 
            "自怜忽忽随冬尽，纵欲迎春岁已迟。"
        ], 
        "title": "自怜", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "夜来风雨震春雷，欹壁危楼势欲摧。", 
            "红杏满园新笋茁，草虫启户一徘徊。"
        ], 
        "title": "春日感事二首 其一", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "残雪零冰已荡然，桃花流水涨前川。", 
            "急流倘没滩头穴，蚁命何妨不苟全。"
        ], 
        "title": "春日感事二首 其二", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "分明瀛海涌瀛寰，绿树红楼错落间。", 
            "借问此图谁绘得，小神仙写自家山。"
        ], 
        "title": "题青岛海滨长卷四首 其一", 
        "type": "绝句", 
        "yun": "删"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "十手倾将万斛珠，安排琼玉嵌珊瑚。", 
            "如斯景物如斯画，摩诘诗中曾有无？"
        ], 
        "title": "题青岛海滨长卷四首 其二", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "东邻西舍昔频窥，今日无双完璧归。", 
            "玉体横斜花作被，天闱海榻尽生辉。"
        ], 
        "title": "题青岛海滨长卷四首 其三", 
        "type": "绝句", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "描将惯钓常游地，吐出深怀挚爱情。", 
            "是画是诗是瑰宝，展看行使百城倾。"
        ], 
        "title": "题青岛海滨长卷四首 其四", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "一鉴沧浪喜乍逢，娟娟秋水映芙蓉。", 
            "人间今只相如在，空对寒花想旧容。"
        ], 
        "title": "题鲍心荃木芙蓉画幅", 
        "type": "绝句", 
        "yun": "冬"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "殷勤慰藉似平时，死别生分了不知。", 
            "最是梦回人失所，泪倾如雨枕边滋。"
        ], 
        "title": "连夜得有关晓因之梦八首 其一", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "只道姗姗未即回，迎门一刻几徘徊。", 
            "梦醒始悟人千古，但见檀箱贮劫灰。"
        ], 
        "title": "连夜得有关晓因之梦八首 其二", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "独自施施从外来，望门不见旧楼台。", 
            "如何室与人同毁，梦里惊呼梦醒哀。"
        ], 
        "title": "连夜得有关晓因之梦八首 其三", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "归来百物荡然空，楼馆萧条似冷宫。", 
            "不省人随群玉烬，梦中犹是索冥鸿。"
        ], 
        "title": "连夜得有关晓因之梦八首 其四", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "不知是梦忽将迎，喜极翻疑且暗惊。", 
            "如玉分明烟化尽，问君何术得回生？"
        ], 
        "title": "连夜得有关晓因之梦八首 其五", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "抱头忍视病形容，忽悟人惟梦里逢。", 
            "号泣相持怕醒梦，醒时欲索便无从。"
        ], 
        "title": "连夜得有关晓因之梦八首 其六", 
        "type": "绝句", 
        "yun": "冬"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "那知仍是梦中人，只道如仙现厥身。", 
            "从此红颜能永驻，世间不更有残春。"
        ], 
        "title": "连夜得有关晓因之梦八首 其七", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "醒时欲睡睡时醒，夜夜相寻梦几经。", 
            "安得有生常入梦，与君如影不离形。"
        ], 
        "title": "连夜得有关晓因之梦八首 其八", 
        "type": "绝句", 
        "yun": "青"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "十年九不到西湖，今日重来相识无？", 
            "犹有同游诸伴侣，孤山休笑我身孤。"
        ], 
        "title": "重游西湖杂写十四首 其一", 
        "type": "绝句", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "满目湖山淑气滋，迎风细柳繫人思。", 
            "春波不见惊鸿影，老树空馀宿凤枝。"
        ], 
        "title": "重游西湖杂写十四首 其二", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "惆怅胸怀且暂开，品评西子独登台。", 
            "心舒眉展容光好，知尔身经解放来。"
        ], 
        "title": "重游西湖杂写十四首 其三", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "停匀明媚本天生，贴锦簪花绰约成。", 
            "今日新妆除旧染，红旗碧宇更倾城。"
        ], 
        "title": "重游西湖杂写十四首 其四", 
        "type": "绝句", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "一变朝颦夕捧风，也来增产学农工。", 
            "栽成粮秣连山碧，锻出钢花映水红。"
        ], 
        "title": "重游西湖杂写十四首 其五", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "细浣冰纱织绮罗，本来之子慧心多。", 
            "苏湘刺绣名家画，摩绘如真凭一梭。"
        ], 
        "title": "重游西湖杂写十四首 其六", 
        "type": "绝句", 
        "yun": "歌"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "休言倾国且倾家，浪掷多金满种花。", 
            "赏罢芳菲酿香水，愈能自给愈风华。"
        ], 
        "title": "重游西湖杂写十四首 其七", 
        "type": "绝句", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "朝朝旧样换新妆，万众倾心为汝忙。", 
            "总是将来光景好，不须把笔更评章。"
        ], 
        "title": "重游西湖杂写十四首 其八", 
        "type": "绝句", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "停车便上木兰舟，山曲湖心更纵游。", 
            "听鸟观鱼品佳茗，不争日夕不归休。"
        ], 
        "title": "重游西湖杂写十四首 其九", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "开罢山茶与玉兰，碧桃湖畔又阑干。", 
            "欲归更向西园去，争看东风拥牡丹。"
        ], 
        "title": "重游西湖杂写十四首 其十", 
        "type": "绝句", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "两日如梭六校穿，勤工俭学管窥全。", 
            "女师旧舍知何处，未吊遗踪亦泫然。"
        ], 
        "title": "重游西湖杂写十四首 其十一", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "青山碧水送将归，莫怪唏嘘泪欲挥。", 
            "栩栩难忘昨夜梦，花明柳媚蝶双飞。"
        ], 
        "title": "重游西湖杂写十四首 其十二", 
        "type": "绝句", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "带得西湖未老春，渡江迢递过天津。", 
            "南桃北杏花多少，万里归车一路新。"
        ], 
        "title": "重游西湖杂写十四首 其十三", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "归来惘惘对遗灰，奚必私营土一抔。", 
            "盍亦焚骸南运去，孤山同壅瞰湖梅。"
        ], 
        "title": "重游西湖杂写十四首 其十四", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "满园春色趁东风，鹤发童颜白映红。", 
            "芍药盛开形势好，老人心亦与花同。"
        ], 
        "title": "观赏芍药", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "诗人心事复如何，为国欣然发浩歌。", 
            "莫道飞萤光咫尺，也随日月照山河。"
        ], 
        "title": "题张殊明飞萤集", 
        "type": "绝句", 
        "yun": "歌"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "不期青女忍相欺，老圃新枝竞吐奇。", 
            "秋色还如春色好，西风莫漫撼东篱。"
        ], 
        "title": "咏菊二首 其一", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "嫩红老紫百千盆，蟠错如虬况有根。", 
            "为證明年花更艳，手题诗句待重温。"
        ], 
        "title": "咏菊二首 其二", 
        "type": "绝句", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "汗浃衣襟为订诗，尧峰情意我心知。", 
            "桃花潭水深难比，岂仅推敲一字师。"
        ], 
        "title": "柬汪旭老二首 其一", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "拜嘉先读北飞书，愧我龙钟礼意疏。", 
            "明日灵前陈凤吹，泣哦题句感何如。"
        ], 
        "title": "柬汪旭老二首 其二", 
        "type": "绝句", 
        "yun": "鱼"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "为定推敲订鲁鱼，高情又见曲园俞。", 
            "知差杜李逾千里，展诵题辞愧有馀。"
        ], 
        "title": "柬俞平老二首 其一", 
        "type": "绝句", 
        "yun": null
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "荒台凤管积尘深，拂拭凭君正五音。", 
            "逝者有知应伴我，吹俱声泪感同心。"
        ], 
        "title": "柬俞平老二首 其二", 
        "type": "绝句", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "东风常拂海之隈，玉女威棱安在哉？", 
            "苍翠成堆红错落，五羊城是百花台。"
        ], 
        "title": "喜抵广州三首 其一", 
        "type": "绝句", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "浩气冲霄贯彩虹，玄天枉鼓不周风。", 
            "依然北地胭脂艳，南国还多一品红。"
        ], 
        "title": "喜抵广州三首 其二", 
        "type": "绝句", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "顿教珠海尽成春，兰菊梅桃一夕陈。", 
            "大地都须红紫著，休嫌冒险怪花神。"
        ], 
        "title": "喜抵广州三首 其三", 
        "type": "绝句", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "白云万顷似铺绵，云隙低徊瞰海田。", 
            "老燕祇今馀只影，高飞又自向南天。"
        ], 
        "title": "飞渡琼州海峡", 
        "type": "绝句", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "视无踪影听无音，空向天涯海角寻。", 
            "绝似偕游同命地，绿波但照石如林。"
        ], 
        "title": "在榆林游览天涯海角", 
        "type": "绝句", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "倾盆暴雨忽淋头，咫尺骄阳仍照楼。", 
            "悟得夏云才一片，雹棱应不碍秋收。"
        ], 
        "title": "翌日郊行遇雨口占", 
        "type": "绝句", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "菊花有信未吾欺，海国今秋亦挺奇。", 
            "不怕西风如箭镞，何愁东道撤藩篱。"
        ], 
        "title": "菊花二首（用去秋咏菊原韵） 其一", 
        "type": "绝句", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言绝句", 
        "text": [
            "难损花枝难损盆，更多土壤更多根。", 
            "园庭行见春苗长，霜露无如地气温。"
        ], 
        "title": "菊花二首（用去秋咏菊原韵） 其二", 
        "type": "绝句", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "秋风沪海独栖迟，春到江南未有诗。", 
            "千里莺花徒自闹，一庭烟景为谁滋。", 
            "酴醾熟酒逢寒食，桃李新枝胜旧时。", 
            "树愈芳菲人愈瘦，碧池相映影参差。"
        ], 
        "title": "寒食留园感事二首 其一", 
        "type": "律诗", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "四愁未共春冰解，百感翻因寒食煎。", 
            "人面红桃空掩映，子枝绿叶易葱芊。", 
            "重来崔护知何日，一去司勋定几年。", 
            "难得留园留片刻，东风莫漫妒吟鞭。"
        ], 
        "title": "寒食留园感事二首 其二", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "自诩翩翩九万鹏，蓬莱屡欲好风乘。", 
            "妄投徒惹花枝笑，长叹翻教燕子憎。", 
            "莫更随鸦悲彩凤，祇应茹素学孤僧。", 
            "艳情绮语从今忏，好为蒙童竭所能。"
        ], 
        "title": "自忏", 
        "type": "律诗", 
        "yun": "蒸"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "凤吹鸾吟寂几年，无端焦尾更张弦。", 
            "河洲已绝参差荇，江渚还生灼烁莲。", 
            "纵得清渠非海水，祇应巫峡是云天。", 
            "诗情有似花争发，绮语何妨续百篇。"
        ], 
        "title": "凤吹二十四首 其一", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "吴淞江畔昔相过，但觉明眸一盼多。", 
            "那得死灰仍著火，断无止水更扬波。", 
            "故巢况有鸠先佔，破网难将珊屈罗。", 
            "如缕情丝刀斩绝，不教重缠玉枝柯。"
        ], 
        "title": "凤吹二十四首 其二", 
        "type": "律诗", 
        "yun": "歌"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "姑苏端的是姑苏，南陌春回草又敷。", 
            "有轨车通黄歇浦，隔墙光耀绛龙珠。", 
            "小廊朝访停芳躅，曲巷宵征劳玉趺。", 
            "始觉送迎长不足，时非假日便羁孤。"
        ], 
        "title": "凤吹二十四首 其三", 
        "type": "律诗", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "玄圃琼苗次第栽，卜邻且喜傍瑶台。", 
            "仍疑沧海波无定，未信巫山云便开。", 
            "项练穿心朝试赠，手书缄梦夜深裁。", 
            "从兹日日劳青鸟，密意殷勤飞去来。"
        ], 
        "title": "凤吹二十四首 其四", 
        "type": "律诗", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "南园北陌访吴趋，宝马香车得共驱。", 
            "命相妄谈披玉掌，疲劳伪托傍金躯。", 
            "漫交履舄西窗夜，疾舐胭脂东壁隅。", 
            "不怪明珠投掷浪，竟蒙解佩答庸愚。"
        ], 
        "title": "凤吹二十四首 其五", 
        "type": "律诗", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "申春江是女仙坛，密约居然降彩鸾。", 
            "北站车迎花馥郁，东方云拥月团圞。", 
            "攻心不碍身仍守，抱璞谁知璧尚完。", 
            "无奈相逢无奈别，赠行还襭紫罗兰。"
        ], 
        "title": "凤吹二十四首 其六", 
        "type": "律诗", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "原知阿阁早栖鸦，未拟夭桃宜尔家。", 
            "难得真诚金不换，最怜峻洁玉无瑕。", 
            "湘莲纵逐新潮长，楚棘还如春笋加。", 
            "但愿相思同洒泪，来身滋作并头花。"
        ], 
        "title": "凤吹二十四首 其七", 
        "type": "律诗", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "未雨先教俗震惊，疑云更使众猜评。", 
            "南窗月姊申申詈，北苑风姨猎猎鸣。", 
            "狐已现形传虐谑，梅甘作妾毁钟情。", 
            "西行待掬秦淮水，和泪将羞一洗清。"
        ], 
        "title": "凤吹二十四首 其八", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "屏围叠嶂镜开湖，潜访仙踪入画图。", 
            "祝福双双参玉佛，盟心一一矢金乌。", 
            "莲舟并渡桥非断，鹤径同穿山不孤。", 
            "祇觉天台难久恋，姗姗归去泪沾襦。"
        ], 
        "title": "凤吹二十四首 其九", 
        "type": "律诗", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "沪海攀留不觉秋，轻装泣别独西游。", 
            "朝朝鸟语调莺舌，夜夜风声撼石头。", 
            "亦愿蜡灰从此冷，又愁雁帛有时休。", 
            "踟蹰进退真无那，始信抽刀难断流。"
        ], 
        "title": "凤吹二十四首 其十", 
        "type": "律诗", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "翠筱玲珑拟舜英，江花江草旧知名。", 
            "却嫌形远声徒迩，欲使心坚迹并明。", 
            "当晓闻鸡期莫逆，即因为蒂待交并。", 
            "私更小字私相唤，舍此良无可慰情。"
        ], 
        "title": "凤吹二十四首 其十一", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "去鲤来鸿意愈真，红情白话语推陈。", 
            "偶因小恙停书札，便尔多心疑鬼神。", 
            "风露通宵驰远道，江山绝代速伊人。", 
            "秣陵草草还离别，旋悔辛劳苦病身。"
        ], 
        "title": "凤吹二十四首 其十二", 
        "type": "律诗", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "于飞燕燕语空传，海角江干各一椽。", 
            "无计将泥筑新垒，妄图衔石塞深渊。", 
            "迎春姑涉梁鸿水，解渴徒烹慧照泉。", 
            "历遍九峰还别去，单形只影两依然。"
        ], 
        "title": "凤吹二十四首 其十三", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "愁压花枝恨不禁，閒霜杂雪又相侵。", 
            "吴姬剪挺吹毛刃，越女笳陈逆耳音。", 
            "忤俗原难叨恕宥，论情谁复别贞淫。", 
            "冷嘲热逼催成病，痛彻玲珑西子心。"
        ], 
        "title": "凤吹二十四首 其十四", 
        "type": "律诗", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "雁行两翼本同风，防护原知具苦衷。", 
            "为恐鹓雏栖枳棘，便将蜗舍作牢笼。", 
            "一拳欲掣丝先断，百计还谋媒别通。", 
            "形迹锢藏消息杳，教从何处索冥鸿。"
        ], 
        "title": "凤吹二十四首 其十五", 
        "type": "律诗", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "天教蓦地爱芽萌，两意坚于铁铸成。", 
            "若道漆分胶易解，除非鹣死鲽无生。", 
            "淋漓啮指毫含血，恸哭陈辞纸有声。", 
            "可奈书成难寄达，凭轩泪眼夜空睁。"
        ], 
        "title": "凤吹二十四首 其十六", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "千里迢遥堇子江，忽传幽谷锁无双。", 
            "押衙慨任衔书鸟，磨勒飞瞒守户尨。", 
            "且喜归途仍巧遇，从知历劫未轻降。", 
            "东风付与周郎便，赍返如初心一腔。"
        ], 
        "title": "凤吹二十四首 其十七", 
        "type": "律诗", 
        "yun": "江"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "佯示绝交得自由，白门春老更淹留。", 
            "匡扶每假云英力，攻取还叨赵胜谋。", 
            "一夕话教先断腕，百年身勖起从头。", 
            "图穷亦苦无他计，忍斫残枝待麦秋。"
        ], 
        "title": "凤吹二十四首 其十八", 
        "type": "律诗", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "强教盲目早联婚，纵曰无辜实寡恩。", 
            "快剪欲将缡遽绝，旧枝顾有子多存。", 
            "容随松菊依三径，悉索锱铢安一门。", 
            "七去而今开创例，负人负我任评论。"
        ], 
        "title": "凤吹二十四首 其十九", 
        "type": "律诗", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "毕竟京江填鹊桥，双星燕尔会中宵。", 
            "金山石署三生约，铁瓮城扃一代娇。", 
            "除却云英无月老，若非阮肇鲜宾僚。", 
            "真情人作真情事，缛节繁文原可饶。"
        ], 
        "title": "凤吹二十四首 其二十", 
        "type": "律诗", 
        "yun": "萧"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "不堪众矢集榆枋，直欲操戈鬨一堂。", 
            "平地风波传密电，中宵狼狈走殊方。", 
            "送行多谢白门柳，唤渡徒携黄竹箱。", 
            "明是轻车驰直北，却言买棹指扶桑。"
        ], 
        "title": "凤吹二十四首 其二十一", 
        "type": "律诗", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "蹀躞文禽集上京，西山北海辍飞鸣。", 
            "名愁梁苑时贤识，迹向燕台僻处行。", 
            "敢怨亲朋睁冷眼，祇惭穷饿误多情。", 
            "梦中啼唤佳人杳，仙客依然夜夜惊。"
        ], 
        "title": "凤吹二十四首 其二十二", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "路绝囊空何所归，无归人幸两无违。", 
            "鸳原同命甘双殉，蝶纵离魂亦并飞。", 
            "难得遥天驰羽翰，顿教长夜睹熹微。", 
            "载将一舸南溟去，不计家山是与非。"
        ], 
        "title": "凤吹二十四首 其二十三", 
        "type": "律诗", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "共拚福命各抛家，同向天涯与海涯。", 
            "异域苦缔唯爱果，殊方滋长再生花。", 
            "从教有日长流火，不更无题浪吐葩。", 
            "血泪永留哀艳迹，斑斑遍体映衣纱。"
        ], 
        "title": "凤吹二十四首 其二十四", 
        "type": "律诗", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "任他跋浪吼长鲸，抵死相偕便不惊。", 
            "一舸烟波将绝代，百年身世属多情。", 
            "天吴与助鲲鹏化，海若同闻鸾凤鸣。", 
            "翻笑夷光随范蠡，五湖千里小经行。"
        ], 
        "title": "赴菲太平洋船中示晓因", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "嵯峨冠冕贝编排，绰约衣裳霓剪裁。", 
            "天上虬螭纡法驾，云中箫鼓会瑶台。", 
            "九华宝座双珠并，万众欢颜一夕开。", 
            "若果和平招可致，群仙何惜踏歌来。"
        ], 
        "title": "嘉年华会和平仙子之表演戏志以诗", 
        "type": "律诗", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "未逐王师事北征，喜闻马到庆功成。", 
            "中原可餍来苏望，薄海同张挞伐声。", 
            "敢诩谈兵言必中，深惭见猎眼空睁。", 
            "百千万纸传连捷，于役惟堪笔阵横。"
        ], 
        "title": "革命军北伐，颇以未克投笔相从为憾", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "祖国连朝传捷报，王师指日定中原。", 
            "江南已托旌旗庇，海外如闻箪食喧。", 
            "便捲诗书辞祖饯，却携妻子伴春暄。", 
            "重洋一舸言归速，满地莺花认故园。"
        ], 
        "title": "将离菲归国", 
        "type": "律诗", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "东风忽作北风吹，青帝偏施黑帝威。", 
            "虎虎猛于秋肃杀，花花落似雪纷飞。", 
            "红消紫散天如晦，雨覆云翻事尽非。", 
            "千里江南嗟易暴，黯然无语悔言归。"
        ], 
        "title": "苦感暮春骤寒", 
        "type": "律诗", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "体贴年来渐入微，相依底事忽相违。", 
            "无端烽火连天逼，便尔文鸳各地飞。", 
            "人去空庭春寂寂，鸟啼寒食雨霏霏。", 
            "京华差幸安如故，陌上花开归不归？"
        ], 
        "title": "一二八后函鄞江，速晓因回京", 
        "type": "律诗", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "海阙云关次第开，潜龙举首梦初回。", 
            "推将霞被千层起，吐出骊珠一颗来。", 
            "三楚有山皆仰望，百蛮无树不低徊。", 
            "愿教火德从兹旺，万里阴霾为尽摧。"
        ], 
        "title": "登南岳祝融峰观日出，次王灵根韵", 
        "type": "律诗", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "不见桃花芳满林，载途风雨怅秋深。", 
            "犹闻鸡犬疑真假，便访溪山认古今。", 
            "耕织本来难自给，干戈焉往不相寻。", 
            "贻谋欲怪秦先世，避乱曾无戡乱心。"
        ], 
        "title": "雨中入桃源", 
        "type": "律诗", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "体愈丰盈心愈慈，未临先听笑声驰。", 
            "居家情洽邻家妇，课子功超童子师。", 
            "义以待人惟己力，爱徒俘我见卿痴。", 
            "莫言迟暮芳菲减，曾母梁妻又一时。"
        ], 
        "title": "慰晓因", 
        "type": "律诗", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "今岁东风计太差，早催桃李竞芳华。", 
            "谁知一夜纷纷雪，压倒千山藉藉花。", 
            "白色果然成恐怖，红颜难免供嗟呀。", 
            "但教气转春仍好，满地争萌百谷芽。"
        ], 
        "title": "春分前夕大雪（为被围攻失利者作）", 
        "type": "律诗", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "莫道婵娟易变迁，纵然残缺亦相怜。", 
            "人生几见长圆月，侬意原如不尽天。", 
            "鸳侣惊飞伤往事，花枝笑倚忆当年。", 
            "创痕泪渍斑斑在，绮貌奇情心永镌。"
        ], 
        "title": "晓因望后对月有感再慰以诗", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "劳人草草上劳山，观石听泉未是閒。", 
            "乱涧不容流水住，断崖但许夜猿攀。", 
            "多年作伴从游少，片刻探幽得句悭。", 
            "自笑回车如泻瀑，匆匆又窜向人间。"
        ], 
        "title": "与晓因乘汽车偕游劳山半日", 
        "type": "律诗", 
        "yun": "删"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "楚雨巫云梦未温，又随鲸舰过夔门。", 
            "峡长滩险愁无限，国破家亡命仅存。", 
            "间道关山穷万里，故园尸骨恸千村。", 
            "但教早日平强虏，身世安危何足论。"
        ], 
        "title": "入川过夔门", 
        "type": "律诗", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "玳梁海燕梦难温，一样春风白下门。", 
            "献岁寒梅谁得赏，入时新柳几何存。", 
            "江山不速无家客，烟雨空怀负郭村。", 
            "但得寇平归去早，园荒井废更休论。"
        ], 
        "title": "忆南京叠过夔门诗韵二首 其一", 
        "type": "律诗", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "南朝痛史老犹温，风雨巴山夜闭门。", 
            "金粉飘零三月尽，关河破碎几人存？", 
            "花开问是谁家土？", 
            "日暮欲归何处村？", 
            "亦信佳兵终必衄。", 
            "故园松菊不堪论。"
        ], 
        "title": "忆南京叠过夔门诗韵二首 其二", 
        "type": "律诗", 
        "yun": null
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "飞来青鸟句犹温，不碍巫夔云罨门。", 
            "纸短每嫌消息少，辞真自有古风存。", 
            "舅贤甥俊依千里，母老妻单各一村。", 
            "无路可投平寇策，怜君如我把诗论。"
        ], 
        "title": "叠韵酬戴应观甥舅自汉口见寄诗", 
        "type": "律诗", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "巴山深处忆家山，九月江村血染丹。", 
            "秋水长天归路阻，晚枫衰柳夕阳残。", 
            "壁间林壑探尤美，纸上桃源保亦难。", 
            "莫遣又随峨舸去，画图好作版图看。"
        ], 
        "title": "题刘文渊江村秋霁长幅", 
        "type": "律诗", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "巴江日日水流东，魂隔千山梦未通。", 
            "那得安居孤岛久，应悲不见九州同。", 
            "年华风烛经奇变，世路干戈许令终。", 
            "漫忆晤言春满坐，梁台烟景本来空。"
        ], 
        "title": "悼李翁厥庵（方来）老死沪寓", 
        "type": "律诗", 
        "yun": "东"
    }, 
    {
        "author": "何昭", 
        "era": "近现代", 
        "subtype": "七言绝句", 
        "text": [
            "屯田生小玉为胎，文采翩翩一代才。", 
            "磨剑十年无所遇，分湖打桨赋归来。"
        ], 
        "title": "题亚子分湖旧隐图二首 其一", 
        "type": "绝句", 
        "yun": "灰"
    }, 
    {
        "author": "何昭", 
        "era": "近现代", 
        "subtype": "七言绝句", 
        "text": [
            "欲访疏香感万端，湖烟湖水画中看。", 
            "诗人有妇堪偕隐，不减当年叶小鸾。"
        ], 
        "title": "题亚子分湖旧隐图二首 其二", 
        "type": "绝句", 
        "yun": "寒"
    }, 
    {
        "author": "何金江", 
        "era": "近现代", 
        "subtype": "七言绝句", 
        "text": [
            "枉却今年好景春，一春草草笑劳人。", 
            "座中添得联吟客，结到诗缘未了因。"
        ], 
        "title": "赠张相臣诗四首 其一", 
        "type": "绝句", 
        "yun": "真"
    }, 
    {
        "author": "何金江", 
        "era": "近现代", 
        "subtype": "七言绝句", 
        "text": [
            "重读诗编古锦囊，诵来口角有余香。", 
            "挥毫不让如椽笔，珍重原宜什袭藏。"
        ], 
        "title": "赠张相臣诗四首 其二", 
        "type": "绝句", 
        "yun": "阳"
    }, 
    {
        "author": "何金江", 
        "era": "近现代", 
        "subtype": "七言绝句", 
        "text": [
            "吐气芬芳洵若兰，清词丽句靡经看。", 
            "一函催起吟诗兴，且喜侬参李杜禅。"
        ], 
        "title": "赠张相臣诗四首 其三", 
        "type": "绝句", 
        "yun": null
    }, 
    {
        "author": "何金江", 
        "era": "近现代", 
        "subtype": "七言绝句", 
        "text": [
            "委曲心怀当八行，未堪大雅一丹黄。", 
            "羡君座上多词客，胜我书佣老故乡。"
        ], 
        "title": "赠张相臣诗四首 其四", 
        "type": "绝句", 
        "yun": "阳"
    }, 
    {
        "author": "何金江", 
        "era": "近现代", 
        "subtype": "七言绝句", 
        "text": [
            "自牧虽卑道未卑，持身涉世顺天时。", 
            "何堪滥厕吹竽里，泌水衡门可乐饥。"
        ], 
        "title": "和树筠先生自嘲诗", 
        "type": "绝句", 
        "yun": "支"
    }, 
    {
        "author": "何金江", 
        "era": "近现代", 
        "subtype": "七言绝句", 
        "text": [
            "冰雪襟情暑不侵，竹深地接百花深。", 
            "凭栏细读牺经句，恰得勿疑朋盍簪。"
        ], 
        "title": "和树筠先生种花诗 其一", 
        "type": "绝句", 
        "yun": "侵"
    }, 
    {
        "author": "何金江", 
        "era": "近现代", 
        "subtype": "七言绝句", 
        "text": [
            "水光岚气两相侵，楼阁人家春自深。", 
            "多少芳菲休斗艳，琼林只取一枝簪。"
        ], 
        "title": "和树筠先生种花诗 其二", 
        "type": "绝句", 
        "yun": "侵"
    }, 
    {
        "author": "何金江", 
        "era": "近现代", 
        "subtype": "七言绝句", 
        "text": [
            "猫语曾闻事不稀，登科并兆识妖非。", 
            "有时鼠将宣威号，更上云梯似奋飞。"
        ], 
        "title": "和树筠先生双猫对语诗", 
        "type": "绝句", 
        "yun": "微"
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "访雪故人深处，郭外轻舟到。", 
            "名山叠唱都愁悄。", 
            "念宦海沈沈，胜云杳杳。", 
            "黯且笑。", 
            "慨悲欢、境迁情巧。", 
            "时经早。", 
            "玉台愁抱。", 
            "过眼欺同调。", 
            "神龙见首曾相告。", 
            "殆缺瓯完璧，四贤不少。", 
            "自休恼。", 
            "延真赏、恁人乐道。"
        ], 
        "title": "隔帘听 杨龙友、王烟客、恽香山、张尔唯为杨无补画卷，次柳屯田韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "一片流霞，十分春色，芳菲无限娇妍。", 
            "最怕花风摧妒，飘碎朱钿。", 
            "掩映绿杨影畔，依偎红板桥边。", 
            "料刘郎前度，崔护重来，几许留连。", 
            "绽枝灼灼，解语依依，东墙窥宋当年。", 
            "赢得天台寻梦，玉洞迷仙。", 
            "堪念香君溅扇，凭将园客传笺。", 
            "看秾华经雨，盈姿浥露，多少缠绵。"
        ], 
        "title": "雨中花慢 恽南田雨洗桃花图", 
        "type": "词", 
        "yun": "先"
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "凌驾三王，平视恽吴，画圣自传。", 
            "忆秋风归棹，莼鲈信美，春江晓别，师友留连。", 
            "一样荆关舒腕底，殆摩诘、前身穷妙诠。", 
            "神往处，把淋漓墨沈，化尽云烟。", 
            "当年。", 
            "小窗共对，定寒喧事了，抵掌眉轩。", 
            "听蛩啼声切，远怀六一，月明杯满，遥想青莲。", 
            "记得桃花庵里句，待知己、重逢离绪宣。", 
            "无限感，听沧桑几换，不负林泉。"
        ], 
        "title": "沁园春 王石谷写六如诗意图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "北郭连云，东临契水，兰堂雪快霞晴。", 
            "飞燕巢梁，差池几度曾惊。", 
            "梧桐秋雨铜驼泣，早尘空、金谷无声。", 
            "剩荒陵。", 
            "何处垂杨，那里流莺。", 
            "废园乔木言兵厌，怅辋川图咏，太白诗盟。", 
            "何日重来，春风拾翠盈盈。", 
            "平泉花事西州泪，洒閒愁、枉是多情。", 
            "切眸凝。", 
            "缨濯沧浪，锦绣吴城。"
        ], 
        "title": "高阳台 柳遇画王玄珠兰雪堂图卷", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "庭前月外。", 
            "习习凉飙退。", 
            "银汉薄，秋云碎。", 
            "心麻拈络索，思绮分罗带。", 
            "谁伴我，玲珑石丈无言对。", 
            "梦逐欢娱会。", 
            "顾影愁青盖。", 
            "无限感，琴尊在。", 
            "不堪回首处，那日风情改。", 
            "人独立，秋心万叠天如海。"
        ], 
        "title": "千秋岁 金红鹅美人秋思图，次秦淮海韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "玉关风露铜驼劫，湖山恋人如故。", 
            "碧院苔浓，红桥水暖，多少柔情芳绪。", 
            "开奁看取。", 
            "想雪屋芭蕉，尚余吟趣。", 
            "领略春光，沜东渔父笑容与。", 
            "烟波云树缥缈，自殷勤细写，应伴仙侣。", 
            "凤阁才多，鸳帏韵美，三十功名尘土。", 
            "团圞夜午。", 
            "正花满河阳，黛眉重妩。", 
            "凭展兰窗，画梁双燕语。"
        ], 
        "title": "齐天乐 钱叔美辋川图，为潘博山题", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "松壶悄隐閒无语。", 
            "夜深沈香炷。", 
            "翠山凝黛浴鸥波，点点真珠雨。", 
            "笔花轻舞如飞絮。", 
            "淡妆难重数。", 
            "画中碧浪可人来，问何处，曾逢否。"
        ], 
        "title": "洛阳春 钱叔美碧浪春晓图，次欧阳六一韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "天上摩诃碧落华。", 
            "春风吹满处，尽楞伽。", 
            "因缘优钵谪仙家。", 
            "芳菲回舞袖，幻云霞。", 
            "梦里神游画里赊。", 
            "琅环珠佩拥，七香车。", 
            "庄严旖旎思无邪。", 
            "姮娥真好事，散天花。"
        ], 
        "title": "散天花 改七香天女散花图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "文化源从拜比伦。", 
            "开来埃及继前尘。", 
            "万年后见小精神。", 
            "原始干戈争楚汉，零星金石胜周秦。", 
            "拓毫游戏古翻新。"
        ], 
        "title": "浣溪纱 颖拓埃及小造象，为郭仲易题", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "千秋万岁。", 
            "寿比南山翠。", 
            "瞻望期颐星见，金母笑，雷婆会。", 
            "佳气。", 
            "笼奕世。", 
            "阶前兰与桂。", 
            "莫道閤家欢庆，天下共，祝人瑞。"
        ], 
        "title": "月当窗 雷母孙太夫人百岁正寿，庚寅十月", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "星斗文章，罗腕底、江山咫尺。", 
            "谁不数、右丞诗意，探微词笔。", 
            "极目惊涛烟浪远，凝神秋水长天碧。", 
            "更岚光、晴翠湿红霞，无朝夕。", 
            "兴亡系，蛟龙蛰。", 
            "沧桑感，英雄息。", 
            "共金焦两点，鼎分峙立。", 
            "十万健儿曾鼓掌，三千珠履都生色。", 
            "想当年、旌旆话彭郎，成陈迹。"
        ], 
        "title": "满江红 王栩缘、陆廉夫二丈画小孤山双箑", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "正月维三，时逢望、花影周遭华屋。", 
            "群贤欣毕至，有蝶窥筵启，燕归帘触。", 
            "大朴云巢，名园水绘，千亩琅玕修竹。", 
            "年年沧江卧，镇呻吟膝抱，闭门茶熟。", 
            "更相约邻翁，布鞋芒杖，共锄黄独。", 
            "相如词赋速。", 
            "遇年少、宏奖时推毂。", 
            "早到处、弓衣争绣，秀句兰荃，每篇成、便惊凡目。", 
            "旧梦金梁月，谁会得、白头衷曲。", 
            "羡先泽留江国。", 
            "今古同庆，欢进儿孙蔬菽。", 
            "夜长又还秉烛。"
        ], 
        "title": "大酺 寿冒鹤亭丈八十，次周清真韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "烟浮翠霭，正萦纡秦路。", 
            "道是雄关马盘处。", 
            "对仙人露掌，缥缈情怀，应识尔、爱听玉泉飞雨。", 
            "莲花峰陡峙，百丈崖巉，不怕携筇自来去。", 
            "招月玩，把云囊，画稿搜罗，纵一例、荆关摹取。", 
            "为泰华、松风写真真，好开卷神移，壮游留住。"
        ], 
        "title": "洞仙歌 题夏吷庵丈画华山图，次辛稼轩韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "秾华朝露，今昔低徊，怨怀似说。", 
            "画角黄昏，青镫黯淡愁万叠。", 
            "忆到斜日西山，付野烟微抹。", 
            "寒食东风，断肠芳草啼鴂。", 
            "花外魂归，问离情、甚时悽切。", 
            "小帘摇曳，惊听敲窗乱叶。", 
            "可许今宵重梦，剩半弓残月。", 
            "偷理相思，凤笺和泪盈箧。"
        ], 
        "title": "华胥引 遐庵梦忆图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "谩吹玉笛倚西风。", 
            "看尊前、琼树青葱。", 
            "尘世几知音，空教送目飞鸿。", 
            "留连处、唾碧吟红。", 
            "愁怀感、春思三源泻峡，淡日房栊。", 
            "更凌云气概，独酌万花浓。", 
            "胸中。", 
            "新词乍填就，翻别调、换羽移宫。", 
            "人海小园林，冷月遍照香茸。", 
            "问旂亭、赌句谁工。", 
            "玉山倒、休论文章九命，食粟千钟。", 
            "对悬厓浅醉，霜叶笑人慵。"
        ], 
        "title": "高山流水 吴瞿安霜厓填词图，次吴梦窗韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "大江东去，高城北望，愁萦旧梦宣华。", 
            "魂断夜潮，神游故国，那堪满目尘沙。", 
            "禁骑逐羊车。", 
            "对青镫无语，霜鬓寻加。", 
            "怕问中原，不知今日是谁家。", 
            "还听隐隐悲笳。", 
            "念离宫淡月，上苑凄花。", 
            "一片素怀，千行别泪，伤心只自堪嗟。", 
            "山外夕阳斜。", 
            "想茂陵烟树，空老啼鸦。", 
            "叶乱长安，凤楼何处恨无涯。"
        ], 
        "title": "望海潮 沈寐叟海日楼图，次秦淮海韵", 
        "type": "词", 
        "yun": "麻"
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "记清华望硕，蔼然里，又澄明。", 
            "自小隐槎南，桑麻野处，篱竹成屏。", 
            "书城。", 
            "拥千万卷，卧优游、彷佛踏春坰。", 
            "逸少雪晴快色，辋川雨画生声。", 
            "神盈。", 
            "老眼常青。", 
            "随屣敝，倒曾迎。", 
            "惯笑语、妙展珠辞藻吐，玉管云横。", 
            "閒情。", 
            "论今古事，每金泥、石屑数如倾。", 
            "十载萦回旧梦，一樽举酹王酲。"
        ], 
        "title": "木兰花慢 悼王栩缘丈，次柳屯田韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "词人何往。", 
            "金马桥边，空有惆怅。", 
            "基废却情多，送年年、春风柳浪。", 
            "帘栊依旧，且谩认、石芝重赏。", 
            "凝想。", 
            "凭画阑、一饷愁惘。", 
            "回看数行剩稿，尽当时、旂亭快唱。", 
            "讳说相思，按入丝栏魂荡。", 
            "玉管花飞，碧笺波荡。", 
            "冷红书幌。", 
            "閒打桨。", 
            "南湖共听悽响。"
        ], 
        "title": "石湖仙 郑大鹤词稿", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "金粉名园，玉虹佳丽，洞天几许行程。", 
            "望红尘麦秀，遍断陌芜青。", 
            "叹公子、年华耄矣，素怀离客，空梦销兵。", 
            "对梅花零落，年年哀赋江城。", 
            "广陵嗣响，恁秋风、涛汛多惊。", 
            "恨旧梦难贪，新愁又惹，消受无情。", 
            "纵得砉然长啸，横江下、独鹤声声。", 
            "镇东南词脉，迦陵低拜先生。"
        ], 
        "title": "扬州慢 冒鹤亭水缋庵填词图，次姜白石韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "谁家玉照旧亭台。", 
            "那时栽。", 
            "甚时开。", 
            "未识当时可有美人来。", 
            "红萼无言低首笑，招明月，意殷勤，劝举杯。", 
            "举杯。", 
            "举杯。", 
            "斗诗才。", 
            "雪作胎。", 
            "酒作媒。", 
            "罢也罢也罢不了，挝鼓声催。", 
            "更倚新腔吹笛谱江梅。", 
            "敢问西湖林处士，疏影里，暗香中，醉几回。"
        ], 
        "title": "江城梅花引 蔡巽堪师梅花草堂填词图", 
        "type": "词", 
        "yun": "灰"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "时节行当过荔枝，漫云消夏在江宜。", 
            "繁忧风雨天俄变，跌宕波澜力已疲。", 
            "对酒无端时一放，有身何故竟成遗。", 
            "休将真气供哀乐，久被旁人笑我痴。"
        ], 
        "title": "海角红楼作", 
        "type": "律诗", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "留无可住去何如，三日归途阅逝车。", 
            "心上残棋关定局，人间馀虑到燔书。", 
            "秋风摇落无南北，云气飞扬恣走趋。", 
            "寄语湛铨休感慨，要知穷海欠龙屠。"
        ], 
        "title": "客九龙之三日归装待发留别在港诸子并柬湛铨", 
        "type": "律诗", 
        "yun": null
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "兵火磨心梦又寻，故山文酒仰公深。", 
            "孤怀脉脉将何往，一水盈盈耐独吟。", 
            "天朴晚存谁得犯，笔风秋劲力为禁。", 
            "海天自是宽无际，隐几从渠患气淫。"
        ], 
        "title": "七月廿四日寄怀协老", 
        "type": "律诗", 
        "yun": "侵"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "十载琴心怨鹤知，杨花飘泊柳丝丝。", 
            "道傍愁立双蛾细，蕴蓄无穷儿女私。", 
            "诗能排恨还添恨，死自无知胜有知。", 
            "好句撩人人又醉，凄风苦雨步迟迟。"
        ], 
        "title": "天均酒次以诗见示事有同感怅然兴怀", 
        "type": "律诗", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "千呼万呼莫来迟，了了明妆合夜窥。", 
            "绝世容华珍一盼，无心明月恰相随。", 
            "蜂媒蝶使无由闹，菊影梅魂有点痴。", 
            "自去自来深自在，是真是幻勿轻疑。"
        ], 
        "title": "昙花", 
        "type": "律诗", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "谁为施朱发妙装，一湾流水贴斜阳。", 
            "枝头烂染征人血，秋色偏忴九月霜。", 
            "试问风流专汉殿，何如摇曳向江乡。", 
            "题诗总觉君痴绝，犹为唐宫说短长。"
        ], 
        "title": "红叶倒次友人韵赋寄", 
        "type": "律诗", 
        "yun": "阳"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "虫纷蚁乱绿阴垂，犹有红花暗自滋。", 
            "拥肿竟同樗栎大，婆娑未用惠庄知。", 
            "天年长保元何憾，世难频经亦一奇。", 
            "材与不材都莫问，蟠根裂石有馀姿。"
        ], 
        "title": "榕树", 
        "type": "律诗", 
        "yun": "支"
    }, 
    {
        "author": "佟绍弼", 
        "era": "近现代", 
        "subtype": "七言律诗", 
        "text": [
            "烽火珠河梦寐亲，一枝遥忆岭南人。", 
            "顶天立地夫何壮，奔电惊雷始作春。", 
            "燕吭莺簧歌岁月，虹光海日化精神。", 
            "风云阅尽筋弥健，谁敢花前下斧斤。"
        ], 
        "title": "英雄树", 
        "type": "律诗", 
        "yun": null
    }, 
    {
        "author": "何叔衡", 
        "era": "近现代", 
        "subtype": "七言绝句", 
        "text": [
            "身上征衣杂酒痕，远游无处不消魂。", 
            "此生合是忘家客，风雨登轮出国门。"
        ], 
        "title": "无题", 
        "type": "绝句", 
        "yun": "元"
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "鹤氅云边倚晓寒。", 
            "琴丝碧海为谁弹。", 
            "何曾仙佛无凭准，但惜人间解意难。", 
            "毫浣露，纸薰兰。", 
            "新词一卷托心肝。", 
            "吟成不倚筝琶和，声出烟霄缥缈间。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "闲行闲坐。稳寄心怀何处可。", 
            "意接羲轩。白日焚香只掩门。", 
            "疏襟遥照。四海冰丝孤此调。", 
            "粉蠹消磨。孰击铜壶与浩歌。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "放棹趁江晴。", 
            "帆稳风轻。", 
            "水分楚岸到吴城。", 
            "望见淞流才隔海，已近乡程。", 
            "短树远天横。", 
            "过雁行平。", 
            "金焦到眼忒分明。", 
            "偏是游丝牵着处，又动离情。"
        ], 
        "title": "浪淘沙 江上归舟", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "暗觉丝香近往还。", 
            "疏花斜出绿筠间。", 
            "一捻猩红秋日艳，有谁看。", 
            "清供为渠分片席，孤吟相对数微叹。", 
            "差胜虚庭风露广，夜深寒。"
        ], 
        "title": "山花子 山花忽开一枝，怜其晚秋无侣，摘供案头，为赋小词", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "沧海棋残，高楼笛罢，因谁立闲庭宇。", 
            "哀歌元自遣，可漫怨、玉笼鹦鹉。", 
            "风前吟伫。", 
            "便响震空山，年华非故。", 
            "伤心语。", 
            "零星掇拾，坠香尘土。", 
            "旧侣。", 
            "莲社迎人，傍双峰谈梦，笋将容与。", 
            "昙天须法曲，愿牙版消除柔语。", 
            "潮音如雨。", 
            "带几点龛花，飘来香树。", 
            "烟深处。", 
            "浓阴一片，啼鹃何许。"
        ], 
        "title": "翠楼吟 乌石山寺新结词社，示同社者", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "泛艳流波，纱帷掩映，朦胧晓睡方熟。", 
            "新凉乍袭罗衣，一角锦衾斜覆。", 
            "梳头任晚，看颓髻、如云堆绿。", 
            "隔画屏、秋影沉沉，幽绝几丛盆菊。", 
            "念独自、夜长添烛。", 
            "更病余、梦沉还续。", 
            "筠帘薄日横穿，玉柙丝风微触。", 
            "江南旧恨，尽伤心、翠眉重蹙。", 
            "任悄然、陡转醒来，一缕炉烟吹郁。"
        ], 
        "title": "东风第一枝 词社分咏，得“晓睡”题目", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "凄清空馆身孤寄，药鼎烟香。", 
            "罗帕脂香。", 
            "病里鳏鱼奈夜长。", 
            "幽吟苦语当年事，谁替思量。", 
            "待替思量。", 
            "今日悲风响白杨。"
        ], 
        "title": "采桑子 城南忆事二首，为先堂弟蔼亭作 其一", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "东风又送谁家去，蝴蝶身轻、几换花名。", 
            "莫怪应迟上耳生。", 
            "匆匆去也无端甚，忒怪无情。", 
            "那更秋清。", 
            "酒渴风寒懒不成。"
        ], 
        "title": "采桑子 其二", 
        "type": "词", 
        "yun": "庚"
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "几行疏柳带残蝉。", 
            "江秋况暮天。", 
            "晴何曾醉雨难眠。", 
            "愁来憎月圆。", 
            "晨花外，夕炉边。", 
            "兀兀坐耽禅。", 
            "离情无着又缠绵。", 
            "高楼闻暗弦。"
        ], 
        "title": "醉桃源 申江秋晚", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "楼心孤照。", 
            "月挂松颠小。", 
            "疏棂掩、不眠吟悄。", 
            "叹入秋意味，浑不似前年，耽诗滞酒，暗伤怀抱。", 
            "凉天客簟，休怜夜好。", 
            "荒鸡又、数啼难晓。", 
            "恁思多人瘦，辛苦盼相逢，却不道、玉颜衰老。"
        ], 
        "title": "玉梅令 江楼秋夜", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "翠帘垂，香篆尽，残夜自闻雨。", 
            "梦冷丝簧，旧鬓减如许。", 
            "簟波乍著微凉，了无人近，恰斜对、一花娟楚。", 
            "还忆取。", 
            "西风吹冷云鬟，疏星临雁渚。", 
            "却喜枯荷，留响同清苦。", 
            "直饶滴滴声声，阶前枕上，把旧恨、倩伊细诉。"
        ], 
        "title": "祝英台近 申江春夜闻雨", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "相爱如身。", 
            "相怜始是真。", 
            "两两牵肠镌骨，算古也、不多人。", 
            "愿心互亲。", 
            "莫求人绝尘。", 
            "只恐炉香窗月，些少分、是前因。"
        ], 
        "title": "霜天晓角 读《饮水词》", 
        "type": "词", 
        "yun": "真"
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "香瓯浣笔。", 
            "为赋君生日。", 
            "愁思连天归未得。", 
            "昨梦灯窗通夕。", 
            "娇儿拜母咿哑。", 
            "新衫髻子盘鸦。", 
            "为想薰香深坐，胆瓶新供莲花。"
        ], 
        "title": "清平乐 内子生日却寄", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "鸣蛩只为秋呜咽。罗窗暗恨何时歇。", 
            "一枕耐思量。将心消夜长。", 
            "蛾眉无用抹。怯见新来月。", 
            "密约负欢期。飘零知几时。"
        ], 
        "title": "菩萨鬘 申江寄小云", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "雁过天空书又误。", 
            "晓思憎花，夕思孤庭树。", 
            "醒醉商量无是处。", 
            "缄愁欲寄知何许。", 
            "巾上红冰弦上语。", 
            "修到灵仙，犹有伤离苦。", 
            "休去贪拈肠断句。", 
            "自家刻意思调护。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "柔风倦日，正开遍棠梨，零花谁主。", 
            "伤春有客，爱听素禽低语。", 
            "忙煞双飞燕侣。", 
            "惯掌上、回身娇舞。", 
            "有人洒酒花前，署作奁台香史。", 
            "眉妩。", 
            "筝床暗睹。", 
            "认旧宅新巢，锦书红缕。", 
            "分明相识，漫记赵家院宇。", 
            "为语楼前茂树。", 
            "莫遮断、珠帘疏处。", 
            "直饶自在回旋，趁取朝朝暮暮。"
        ], 
        "title": "双双燕 为陈敬如题《燕燕楼图》", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "剑影夜凄迷。", 
            "匣底龙吟尔许悲。", 
            "飘泊江湖甘独往，更迟。", 
            "雨打车檐露湿衣。", 
            "被酒倚青眉。", 
            "残烛心销醉不知。", 
            "明日云帆江上去，休嗤。", 
            "几见杨花惜别离。"
        ], 
        "title": "南乡子 海上歌筵，时将赴章门", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "雨声停又续，催花却懒，爱近客愁边。", 
            "锦衾宽半冷，梦绕春云，了不近香钿。", 
            "离忧易老，况离愁、苦向人缠。", 
            "道漫怨、江城多雨，无雨几曾眠。", 
            "灯前。", 
            "扉铃屧响，琐碎听来，绕栏干都遍。", 
            "人倦矣、芳春易晚，巢燕依然。", 
            "多情只是多离别，觅相思、海与云连。", 
            "炉篆瘦，怎生学得枯禅。"
        ], 
        "title": "渡江云 南昌夜起，客思悽然。赋寄内子岚屏", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "旋树才喧，排窗更厉，天公一噫难平。", 
            "万窍同号，不知何处先鸣。", 
            "悽钲怨铎都沉响，近深宵、瓦击垣倾。", 
            "梦频惊。", 
            "铁骑边驰，百万军声。", 
            "平生浩荡江湖兴，记飞涛千顷，孤舶曾听。", 
            "快意长风，犹疑鼓楫堪乘。", 
            "几时短发催人老，看飘花、春晚江城。", 
            "漫销凝。", 
            "招鹤扶摇，梦绕青冥。"
        ], 
        "title": "高阳台 南昌夜闻大风", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "水天平色，望琼瑶千里，江宽无岸。", 
            "穿破层云，力与寒争，飞小一行低雁。", 
            "思凭客路传缄札，怕字淡、不胜题怨。", 
            "好梅花、着后须归，恰趁汉南春暖。", 
            "堪叹。", 
            "年年旅驿，几番雨雪里，游兴都倦。", 
            "岁暮孤舟，行傍芦滩，我正征途无伴。", 
            "相逢乍出长淮外，忽影入、吴山青断。", 
            "近黄昏、嘹唳亲人，又听数声清婉。"
        ], 
        "title": "绿意 扬子江舟行，雪中见雁", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "夕光轻潋。", 
            "转楫荷花暗。", 
            "烟后高林蝉思淡。", 
            "悄立空亭孤念。", 
            "当时小别回肠。", 
            "而今忒是寻常。", 
            "若道暮愁无准，著人还恁凄凉。"
        ], 
        "title": "清平乐 池上晚眺", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "比月同娇香有韵。", 
            "两代春人，一样芳华影。", 
            "依旧明蝉妆薄鬓。", 
            "不如孔雀情缘证。", 
            "秀石崇兰纷掩映。", 
            "福慧双题，红叠绸缪印。", 
            "儿女悲余笳鼓竞。", 
            "吟笺恨少孙文靖。"
        ], 
        "title": "蝶恋花·韵香模马湘兰卷为夏闰枝题", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "京雒声华重，闺襜福慧双。", 
            "新来笑握到饴乡。", 
            "商略枕中鸿秘帐中香。", 
            "社集工联唱，园池近泛觞。", 
            "一年一集关吟囊。", 
            "应看娇婴玉雪共成行。"
        ], 
        "title": "南歌子·题饴乡集，为关颖人作", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "两世秋娘，碧城旧曲传钞遍。", 
            "画师曾见。", 
            "依约春风面。", 
            "十斛珠抛，去燕梁泥恋。", 
            "韶光倦。", 
            "梦阑美眷。", 
            "眼冷浮花眩。"
        ], 
        "title": "点绛唇·题卿怜小影", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "春归未解人憔悴。翻遣愁人醉。", 
            "和愁借病且疏慵。偏又江南天气雨声中。", 
            "烟芜满目愁无际。几许伤春意。", 
            "旧时衣袂旧东风。苦被寒冰结泪不能红。"
        ], 
        "title": "虞美人", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "一番赠别，又一回相见。", 
            "怨曲零星托筝雁。", 
            "便驼装南去，箾侣迎归，春山好、稳宿玳梁双燕。", 
            "司香留旧约，班管才工，深浅吟情续骚辨。", 
            "供佛折梅花，夜课灯窗，应惯听、虬壶漏点。", 
            "只我亦、无憀语空中，有丽想、幽情画裙金线。"
        ], 
        "title": "洞仙歌·娟镜主人录得孙月坡为定盦所写灵箫公子读本唐宋词，有月坡题词，辄和其韵", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "美人心迹，似卷中曾见。", 
            "秋影帘旌渺征雁。", 
            "料小坊幽院，翠掩红藏，空怅怨、梦散南楼坠燕。", 
            "羽陵投老去，绮思销磨，合为词仙苦分辨。", 
            "箫谱懒重修，小幅乌丝，累几度、研朱亲点。", 
            "记一捻、犹余粉痕香，让秋水、新编染兰装线。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "抛残红豆。孤倚深杯春影瘦。", 
            "百廿年前。一样相思画里缘。", 
            "飘尘过眼。病枕余生重把卷。", 
            "爱惜芳华。留与江东掌故家。"
        ], 
        "title": "减字木兰花·为师郑题双红豆卷", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "长联挥写。老腕如翁真健者。", 
            "水墨前年。妙善光圆大士莲。", 
            "寿星明处。积卷藏园充栋宇。", 
            "倚桂吟余。词客霜华笔不腴。"
        ], 
        "title": "减字木兰花·寿傅申甫先生", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "游屐名山遍，归装旧帙多。", 
            "牛腰束笋问如何。", 
            "好当轻鞍细马美人驮。", 
            "园竹经时长，篱花待客过。", 
            "重阳前后笑颜酡。", 
            "还祝庄椿岁唱百年歌。"
        ], 
        "title": "南歌子·藏园初度", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "旧隐寻狮窟，新娇聚凤窠。", 
            "梯仙家乐雪儿歌。", 
            "留得诗中画本美人多。", 
            "脂墨风流尽，沧桑血泪过。", 
            "壶山琴话渺烟萝。", 
            "问讯江南梅雪近如何。"
        ], 
        "title": "南歌子·汤定之依贞悯手书小诗十二绝装卷乞题。就琴隐轶事杂成小词", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "一曲垂虹，顿成千古伤心地。", 
            "灵均怨思。", 
            "祗托微波寄。", 
            "旧梦松陵，曾共双桡舣。", 
            "回望里。", 
            "水云无际。", 
            "枉费词人泪。"
        ], 
        "title": "点绛唇·题缪筱珊垂虹感旧图，盖为蒋鹿潭作也", 
        "type": "词", 
        "yun": null
    }, 
    {
        "author": "吴昌绶", 
        "era": "近现代", 
        "subtype": null, 
        "text": [
            "新为东道尹，重作北庭游。", 
            "征槎忆昔遥送，直到海西头。", 
            "还记旧闻炎徼，又话风尘京洛，行役未遑休。", 
            "执手慰劳苦，尊酒此相酬。", 
            "寸心知，平生事，鬓毛羞。", 
            "兵氛大地抢攘，万古伴牢愁。", 
            "老我琼阴故侣，剩与邻松高卧，孤梦傲沧洲。", 
            "揽辔且踯躅，来对一篱秋。"
        ], 
        "title": "水调歌头·送伯厄之任滨江，拟南宋士夫体赠别", 
        "type": "词", 
        "yun": "尤"
    }, 
    {
        "author": "何金江", 
        "era": "近现代", 
        "subtype": "七言律诗", 
        "text": [
            "素仰名山亦有年，稔知法术可通玄。", 
            "久储金液银丸品，笑读青囊玉版篇。", 
            "自得禁方为世宝，故藏秘卷即薪传。", 
            "津门颐养冲和气，次第焚香性默然。"
        ], 
        "title": "张相臣姻兄精于医学，寓居津门，每于诊治之暇，时常著书。丁卯春，偶以咏怀诗赐及命和，江才识浅陋，唯有勉步原韵，凑四首奉和而已，未敢云诗也 其一", 
        "type": "律诗", 
        "yun": "先"
    }, 
    {
        "author": "何金江", 
        "era": "近现代", 
        "subtype": "七言律诗", 
        "text": [
            "身世谁能忆楚狂，斯民仰望视如伤。", 
            "门盈车马声名远，邑有田畴黍稻尝。", 
            "医国活人参造化，幽居僻地合行藏。", 
            "见心照病明于鉴，艺海原难以指量。"
        ], 
        "title": "张相臣姻兄精于医学，寓居津门，每于诊治之暇，时常著书。丁卯春，偶以咏怀诗赐及命和，江才识浅陋，唯有勉步原韵，凑四首奉和而已，未敢云诗也 其二", 
        "type": "律诗", 
        "yun": "阳"
    }, 
    {
        "author": "何金江", 
        "era": "近现代", 
        "subtype": "七言律诗", 
        "text": [
            "君药萱堂九秩年，孙枝今看到曾玄。", 
            "业成西学回春手，歌展南陔戒养篇。", 
            "苏井泉从津海溢，董林画向客楼传。", 
            "道通天地有形外，刚大其为气浩然。"
        ], 
        "title": "张相臣姻兄精于医学，寓居津门，每于诊治之暇，时常著书。丁卯春，偶以咏怀诗赐及命和，江才识浅陋，唯有勉步原韵，凑四首奉和而已，未敢云诗也 其三", 
        "type": "律诗", 
        "yun": "先"
    }, 
    {
        "author": "何金江", 
        "era": "近现代", 
        "subtype": "七言律诗", 
        "text": [
            "我非诗圣又非狂，好景当春莫感伤。", 
            "田舍趁时争及种，海鲜到市正先尝。", 
            "观书徒羡文章老，酬世安庸姓字藏。", 
            "练习深沈加粹密，学参新旧细商量。"
        ], 
        "title": "张相臣姻兄精于医学，寓居津门，每于诊治之暇，时常著书。丁卯春，偶以咏怀诗赐及命和，江才识浅陋，唯有勉步原韵，凑四首奉和而已，未敢云诗也 其四", 
        "type": "律诗", 
        "yun": "阳"
    }, 
    {
        "author": "何金江", 
        "era": "近现代", 
        "subtype": "七言律诗", 
        "text": [
            "省识无谋笔代耕，何须财利苦营营。", 
            "为辞闲事客来少，宁赋劣诗酒屡倾。", 
            "放眼有时观鉴史，知音未遇恨功名。", 
            "展玩法帖佳如许，惭对诸家集大成。"
        ], 
        "title": "和树筠先生书怀诗", 
        "type": "律诗", 
        "yun": "庚"
    }, 
    {
        "author": "何金江", 
        "era": "近现代", 
        "subtype": "七言律诗", 
        "text": [
            "年年身已寄园林，徒羡罗飞与网沉。", 
            "同调联吟清夜月，知音远听雅人琴。", 
            "安居不改儒生服，遁迹无争豪士心。", 
            "最是君能结诗契，兰言香入一灯深。"
        ], 
        "title": "和树筠先生寄怀诗", 
        "type": "律诗", 
        "yun": "侵"
    }, 
    {
        "author": "何金江", 
        "era": "近现代", 
        "subtype": "七言律诗", 
        "text": [
            "鹤算添得九秩年，德门寿母久传宣。", 
            "芳徽可作千秋式，慈训能令六子贤。", 
            "四代及身垂厚泽，一场大梦到重泉。", 
            "萝姻兰谊层层结，诗与家君又结缘。"
        ], 
        "title": "挽张老姻伯母胡孺人", 
        "type": "律诗", 
        "yun": "先"
    }, 
    {
        "author": "何金江", 
        "era": "近现代", 
        "subtype": "七言律诗", 
        "text": [
            "夜合庭前不生香，凄凉旧事忆苏程。", 
            "雨馀楼关残星照，泪共亲朋满座倾。", 
            "二老全得营葬毕，诸孤半未婚嫁成。", 
            "九原若有灵魂在，也鉴吟诗一恸诚。"
        ], 
        "title": "哭施少文表弟（卒日与葬日俱大雨） 其一", 
        "type": "律诗", 
        "yun": "庚"
    }, 
    {
        "author": "何金江", 
        "era": "近现代", 
        "subtype": "七言律诗", 
        "text": [
            "好人为甚命非常，总要凭诗问上苍。", 
            "向子靡教偿志愿，苏韶尚待着文章。", 
            "逍遥侯岭何时返，照灼莲灯此夜长。", 
            "毕竟灵现犹未散，惊侬无梦不悠扬。"
        ], 
        "title": "哭施少文表弟（卒日与葬日俱大雨） 其二", 
        "type": "律诗", 
        "yun": "阳"
    }, 
    {
        "author": "何满子", 
        "era": "近现代", 
        "subtype": "七言绝句", 
        "text": [
            "燕子盈盈掠水飞，游船亭午渐稀微。", 
            "苏公堤上春光腻，柳絮多情惹我衣。"
        ], 
        "title": "西湖杂咏  三十年代初", 
        "type": "绝句", 
        "yun": "微"
    }, 
    {
        "author": "何满子", 
        "era": "近现代", 
        "subtype": "七言绝句", 
        "text": [
            "烽烟欲蔽楚天高，春草江南入梦遥。", 
            "行到潇湘肠断处，乡思无那诵离骚。"
        ], 
        "title": "过汨罗江", 
        "type": "绝句", 
        "yun": null
    }, 
    {
        "author": "何满子", 
        "era": "近现代", 
        "subtype": "七言绝句", 
        "text": [
            "浪迹江湖惯我行，也知才短此身轻。", 
            "十年一觉文坛梦，赢得胡风分子名。"
        ], 
        "title": "出狱戏效樊川体", 
        "type": "绝句", 
        "yun": "庚"
    }, 
    {
        "author": "何满子", 
        "era": "近现代", 
        "subtype": "七言绝句", 
        "text": [
            "一脚高来一脚低，浑如蹇卫负耕犁。", 
            "江湖把式卖膏药，鞭赶疲熊爬陡梯。"
        ], 
        "title": "拉车自嘲", 
        "type": "绝句", 
        "yun": "齐"
    }, 
    {
        "author": "何满子", 
        "era": "近现代", 
        "subtype": "七言绝句", 
        "text": [
            "嶙峋瘦骨一西湖，西子西来病未除。", 
            "应是减肥风尚女，画眉深浅入时无？"
        ], 
        "title": "扬州瘦西湖口占", 
        "type": "绝句", 
        "yun": null
    }, 
    {
        "author": "何满子", 
        "era": "近现代", 
        "subtype": "七言绝句", 
        "text": [
            "南徐佳处是江干，北固楼头倚画栏。", 
            "六代豪华今不见，潇潇秋雨看金山。"
        ], 
        "title": "镇江杂咏 北固楼", 
        "type": "绝句", 
        "yun": null
    }, 
    {
        "author": "何满子", 
        "era": "近现代", 
        "subtype": "七言绝句", 
        "text": [
            "虬曲红梅似紫藤，文人操笔摒师承。", 
            "丹青岂诉苍生苦，枝上缤纷血泪凝。"
        ], 
        "title": "题汪曾祺画红梅", 
        "type": "绝句", 
        "yun": "蒸"
    }, 
    {
        "author": "何满子", 
        "era": "近现代", 
        "subtype": "七言绝句", 
        "text": [
            "卷帘媪后鼓金盆，风雨如磐欲断魂。", 
            "夕照天街无限好，剧怜弹指近黄昏。"
        ], 
        "title": "依韵答L《偶成》", 
        "type": "绝句", 
        "yun": "元"
    }, 
    {
        "author": "何满子", 
        "era": "近现代", 
        "subtype": "七言绝句", 
        "text": [
            "料峭春寒百卉稀，江南江北盼生机。", 
            "羡君珍护繁花圃，不怨为人作嫁衣。"
        ], 
        "title": "赠黄伟经", 
        "type": "绝句", 
        "yun": "微"
    }, 
    {
        "author": "何满子", 
        "era": "近现代", 
        "subtype": "七言绝句", 
        "text": [
            "一水盈盈涵古今，蜀宫琴女若含情。", 
            "空山不语湘裙冷，脉脉无声胜有声。"
        ], 
        "title": "富乐山蜀宫女塑像", 
        "type": "绝句", 
        "yun": "庚"
    }, 
    {
        "author": "何满子", 
        "era": "近现代", 
        "subtype": "七言绝句", 
        "text": [
            "梓潼大帝号文昌，应庇斯文免祸殃。", 
            "底事古今文字狱，文人罹难一场场。"
        ], 
        "title": "梓潼方昌帝君庙", 
        "type": "绝句", 
        "yun": "阳"
    }, 
    {
        "author": "何满子", 
        "era": "近现代", 
        "subtype": "七言绝句", 
        "text": [
            "生涯背道不离经，水复山重花未明。", 
            "行到荒崖疑有路，朔风扫地已凝冰。"
        ], 
        "title": "1986年元日漫吟", 
        "type": "绝句", 
        "yun": null
    }, 
    {
        "author": "何满子", 
        "era": "近现代", 
        "subtype": "七言绝句", 
        "text": [
            "玉垒浮云变古今，少陵佳句动乾坤。", 
            "歌吟寂寞骚坛冷，敢乞风雷慰世人。"
        ], 
        "title": "祝玉垒诗社十周年", 
        "type": "绝句", 
        "yun": null
    }, 
    {
        "author": "何满子", 
        "era": "近现代", 
        "subtype": "七言律诗", 
        "text": [
            "抛书对酒当除夜，憔悴斯人独送穷。", 
            "不免输身迎冷暖，何如放眼看鸡虫。", 
            "文章得售贤阳五，孺子成名憾嗣宗。", 
            "坚白纷纷那有定，由他智叟笑愚公。"
        ], 
        "title": "除夕", 
        "type": "律诗", 
        "yun": null
    }, 
    {
        "author": "何满子", 
        "era": "近现代", 
        "subtype": "七言律诗", 
        "text": [
            "管宁白帽栖辽东，也未执鞭牛马中。", 
            "怀璧楚人应有罪，求仙秦帝总成空。", 
            "朱三本是无行汉，冯道方称不倒翁。", 
            "参透天魔五蕴舞，瞿昙修得六神通。"
        ], 
        "title": "赓和聂公自寿新章", 
        "type": "律诗", 
        "yun": "东"
    }, 
    {
        "author": "何满子", 
        "era": "近现代", 
        "subtype": "七言律诗", 
        "text": [
            "新语言难入旧诗，君能曳重若轻驰。", 
            "可怜出鸟流涎日，正是伤筋动骨时。", 
            "无冕之王忽戴帽，有心吞钓更何辞。", 
            "前生作孽今生受，莫怨文章若魍魑。"
        ], 
        "title": "步卢鸿基韵再酬绀弩", 
        "type": "律诗", 
        "yun": "支"
    }, 
    {
        "author": "何满子", 
        "era": "近现代", 
        "subtype": "七言律诗", 
        "text": [
            "从来民可使由之，乐得省心诈作痴。", 
            "老树著花真有趣，杂文做骨漫吟诗。", 
            "恰逢梁灏登科岁，也是周婆祝寿时。", 
            "须谢天公降大任，酸甜苦辣已全知。"
        ], 
        "title": "和聂公自寿依原韵 其一", 
        "type": "律诗", 
        "yun": "支"
    }, 
    {
        "author": "何满子", 
        "era": "近现代", 
        "subtype": "七言律诗", 
        "text": [
            "乱著衣衫春夏交，滕文公乃大文豪。", 
            "孔夫子语真奇句，邓丽君歌作舜韶。", 
            "混沌生涯恋曲檗，涅槃道路是焚烧。", 
            "可怜杨志逢牛二，天汉桥边卖宝刀。"
        ], 
        "title": "和聂公自寿依原韵 其二", 
        "type": "律诗", 
        "yun": null
    }, 
    {
        "author": "何满子", 
        "era": "近现代", 
        "subtype": "七言律诗", 
        "text": [
            "公方生世水横流，操戟拟求万户侯。", 
            "忽疾韩康难卖药，转教定远猛回头。", 
            "手挥辛辣诙谐笔，身历古今天地愁。", 
            "可叹胸中一本帐，欹床欲吐未能酬。"
        ], 
        "title": "聂绀弩诔词", 
        "type": "律诗", 
        "yun": "尤"
    }, 
    {
        "author": "何满子", 
        "era": "近现代", 
        "subtype": "七言律诗", 
        "text": [
            "七十古稀今不稀，算来应叹此身微。", 
            "文章只合充肥料，菩萨原来披外衣。", 
            "五岳三山惊喝令，九儒十丐总招诽。", 
            "臣之壮也窝囊极，投老踟蹰谁与归。"
        ], 
        "title": "七十古稀今不稀三章 蓦地六十九，打油三章，时1988年春节也 其一", 
        "type": "律诗", 
        "yun": "微"
    }, 
    {
        "author": "何满子", 
        "era": "近现代", 
        "subtype": "七言律诗", 
        "text": [
            "居然活到七旬开，草草劳人剧可哀。", 
            "生计频弹长铗断，诗情犹赚壮心回。", 
            "南辕北辙与时忤，西抹东涂何苦来。", 
            "尘海苍茫贮百感，遣怀且举手中杯。"
        ], 
        "title": "七十古稀今不稀三章 蓦地六十九，打油三章，时1988年春节也 其二", 
        "type": "律诗", 
        "yun": "灰"
    }, 
    {
        "author": "何满子", 
        "era": "近现代", 
        "subtype": "七言律诗", 
        "text": [
            "细顾平生出处间，天真不泯欠防闲。", 
            "虽羁缧绁非其罪，纵戍荒陲亦自安。", 
            "君实曾无私怨敌，长卿剩有旧悲欢。", 
            "多情底事空忧患，怅对苍穹夜色寒。"
        ], 
        "title": "七十古稀今不稀三章 蓦地六十九，打油三章，时1988年春节也 其三", 
        "type": "律诗", 
        "yun": null
    }, 
    {
        "author": "何满子", 
        "era": "近现代", 
        "subtype": "七言律诗", 
        "text": [
            "江山北望见蜃楼，钩不可偷国可偷。", 
            "某氏祠堂香火旺，林家铺子鬼神愁。", 
            "十年磨剑双晴赤，三鸟盘空一石投。", 
            "各路英雄齐夺寨，摩拳擦掌赴中流。"
        ], 
        "title": "和S诗人《有寄》", 
        "type": "律诗", 
        "yun": "尤"
    }, 
    {
        "author": "何满子", 
        "era": "近现代", 
        "subtype": "七言律诗", 
        "text": [
            "岁朝开笔复何求，未做文章先打油。", 
            "奴隶舞仍枷下跳，霸王鞭自幕中抽。", 
            "洛阳纸贵辞非美，梁苑池荒客反稠。", 
            "苦恨蜗居偏局蹐，临街指点羡洋楼。"
        ], 
        "title": "1989年岁朝开笔 其一", 
        "type": "律诗", 
        "yun": "尤"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "四围虚静。", 
            "竹窗下、风筛蟾影。", 
            "肠断日日春归近。", 
            "乱红雨坠，帘外飞香阵。", 
            "纨扇一枝聊写恨。", 
            "代江南书问。", 
            "背镫重检鸳鸯印。", 
            "夜深人定。", 
            "前事思量尽。"
        ], 
        "title": "品令 题扇，用清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "禁烟时节犹寒，渭城可似章台地。", 
            "攀条送别，停觞歌恨，游骢引避。", 
            "汉苑全荒，隋堤非旧，深宫门闭。", 
            "想繁华易歇，风飘露洒，青青眼，都含泪。", 
            "转忆边头塞底。", 
            "绿成阴、几行笳吹。", 
            "莺啼不到，花飞欲尽，乡愁暗起。", 
            "舞困腰肢，斗将眉妩，那时情意。", 
            "叹风流张绪，如今老去，更谁堪比。"
        ], 
        "title": "水龙吟 咏柳，和清真梨花韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "霞明绮户云生屋。", 
            "说情事、耳先熟。", 
            "恨人间、岁月波流速。", 
            "除燕燕、雕梁宿。", 
            "堆几新词同笋束。", 
            "又愁见、垂杨初绿。", 
            "万一许重逢，须信道、身如玉。"
        ], 
        "title": "迎春乐 和清真", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "接叶阴成，乱飞絮、荒园自足。", 
            "浑不似、万红千紫，被春拘束。", 
            "曾记长安三月见，白蘋风起香沾肉。", 
            "怎似花、还道似非花，空鬈局。", 
            "身世事，萍堪卜。", 
            "遗迹在，清池曲。", 
            "忽随风飘荡，又过邻屋。", 
            "黏蕊浮轻疑蝶粉，缀枝颤袅惊鸦宿。", 
            "笑女伴、指点当流萤，和衣扑。"
        ], 
        "title": "满江红 杨花，用清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "去去。此别何年聚。", 
            "苍茫。极目烟涛万里长。", 
            "时行时坐频思忆。直到纱窗黑。", 
            "愁深。误剪灯花断了心。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "欢情几日。", 
            "离情经岁。", 
            "春情无著。", 
            "啼鹃纵相劝，负花前期约。", 
            "雨后秋千闲罥索。", 
            "恨清明、客中过却。", 
            "杨丝更牵系，奈夭桃轻薄。"
        ], 
        "title": "忆少年", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "有笔追韩柳。", 
            "问当年、高文典册，竟成谁手。", 
            "覆辙相寻今古事，一例雨僝风僽。", 
            "四十载、勤劳奔走。", 
            "世界终沦成坏劫，似烟云、过眼休回首。", 
            "春正好，且相就。", 
            "与君患难过从久。", 
            "算平生、丹青词翰，箧藏都有。", 
            "胜侣星流须臾尽，寥落几人知友。", 
            "祗喜得、壮怀依旧。", 
            "笑睨沧溟同杯水，蹴昆仑、才比沙间阜。", 
            "浇磊块，可无酒。"
        ], 
        "title": "金缕曲 简叙南，即用其重到苏州韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "花剪彩，丝垂缕，一树映窗纱。", 
            "莫道无香堪恨，最怜秀色秾华。", 
            "带雨极夭斜。", 
            "似胭脂、匀泽腮霞。", 
            "美人初出华清浴，犹是输他。"
        ], 
        "title": "占春芳 垂丝海棠一株艳绝", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "清辰霁雨，骤看春涨，已平池。", 
            "亭轩四瞩，有繁樱照眼，桃李纷披。", 
            "黄蜂紫燕，来去如织，共赏花时。", 
            "到晚来、湘帘半卷，挂绿杨枝。"
        ], 
        "title": "金盏子令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "霁景明媚。", 
            "画栏槛、慵孤倚。", 
            "燕栖旧宇，蜂喧午枕，随分游观，万感交起。", 
            "去年相并小楼中，正烂漫、倚红偎翠。", 
            "窥晓妆、罗幕风轻，镜奁开、写春衫眉意。", 
            "脸霞微晕羞桃李。", 
            "恨芳节、凋蘦易。", 
            "渭城饯别河桥，眺远海思云，愁浩渺千里。", 
            "乱花飞絮极飘飏，料都做、两边清泪。", 
            "拣垂杨、手结烟条，万千丝、祗情丝难理。"
        ], 
        "title": "玉山枕", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "世事纷如弈，愁心乱似云。", 
            "此生谁道不逢辰。", 
            "略比前贤出处感辛勤。", 
            "潭水还成咏，江流直到门。", 
            "悬知荀令罢香熏。", 
            "也共刘郎垂老赏奇文。"
        ], 
        "title": "南歌子 鹓雏有词见问，次韵答", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "祓禊人归，小园已变青芜地。", 
            "片红欲寄。", 
            "谁识闲坊里。", 
            "唯有流莺，宛转知人意。", 
            "临分际。", 
            "为沾衫袂。", 
            "啼湿风前泪。"
        ], 
        "title": "点绛唇 还家作，用清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "水竹三弓得地偏。", 
            "一株艳发小楼前。", 
            "残妆半卸尚嫣然。", 
            "连夜更持红烛赏，任教唤作海棠颠。", 
            "放翁元是地行仙。"
        ], 
        "title": "浣溪沙 海棠半谢，日日绕花成咏", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "离绪。", 
            "算去年、此际挥手遄征，未抵今年离绪。", 
            "暗风雨。", 
            "镇日飘花亸柳，断送春归去。", 
            "任念远、寂寞无人闭朱户。", 
            "堪羡营巢燕宿。", 
            "呢喃更无语。", 
            "问伊何事，抛人恁冤苦。", 
            "山枕云屏，靥粉唇脂，有分重见与。", 
            "把往事，从头数。"
        ], 
        "title": "过涧歇", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "金井生寒，藓阶铺雪，枝动乱花飘陨。", 
            "恨景光流迅。", 
            "焙麝屑、渐觉难销衣润。", 
            "旧情劳暗想，兰膏灺、倦睫更忍。", 
            "推衾频起，永夜坐等，铜壶滴尽。", 
            "风引。", 
            "似望里仙山，误却红围翠阵。", 
            "语掐新篁，诗题片叶，但留微晕。", 
            "闻道歌罢绣席，蜡泪堆盈寸。", 
            "怜羁人谁伴。", 
            "祗为相思瘦损。"
        ], 
        "title": "丁香结 和清真", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "浅画双蛾，屡亲杯酒。", 
            "记深阁、相逢时候。", 
            "锦屏空，罗袜远，甚惊鸿赋就。", 
            "转添僝僽。", 
            "隔岁重来，好春难久。", 
            "但门径、依稀如旧。", 
            "惹鞭丝、萦客袖。", 
            "是那人去后。", 
            "一番新柳。"
        ], 
        "title": "锦帐春", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "晓日天风乱鸡唱。", 
            "倚层霄、危楼千丈。", 
            "念远人、极睇沧溟，心恐从此，扁舟长往。", 
            "西家贫女嫁邻巷。", 
            "小阑边、晚春同赏。", 
            "私告欢、刚去将离，应喜阶下，宜男草长。"
        ], 
        "title": "宜男草", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "飘扬柳絮。", 
            "那识春归处。", 
            "欲共酴醾商去住。", 
            "教剪风幡护取。", 
            "回思萼绿兰香。", 
            "也曾占断年芳。", 
            "天与蝶蜂情性，一生长为花忙。"
        ], 
        "title": "清平乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "晓烟兼暮雾，误芳游、闲次第。", 
            "但重门深锁，谙尽客中味。", 
            "平阳闻笛夜，蜀道铃声里。", 
            "凄凉千载苦，犹应难共今比。", 
            "轻将连理，万水千山分两地。", 
            "不觉岁时迁，怨愤倩谁寄。", 
            "秋娘一曲，长想君能记。", 
            "花开须折，对酒休辞醉。"
        ], 
        "title": "倒垂柳", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "柳阴四接，乍断港通潮，晚连淮楚。", 
            "又牵恨缕。", 
            "记华堂宴席，瘦腰怯舞。", 
            "事与春空，袖底蛮烟瘴雨。", 
            "挂帆去。", 
            "梦一发黯青，天向低处。", 
            "盟誓心久许。", 
            "柰绿暗苕溪，草迷宫路。", 
            "脆圆荐俎。", 
            "并江梅秀格，总归纨素。", 
            "未必佳人，会得相思意苦。", 
            "夜停伫。", 
            "拥单衾、细听腰鼓。"
        ], 
        "title": "扫花游 和清真", 
        "type": "词", 
        "yun": null
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "杜鹃啼断月黄昏，张绪风流便不存。", 
            "寡鹄孤雏滋客泪，荒烟野草瘗诗魂。", 
            "一抔犹是吾家土，万里言投异国村。", 
            "我自远行君永逝，汉碑唐韵更谁论。"
        ], 
        "title": "挽同僚张峄阳二首 其一", 
        "type": "律诗", 
        "yun": "元"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "羁魂踯躅履蒿莱，故鬼伊谁识俊才。", 
            "岭上梧桐犹可倚，殿前杨柳不胜哀。", 
            "玄天混漠龙酣战，青木阴沈社枉开。", 
            "北望中原何日定，归来诗酒告泉台。"
        ], 
        "title": "挽同僚张峄阳二首 其二", 
        "type": "律诗", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "弹指依违十四年，黯然揽镜惜华颠。", 
            "无多岁月犹漂梗，几许人才得比肩。", 
            "恋恋已尸微秩久，休休总觉长官贤。", 
            "明朝挥手乘桴去，碧海青山各一天。"
        ], 
        "title": "将之菲留别僚友二首 其一", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "椰雨蕉风可久留，佳辰何处索清秋？", 
            "岂堪炎日煎垂老，亦有骄兵窥上游。", 
            "去国不期心戚戚，无家转觉意悠悠。", 
            "几时拨乱归江左，作赋同登庾信楼？"
        ], 
        "title": "将之菲留别僚友二首 其二", 
        "type": "律诗", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "差池更欲向天涯，短羽斜曛怯路遐。", 
            "衔老春泥头惹絮，剪残秋水眼迷花。", 
            "交襟渐见红颜改，逐食何堪黄口加。", 
            "莫问他年栖止地，郁金堂已毁卢家。"
        ], 
        "title": "秋燕（予将挈眷之菲）", 
        "type": "律诗", 
        "yun": "麻"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "移阴曾是向金銮，万缕千丝泪尽弹。", 
            "夜夜光明瞻北极，朝朝风雨对南冠。", 
            "素娥不息婵娟斗，玉女偏教枝叶残。", 
            "悟到夕阳难竟好，未妨凡卉共经寒。"
        ], 
        "title": "秋柳赠柳亚子", 
        "type": "律诗", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "叩马生还鬓已斑，采薇歌罢食维艰。", 
            "幸无妻子饥劬共，犹有昆侪休戚关。", 
            "易暴原非他族类，抱残祇在自家山。", 
            "一门蛮貊难为计，始觉夷齐命未悭。"
        ], 
        "title": "读伯夷列传", 
        "type": "律诗", 
        "yun": "删"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "网篱板阁绿阴浓，异国蜗居蛰伏中。", 
            "壁上守宫声札札，席间群蚁影憧憧。", 
            "属垣夜夜防人耳，瞰室朝朝畏鬼瞳。", 
            "百里五迁行未已，苟全总觉术难工。"
        ], 
        "title": "移居瓜达鲁碑", 
        "type": "律诗", 
        "yun": null
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "巴塞流黄树掩青，姮娥碧海夜亭亭。", 
            "澄明双照将雏凤，闪烁斜携附骥星。", 
            "昨日早知圆必缺，今宵犹得影随形。", 
            "当时未即为情死，已忝清辉十九龄。"
        ], 
        "title": "中秋后一日偕晓因挈女步月二首 其一", 
        "type": "律诗", 
        "yun": "青"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "蜜昔双栖忆昔年，朱颜皓魄共流连。", 
            "依然天宇窥明镜，从此人生迫下弦。", 
            "甚爱未因衰老废，丰肌渐逐乱离朘。", 
            "同兹逃死求生地，死不能逃亦已焉。"
        ], 
        "title": "中秋后一日偕晓因挈女步月二首 其二", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "空言设帨冷杯盘，每盼来年家少宽。", 
            "十九嘉辰虚度易，百千宿愿得偿难。", 
            "荆钗德曜原非忝，箪食黔娄聊尽欢。", 
            "今日殷勤何所赠，蒸腾依旧一心丹。"
        ], 
        "title": "晓因生辰（九月二十五日）见慰二首 其一", 
        "type": "律诗", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "满地干戈路欲无，聊将温语慰饥劬。", 
            "室隅止鵩凶非必，镜底回鸾影尚俱。", 
            "似我佳儿尤俊健，如卿娇女渐芳腴。", 
            "他年綵服相看处，蔗境回甘老可娱。"
        ], 
        "title": "晓因生辰（九月二十五日）见慰二首 其二", 
        "type": "律诗", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "仆仆奔逃半九州，劳劳歌哭老孤舟。", 
            "潇湘空欲乘桴去，溟海何曾拄杖游。", 
            "戎马中原同陨涕，干戈异域独罹忧。", 
            "若教浪迹公如我，苦语惊人岂便休。"
        ], 
        "title": "读杜工部集有感五首 其一", 
        "type": "律诗", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "移官拾橡哀同谷，入蜀听猿拜杜鹃。", 
            "间道得归司隶帐，无家犹有孝廉船。", 
            "江山吾土能终老，辞赋他年得盛传。", 
            "何似海天兵甲满，不才亡命独淹然。"
        ], 
        "title": "读杜工部集有感五首 其二", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "怅望苍梧几度年，可堪青草五湖天。", 
            "犹挥屈贾伤时泪，不废风骚薄雅篇。", 
            "饥死翻诬方朔饱，全窥始觉谪仙偏。", 
            "乱离细读心尤惬，绝岛含咀惟此编。"
        ], 
        "title": "读杜工部集有感五首 其三", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "小吏面摇求食尾，富儿门暴报恩鳃。", 
            "妄传白酒戕诗圣，几见黄金铸赋才。", 
            "身后偏多风雅附，樯边惟是饿乌来。", 
            "可怜南海珊瑚树，的的殷红向日开。"
        ], 
        "title": "读杜工部集有感五首 其四", 
        "type": "律诗", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "微之铭墓论文序，介甫推心赞像诗。", 
            "俨尔一呼公欲出，肃然再拜我无辞。", 
            "白头皂帽鱼龙夜，碧海青天涕泪时。", 
            "公境我更言我吐，磬囊末路复谁知。"
        ], 
        "title": "读杜工部集有感五首 其五", 
        "type": "律诗", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "众绿终年未见雕，春来原野转枯焦。", 
            "曾无小雨如酥润，但有骄阳似火烧。", 
            "民物几时开郁结，云霓何处望迢遥。", 
            "也知畏日终须坠，可奈和风不即调。"
        ], 
        "title": "春日苦旱且热", 
        "type": "律诗", 
        "yun": "萧"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "又闻钟鐻报新年，惟见芭蕉展贺笺。", 
            "瘠犬羸鸡相答和，衲裙龋屐尚招延。", 
            "益煎逼水城门火，未绝炊珠釜底烟。", 
            "且喜来苏春有望，聊烹茶粥当椒筵。"
        ], 
        "title": "元日", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "岐王崔九溯相从，风雅何妨作附庸。", 
            "不信黄金堪下拜，却教白雪为先容。", 
            "慇勤索句多亏尔，潦草题辞有愧侬。", 
            "正是天南经百劫，冷官断墨未曾浓。"
        ], 
        "title": "题李少泉（富侨也）翰墨因缘册", 
        "type": "律诗", 
        "yun": "冬"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "君家昔有常山舌，此地今无博野斋。", 
            "何自招魂归白骨，伊谁作教傍青槐。", 
            "论交两度叨援手，欲哭三年未放怀。", 
            "一恸为倾千点泪，如零蕉雨不胜揩。"
        ], 
        "title": "哭颜文初", 
        "type": "律诗", 
        "yun": "佳"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "风姨海若證经行，去影依然天水清。", 
            "儿女累人姑遣散，雪霜点鬓更分明。", 
            "装箱犹是苏卿节，入蜀非缘张翰羹。", 
            "祇觉无才益衰老，遄归难以答升平。"
        ], 
        "title": "将归国述职，承侨校教师李根香等赋诗送行，步韵答谢二首 其一", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "三秋亡命苦多端，一局枯棋散满盘。", 
            "饥饿奔逃今觉易，残馀收拾早知难。", 
            "愧无掬水苏乾辙，喜有清辞付冷官。", 
            "多谢诸君情意厚，归航沾得露珠漙。"
        ], 
        "title": "将归国述职，承侨校教师李根香等赋诗送行，步韵答谢二首 其二", 
        "type": "律诗", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "停机但见笑相迎，倚枕方知病可惊。", 
            "片片撕将心破碎，斑斑吐出血鲜明。", 
            "三秋亡命拚陪我，百日离情倍损卿。", 
            "此后双鹣甘死守，有生不更独飞鸣。"
        ], 
        "title": "返菲始知晓因咯血痛赋", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "躬行欲以致心知，中岁龈龈老益痴。", 
            "未晓琨鸡甘独唱，侵宵桀犬任横驰。", 
            "方期促进新民主，岂意平摧大众师。", 
            "敌喜友悲韬奋死，不胜感愤读君诗。"
        ], 
        "title": "悼陶行知", 
        "type": "律诗", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "经年仆仆遍南溟，万里双双更北行。", 
            "日月星辰传舍易，海天云水客船轻。", 
            "红酣紫醉霞朝暮，碧浅蓝深波晦明。", 
            "安得一帆东折去，便看儿女笑相迎。"
        ], 
        "title": "偕晓因自星赴港海道中三首 其一", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "朝朝暮暮比双肩，银海同看凭铁舷。", 
            "万顷珠花波弄日，一天粉墨月穿烟。", 
            "短吟得句消长昼，老去言情胜少年。", 
            "更喜舟中如世外，不闻秦乱得安眠。"
        ], 
        "title": "偕晓因自星赴港海道中三首 其二", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "途长日暮子偕行，浪阔风高梦不惊。", 
            "闪烁星还传眼语，浮沈月漫荡心旌。", 
            "银蟾东泛波光白，火骥西驰水气清。", 
            "翻怕来朝船到港，乱邦荒径逼南京。"
        ], 
        "title": "偕晓因自星赴港海道中三首 其三", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "当年故垒漫寻求，华屋芳园都已休。", 
            "不见春花开满径，但看秋莽积成邱。", 
            "江山无恙家全毁，官府如仇土并收。", 
            "凄绝白头老苏武，此身何处任容留。"
        ], 
        "title": "吊双因小筑废址", 
        "type": "律诗", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "海国三秋历万难，劳劳苟冀一家安。", 
            "但求儿健夫常饱，不计心疲力渐殚。", 
            "亡命依然勤教读，解兵犹是虑饥寒。", 
            "从教体弱撄诸病，鲜血斑斑摘肺肝。"
        ], 
        "title": "晓因一病将及三年用特效药后幸有转机写示五首 其一", 
        "type": "律诗", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "相偕奔走涉南溟，一舸归来百劫经。", 
            "阔水遥天念儿女，荒榛断瓦认门庭。", 
            "旷怀莫解愁凝结，强笑谁知涕暗零。", 
            "忧患益教成痼疾，冬来依旧血花腥。"
        ], 
        "title": "晓因一病将及三年用特效药后幸有转机写示五首 其二", 
        "type": "律诗", 
        "yun": "青"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "少陵老病相如渴，二竖浑同急火煎。", 
            "零露不禁三伏夜，凄风苦度九秋天。", 
            "焉知冬尽春冰解，岂意花开柳色妍。", 
            "偶起窥园惊景物，那堪床褥久缠绵。"
        ], 
        "title": "晓因一病将及三年用特效药后幸有转机写示五首 其三", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "炎凉无间效荀卿，熨体常如模病婴。", 
            "煦煦哺乌兼子职，慇慇舐犊秉亲情。", 
            "鸾闺眉亦几停画，巫岫云原不妄行。", 
            "苦劝就医同入院，连床匝月慰茕茕。"
        ], 
        "title": "晓因一病将及三年用特效药后幸有转机写示五首 其四", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "双鹣同命夙铭心，只翼伤残两不禁。", 
            "病若可移甘取代，死如难免誓追寻。", 
            "拚求海外神明药，那惜床头子母金。", 
            "且幸春回人转健，冁然我亦一开襟。"
        ], 
        "title": "晓因一病将及三年用特效药后幸有转机写示五首 其五", 
        "type": "律诗", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "三秋亡命苦饥寒，尤赖奔驰得少安。", 
            "行旅为求资斧足，从征不畏客途难。", 
            "證书一纸终争到，实学多门许并钻。", 
            "莫道聪明逊兄妹，胸中豪气自翻澜。"
        ], 
        "title": "萍亦入加利福尼亚大学肄业示勉", 
        "type": "律诗", 
        "yun": "寒"
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "岸巾青鬓风流，素怀莹抱明如镜。", 
            "旧家采笔，词仙秋梦，吹笙花影。", 
            "画阁笼佳气，天香袅蟠夔周鼎。", 
            "看嫏嬛翠拥，珊瑚藻绚，玉签细，银钩劲。", 
            "还省。", 
            "云窗韵静。", 
            "酒阑时、丹铅引兴。", 
            "中州盛业，元丰残稿，辛勤重整。", 
            "散锦春江上，芙蓉艳、十分芳景。", 
            "愿年年唱此，阳春曲好，载韶华永。"
        ], 
        "title": "水龙吟 叶遐庵丈五十寿，次吴梦窗韵，庚午在沪", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "忆十年话雨，两地行云，回首春宵。", 
            "墨舞豪飞处，有松风谡谡，竹影潇潇。", 
            "正愁幻却离感，家国突飘摇。", 
            "料扑面惊心，公将鬓换，我已形消。", 
            "阻千里，念海上题襟，吴下连镳。", 
            "此日先期约，待湖山还旧，尊酒重招。", 
            "笑谈劫余情味，閒步赤阑桥。", 
            "祗寄语花神，罗浮梦觉齐献桃。"
        ], 
        "title": "忆旧游 叶遐庵丈六十寿，次周清真韵，庚辰在粤", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "水流云在，看历劫、多幻鱼龙游物。", 
            "磈礧胸中浇不尽，曾立吴山题壁。", 
            "骥伏江城，鸳栖香岛，蝶梦罗浮雪。", 
            "长安车骑，旧踪犹认灵杰。", 
            "遥指南极星移，倚楼回北望，荧光交发。", 
            "老壮襟怀齐墨论，慷慨匈奴谁灭。", 
            "和鼎调羹，新量易米，富贵轻豪发。", 
            "花秾人寿，十分圆照明月。"
        ], 
        "title": "大江东去 叶遐庵丈七十寿，次苏东坡韵，庚寅在京", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "记宣华旧恨但欷歔，一杯祓清愁。", 
            "算昆明残劫，桂林幽梦，往事绸缪。", 
            "检点新亭泪影，双眼对神州。", 
            "风雅遗音在，樵唱悠悠。", 
            "还是春江高隐，共竹西佳处，诗酒常留。", 
            "看朱颜未老，老子足风流。", 
            "伴孤山、君家花月，好寄情、梅鹤傲封侯。", 
            "无他愿，愿从今去，卅度中秋。"
        ], 
        "title": "八声甘州 寿林子有", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "梧桐碧影印阑干，娇绿殢人清簟。", 
            "隐约帘花乱铅椠。", 
            "牙签密护，金题细写，谩得淫名染。", 
            "千墨里，二难间，夜深留取朱黄勘。", 
            "名利任双抛，闲伴孤镫此心敛。", 
            "茶余铸史，酒罢镕经，笑傲年时赚。", 
            "怕浮云、过眼负平泉，便重见、新图旧家范。", 
            "不独是，倚月吹笙情易感。"
        ], 
        "title": "被花恼 杨铁夫桐阴勘书图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "夕阳莎岸无涯处，悽悽怨怀难理。", 
            "老树擎霜，孤帆挂雨，多少余痕凝纸。", 
            "云移梦徙。", 
            "听商女歌声，隔江流涕。", 
            "一片秋心，此情休著义熙字。", 
            "危楼残夜北望，海天偏系恨，肠断频倚。", 
            "思训图工，阳明石兀，只许郑兰齐指。", 
            "文章信美。", 
            "怕哭笑无凭，谩留人滞。", 
            "事往尘空，不堪谈旧史。"
        ], 
        "title": "齐天乐 为夏吷庵丈题寐叟画册", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "霹雳一声起，正义辄惊天。", 
            "嚣嚣言院余子，侧目甚当年。", 
            "把臂中山击楫，顿足项城误国，不怕剑光寒。", 
            "纪事百诗在，洪宪诮人间。", 
            "芦林下，云巢结，莫安眠。", 
            "襟怀儒侠，兴感敲韵折方圆。", 
            "快语并刀如剪，两袖清风共仰，世载立名全。", 
            "黄鹤楼头月，长照夜娟娟。"
        ], 
        "title": "水调歌头 悼刘禺生先生，次苏东坡韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "似留连，御炉香袖凝魂。", 
            "且入百姓人家，飞燕倚晨昏。", 
            "不恨鼎湖龙去，恁蒋山移色，歇浦消春。", 
            "寄管弦辨索，风流逸响，文采长存。", 
            "王孙故国，红牙铁板，深护重门。", 
            "凤阙龙楼，空过眼、落花杨柳，都付浮云。", 
            "相逢不语，镇暗伤、蓬梗无根。", 
            "怎奈遣，乍听别馆声悽，点泪红豆余痕。"
        ], 
        "title": "湘春夜月 悼溥西园先生，次黄孝迈韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "名山十幅画图中。", 
            "冷意入青松。", 
            "蒲团破石呈奇态，又宛然、偃蹇苍龙。", 
            "美媲华颠汉迹，荣同岱岳秦封。", 
            "鸿都词客兴偏浓。", 
            "揽胜好携筇。", 
            "千岩万壑收罗惯，尽毫端、吞吐鸿濛。", 
            "借取太常竹趣，分明黄鹤松风。"
        ], 
        "title": "风入松 夏吷庵丈画黄山十松图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "绿云轻掩流苏帐，更绛羽低垂。", 
            "袅娜春风凝碧系红丝。", 
            "前生翡翠今仙影，祗小谪些时。", 
            "却道女英经梦觉来迟。"
        ], 
        "title": "桃丝", 
        "type": "词", 
        "yun": "支"
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "莲叶巢鸳，桐华栖凤，藻舞蘋翻，簇锦团花拥。", 
            "明镜波平吹皱重。", 
            "浪粼粼、漾入红尘梦。", 
            "琪林瑶草神仙种。", 
            "残墨零脂夙分前生共。", 
            "望里楚尾吴头，并作玉台新供。", 
            "消息离痕，霎时仙驭相送。"
        ], 
        "title": "翠凌波 仝上", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "澹月疏星，掩纱窗闪烁，今宵难寐。", 
            "风雨夜惊，萧萧满院秋至。", 
            "当年赋感欧阳，更叹息、无知童子。", 
            "狩多少清愁，付与寒蛩声里。", 
            "一卷寄千里。", 
            "对双梧引碧，绿蕉凝紫。", 
            "往事旧约，绮思亚阑独倚。", 
            "风流艳说云间，仗衍派、娄东传美。", 
            "余此。", 
            "看百年、数沧桑几。"
        ], 
        "title": "惜秋华 陆蔚庭秋夜读书图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "茂漪笔阵多精到。", 
            "真能逞、八法龙蛇横扫。", 
            "一脉出吴兴，擅右军神操。", 
            "导启文坛新纪局，溯京国、雄名皎皎。", 
            "风表。", 
            "爱盈门桃李，满庭芳草。", 
            "回记美丽园中，展平原书帖，秋明词稿。", 
            "清秘契同参，聆珠玑多少。", 
            "巴蜀归来尤重望，调瑟琴、和鸣声好。", 
            "长照。", 
            "看彩艳榴红，朱颜未老。"
        ], 
        "title": "珍珠帘 沈尹默先生七十寿", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "管双自碧，认换羽移宫，谱阑明楚。", 
            "寸丝细缕。", 
            "恁红牙按拍，紫箫合舞。", 
            "最是传觞倩影，囊云炼雨。", 
            "问何去。", 
            "倚朴学授衣，相系吟处。", 
            "同调仙吕许。", 
            "对定论声腔，准绳词路。", 
            "翠楼共俎。", 
            "寄屯田片玉，梦窗情素。", 
            "宋格骚风，尽识心辛味苦。", 
            "且延伫。", 
            "等催花、座中挝鼓。"
        ], 
        "title": "扫花游 为汪旭初兄碧双楼论词图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "惊心会破国。", 
            "满目繁华都换物。", 
            "多少恩朝怨夕。", 
            "伫流水坠花，消声磨色。", 
            "愁丝万尺。", 
            "但恨无、良史词笔。", 
            "凭阑望、碧云暮合，木末自寥寂。", 
            "拚掷。", 
            "紫骝红勒。", 
            "漫独对、铜驼溅泣。", 
            "重经前度翠陌。", 
            "劫后余痕，感念谁客。", 
            "怅怀遥路北。", 
            "纵信美、湖山似昔。", 
            "争如我、年时憔悴，鬓畔渐霜白。"
        ], 
        "title": "霓裳中序第一 柬遐翁香岛，和惠词原韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "春城丽影，秋思梦痕，垂杨换几行色。", 
            "但看絮飘花落，波翻纵鱼食。", 
            "心如寄，身似客。", 
            "忍沸冷、惯参禅寂。", 
            "更休道、绝世风华，动地声藉。", 
            "回记少年场，洞观山川，名字旧题壁。", 
            "惆怅蔽云明月，多愁庾郎宅。", 
            "江南远，哀断陌。", 
            "想故苑、渐成陈迹。", 
            "画堂迥、雨卷珠帘，梁燕曾识。"
        ], 
        "title": "应天长 寄遐翁，次周清真韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "开卷神光射。", 
            "景苍茫、娄东法乳，有谁堪亚。", 
            "纵笔夏山宗北苑，横气巨然海野。", 
            "味早探、痴翁造化。", 
            "草树峰峦华滋润，墨漓漓、不染青红赭。", 
            "情所至，意随写。", 
            "云溪灵秀钟天下。", 
            "溯前贤、草衣绣虎，将军骄马。", 
            "月白风清无媚骨，耻竞市儿声价。", 
            "我惯共、青镫夜话。", 
            "隽语纤毫微妙剖，羡君才、不尽诗书画。", 
            "黄绢与，幼妇也。"
        ], 
        "title": "金缕曲 为冯超然题画卷", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "傍书镫。", 
            "黯然相对，依依不尽离情。", 
            "道此去、南归辟冷，甚时重见遥期，动人泪零。", 
            "回思知己平生。", 
            "淡结廿年神契，忙看一纸心惊。", 
            "怎奈向、茫茫太空罔极，水云多幻，竹松相掩，那堪扰扰玄黄又展，浑浑蛮触频争。", 
            "隐禅扃。", 
            "罗浮散花梦醒。"
        ], 
        "title": "八六子 其一 为遐翁作罔极图卷，丁亥十月送翁南归志别", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "对青镫。", 
            "晚烟寒月，茕茕冷淡无情。", 
            "忆雾帐、沈香一缕，药炉愁绪千般，梦回又零。", 
            "天教无用书生。", 
            "艳说莺啼燕语，危言虺走蛇惊。", 
            "问甚处、能消太平离乱，雨丝云梦，总成泡影，徒嗟历历兴亡旧事，纷纷缰锁閒事争。", 
            "且门扃。", 
            "休论是非醉醒。"
        ], 
        "title": "八六子 其二 叠前韵寄遐翁", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "瘦马龚生不画肥。", 
            "王孙画骨更神奇。", 
            "秋郊沙卧夕阳低。", 
            "千里玉华甘伏枥，一场云梦付长嘶。", 
            "萧萧风露不胜悲。"
        ], 
        "title": "浣溪纱 题赵叔孺画马", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "江山如画，认留真图稿。", 
            "始信文殊恣探讨。", 
            "细看来、不是云海茫茫，原只是、豪气胸中多少。", 
            "古今知己在，梅壑清湘，早把奇观尽穷奥。", 
            "傲骨本嶙峋，山鬼由人，凭谁去、登临呼啸。", 
            "便借尔、才华笔端春，将万古闲愁，一齐都扫。"
        ], 
        "title": "洞仙歌 陈定山画黄山图", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "酒绿柑红，黄鹂唤醒春魂悄。", 
            "翠楼寒少。", 
            "高烛花间晓。", 
            "已是烟轻，玉镜空余照。", 
            "凭栏久。", 
            "堕钗声小。", 
            "忽逐江风杳。"
        ], 
        "title": "点绛唇 春游", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "绿鬓斜欹，红心暗沁，娉娉忆傍檐甃。", 
            "寻悰翠毂芳尘，炫目玉虬晴昼。", 
            "虚廊笼袖。", 
            "看啅雀、因风飞骤。", 
            "正向晚、月丽风柔，一掬春愁微逗。", 
            "归梦好，南枝袅遍，离绪积、北溟寒又。", 
            "年芳腊底江鱼，客趣雪中蓟酒。", 
            "销魂依旧。", 
            "算此际、新开时候。", 
            "甚绿窗、消息来迟，可念咏花人瘦。"
        ], 
        "title": "东风第一枝 忆家中二梅", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "早篆烟微，瑶情冷，丝绪离肠仍结。", 
            "云帆归路晚，送雁天孤袂，忍寒吟雪。", 
            "麈尾谈清，鸦青字瘦，虚琐琅封盈箧。", 
            "垂杨和恨剪，叹何曾萦系，漫伤轻撇。", 
            "只奏遍阳关，替他弹泪，烛香虬裛。", 
            "玉笛谁重擪。", 
            "碧波远、旧梦荡江月。", 
            "只眼底、屏山横汉，簧琯凝冰，尽输伊、四弦成叠。", 
            "酒醒追悰懒，倚牙板、怨歌先歇。", 
            "燕莺事、何须说，芳蕤渐老，暗念青菱眉靥。", 
            "恁销峰痕一抹。"
        ], 
        "title": "大酺 题《江干笛思》卷子", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "归路趁秋晴。", 
            "晨暮千程。", 
            "萧疏短鬓分无成。", 
            "十载江湖余底事，别泪离情。", 
            "短树远天横。", 
            "山与阑平。", 
            "金焦到眼又分明。", 
            "佳处茅庵原不少，孤负鸥盟。"
        ], 
        "title": "浪淘沙 江行", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "瑟瑟园林变景光。", 
            "些时苦热已成凉。", 
            "闲来静处抖思量。", 
            "雨入斜阳红外密，秋回孤堞碧边长。", 
            "高飞谁似鸟双行。"
        ], 
        "title": "浣溪沙 乌石山房秋日", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "薰彻衾香不肯温。", 
            "暗蛩微窅夜深闻。", 
            "相思无梦阻江云。", 
            "异县繁愁谁与诉，钧天旧曲怕重论。", 
            "那能闻雨不伤春。"
        ], 
        "title": "浣溪沙 章门雨夕 其一", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "不悔当年作计差。", 
            "灵源元自失仙槎。", 
            "一春风雨落天涯。", 
            "少小心情同苦檗，中年身世似杨花。", 
            "浑无甚事只离家。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "斜阳收向墙西去。", 
            "早爇着、芳兰炷。", 
            "待欲题诗浑别绪。", 
            "灯前闲坐，花前闲忆，总是凄清趣。", 
            "倦虫宿鸟交加语。", 
            "秋都在、层檐树。", 
            "觅梦中宵思一遇。", 
            "前宵无梦，今宵虽梦，争到思量处。"
        ], 
        "title": "青玉案", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "乍轻雷树杪，带飞雨，过萝墙。", 
            "爱小簟魂苏，柔襟气冷，吟澹斜阳。", 
            "寒螀。", 
            "早知有月，咽昏愁，落叶满空廊。", 
            "呼唤登楼眺远，翠峰吐彩微茫。", 
            "难忘。", 
            "几曲栏杆旁。", 
            "意足旧情长。", 
            "正碧汉杯中，纤云雁底，沉醉秋光。", 
            "明妆。", 
            "解消静趣，整罗衣、好处迓新凉。", 
            "更定芙蓉沁露，迟留惜取红香。"
        ], 
        "title": "木兰花 暑雨初过，凉月东出，酒香楼迥。赋词纪游", 
        "type": "词", 
        "yun": "阳"
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "几番风、海棠开了，猩红犹著林杪。", 
            "看花恰到春分后，婉娈深丛啼鸟。", 
            "寒料峭。", 
            "奈天意悭晴，雨转雷声小。", 
            "芳晨吟悄。", 
            "爱锦■铺红，筠帘笼翠，一刻为千绕。", 
            "沉酣里，忘却樽前人老。", 
            "年时唤起芳抱。", 
            "东风丝鬓明妆畔，■■■■■■。", 
            "须醉倒。", 
            "判此日柔肠，甘受名花恼。", 
            "幽娱务早。", 
            "便迟暮欢多，深怜消得，也算景光好。"
        ], 
        "title": "买陂塘 花朝", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "青芜连野薰春暖，近岸畴平。", 
            "舍楫嬉晴。", 
            "坐看罗衣隔水明。", 
            "树阴幽处吹香远，采得花成。", 
            "燕子身轻。", 
            "窄小溪桥爱并行。"
        ], 
        "title": "采桑子", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "花开花谢云烟过，百意销沉。", 
            "犹念晴阴。", 
            "不许芳菲不上心。", 
            "闲愁闲忆俄千匝，都付闲吟。", 
            "楼迥灯深。", 
            "已负当初况到今。"
        ], 
        "title": "采桑子 寄默存 其一", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "狂蜂冶蝶同撩乱，忍踏芳园。", 
            "风雨黄昏。", 
            "纵是无情也断魂。", 
            "老来心绪惟春觉，春只无言。", 
            "梦又无痕。", 
            "冷后炉香细细温。"
        ], 
        "title": "采桑子 其二", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "海气侵人抛翠箑。", 
            "长夏棂纱，雨过秋先接。", 
            "小圃千花红半脱。", 
            "栏干镇日无飞蝶。", 
            "宝鸭香消愁暗结。", 
            "奁雾轻呵，玉笛才停擪。", 
            "题就新凉书坠叶。", 
            "愁痕犹锁金丝箧。"
        ], 
        "title": "蝶恋花 雨忆", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "团屋霜浓，剪帘风峭，酒意星星才透。", 
            "镜底轻怜，瓶边闲对，呵香绛唇笼袖。", 
            "待和暖，鸳衾覆，芳情解消否。", 
            "总孤负。", 
            "向屏纱、几番明灭，浑让与、蝴蝶梦中相守。", 
            "冷写墨痕深，耿无言、题句初就。", 
            "侧亸横陈，恋金釭、伫立夜久。", 
            "到朱扉扃却，又隔销魂时候。"
        ], 
        "title": "法曲献仙音 花影", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "畏雨连宵怯枕函。", 
            "今宵无雨睡应酣。", 
            "又惊明月到窗南。", 
            "起树鸦猜翻湿叶，横天雁锐划新蓝。", 
            "坐消城鼓已过三。"
        ], 
        "title": "浣溪沙 雨余见月", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "暗雨层檐，窗灯深掩庭除静。", 
            "一星萤影。", 
            "度过青林顶。", 
            "滴溜声中，光湿飞难整。", 
            "看俄顷。", 
            "幽丛遮屏。", 
            "立向廊边等。"
        ], 
        "title": "点绛唇 其一 雨中见流萤，岚君、怡女同赋", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "野迥秋浓，竹光团绿江村路。", 
            "坠鬟如雾。", 
            "几点吴山暮。", 
            "澹月微茫，啼雁烟中去。", 
            "归期误。", 
            "锦笺谁付。", 
            "怕近维舟处。"
        ], 
        "title": "点绛唇 其二 题画", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "瓜棚叶外疏疏月。照尽哀虫咽。", 
            "霜痕拂手剑光寒。何处寻仙跨鹤上神山。", 
            "英雄自古甘寂寞。云汉心期邈。", 
            "每逢佳处只长叹。隐愿多生还检素书看。"
        ], 
        "title": "虞美人", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "旧友还余几。", 
            "况平生、幽怀孤尚，如吾刘子。", 
            "少壮相怜今俱老，也算白头兄弟。", 
            "宜无间、三生良会。", 
            "南朔年年劳梦想，恨花时、不共乡园醉。", 
            "辜负甚，真堪悔。", 
            "云烟饱阅无他异。", 
            "只余年、蹉跎须补，藉明心地。", 
            "归与先生同灯火，领取儿时书味。", 
            "把旧业、从新温起。", 
            "承露梅梢商点易，转春魂、未必天无意。", 
            "凭好语，为君慰。"
        ], 
        "title": "貂裘换酒 和龙生", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "一般春色，甚苦爱家园，手栽偏好。", 
            "信风恁早，料芳心也念，爱花人老。", 
            "细裹亲开，却讶题封字小。", 
            "是纤手、自摘取树梢，闲起清晓。", 
            "寒悄乡梦杳。", 
            "忆竹外斜枝，酒阑千绕。", 
            "远香暗袅。", 
            "算心情未减，樽前年少。", 
            "迢递风光，与子拈来微笑。", 
            "庭月皎。", 
            "约依然、碧栏双照。"
        ], 
        "title": "扫花游 岚君以家中梅花两朵封寄，题曰家园春色，为拈此解", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "掩西风、初寒窗户，黄花相对无语。", 
            "画屏秋意吟边烛，难写怀人新句。", 
            "思何许。", 
            "有白发知交，南北伤遥阻。", 
            "年来辛苦。", 
            "似倦马驮刍，饥乌啄粟，老意向谁诉。", 
            "试凝伫。", 
            "旧日双峰词侣。", 
            "如今星散无睹。", 
            "售文卖卜生涯薄，君我相怜如故。", 
            "须归去。", 
            "约斗酒盘蚝，倚醉■■■。", 
            "湖山佳处。", 
            "把一卷丹经，商量道业，共撷■■■。"
        ], 
        "title": "买陂塘", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "乱剪烟霏，高擎月色，仰看真疑全树。", 
            "荡漾虫魂，都为冷香抟住。", 
            "证归客、初地微禅，养萧斋、一年秋句。", 
            "纵红尘、招隐无人，幽丛深秀自天宇。", 
            "繁枝漫劳玉斧。", 
            "合念山河影瘦，花身如故。", 
            "梦里灵旗，不是那时蟾府。", 
            "罢瑶妃、曲里霓裳，听戍妇、夜阑砧杵。", 
            "问吴仙、何事无眠，似人愁向曙。"
        ], 
        "title": "绮罗香 某君以大枝桂花供予瓶中，秋光方浓，月色新霁，伤时感事，为拈此解", 
        "type": "词", 
        "yun": null
    }, 
    {
        "author": "何佩萱", 
        "era": "近现代", 
        "subtype": "七言律诗", 
        "text": [
            "使君才品本风流，卅载京晋赴宦游。", 
            "道路平成臻上治，政刑清简奏嘉猷。", 
            "桃觞晋颂三春节，竹马争迎百里侯。", 
            "九五光阴弹指过，期颐遥祝海添筹。"
        ], 
        "title": "贺陈毓瑞生辰诗二章（民国癸亥年） 其一", 
        "type": "律诗", 
        "yun": "尤"
    }, 
    {
        "author": "何佩萱", 
        "era": "近现代", 
        "subtype": "七言律诗", 
        "text": [
            "十年旧友喜相逢，下榻相邀忆去冬。", 
            "五世其昌占卜凤，三江豪气属元龙。", 
            "精神钁铄知人品，笔墨飞扬愧阿侬。", 
            "异地喜拈初度句，尽教桃熟满花封。"
        ], 
        "title": "贺陈毓瑞生辰诗二章（民国癸亥年） 其二", 
        "type": "律诗", 
        "yun": "冬"
    }, 
    {
        "author": "何佩萱", 
        "era": "近现代", 
        "subtype": "七言律诗", 
        "text": [
            "一卷新诗费剪裁，元龙豪气贯兰台。", 
            "几多遇合成泥爪，无限兴亡付酒杯。", 
            "案牍馀闲公兴健，蠹鱼生活我心灰。", 
            "鲤鱼遥示琳郎韵，疑是江郎梦笔来。"
        ], 
        "title": "读陈毓瑞辛丑诗集赠诗二律 其一", 
        "type": "律诗", 
        "yun": "灰"
    }, 
    {
        "author": "何佩萱", 
        "era": "近现代", 
        "subtype": "七言律诗", 
        "text": [
            "一番阅历一番新，咳唾珠玑自有因。", 
            "马足车尘增学问，鸢飞鱼跃化天真。", 
            "灰从劫后心先冷，诗到工时骨易贫。", 
            "寄语使君珍重著，莫教辜负苦吟身。"
        ], 
        "title": "读陈毓瑞辛丑诗集赠诗二律 其二", 
        "type": "律诗", 
        "yun": "真"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "骤疑西蜀筠笼至。", 
            "感身受、飘蓬况味。", 
            "细雨湿帘旌，归燕知寒意。", 
            "玉人拈著和愁倚。", 
            "想红豆、匀圆正似。", 
            "碎却赤瑛盘，泻作燕支泪。"
        ], 
        "title": "海棠春令 立下荐樱桃，感寄。是日寒甚", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "小院红芳开遍。", 
            "闲绕砌，履苔茵。", 
            "花艳不如妆淡素，休夸百态新。", 
            "惜取春日暮，泥饮罢，酒微醺。", 
            "手里双鸾鉴，侧面粉重匀。"
        ], 
        "title": "好时光", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "凉润单衣菭湿屦。", 
            "空费尽、沈香烟缕。", 
            "枉言时节是清和，但日日、风兼雨。", 
            "潮啮沙痕过浅渚。", 
            "看便有、游禽如许。", 
            "锦鸳千万莫成双，怕愁杀、溪边女。"
        ], 
        "title": "忆王孙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "露畹晚风清，花间私语。", 
            "别后如花向何处。", 
            "堆盘樱笋，好景嘉辰轻付。", 
            "试将莲子剥，心中苦。", 
            "凭高望极，迢遥云路。", 
            "千丈晴丝乱幽素。", 
            "舞衫歌舫，酒熟秦淮邀渡。", 
            "得钱须痛饮，休论数。"
        ], 
        "title": "感皇恩 用清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "落花千片红似织。", 
            "血染沙碛。", 
            "拨惊弦，伤促柱。", 
            "美人离绪。", 
            "汉江飞雨湿旌旂。", 
            "燕南移。"
        ], 
        "title": "蕃女怨 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "柳垂烟缕如旧样。", 
            "婀娜相向。", 
            "燕衔书，鲸跋浪。", 
            "征夫无恙。", 
            "碧云含恨傍高台。", 
            "不归来。"
        ], 
        "title": "蕃女怨 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "万绪千端那可说。", 
            "黯黯销魂唯是别。", 
            "琵琶马上作边声，明妃远嫁尤凄绝。", 
            "古今同怨结。", 
            "擘钗分钿盟空设。", 
            "指虚无、海山深处，涌见金银阙。", 
            "艳质轻盈肤似雪。", 
            "下望尘寰泪凝血。", 
            "欲将碧海比深情，量乾海水情难竭。", 
            "梦回添哽咽。", 
            "梦中犹许魂飞越。", 
            "渐看看、曙光分瓦，帘外挂残月。"
        ], 
        "title": "归朝欢", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "空怜爱。", 
            "细追思。", 
            "何处是前期。", 
            "美人纤手摘芳枝。", 
            "比并不如伊。", 
            "望江关，临轩砌。", 
            "渐晓雕阑独倚。", 
            "密凭归雁寄芳音。", 
            "两处一般心。"
        ], 
        "title": "喜迁莺 集柳词", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "乍晴又雨，孤馆羁心，长似中酒。", 
            "绿暗轩窗，还记去年时候。", 
            "翠沼澄鲜波自满，紫藤夭矫枝相纠。", 
            "恨因循，放韶华过却，泪痕沾袖。", 
            "梦不到、巫山十二，神女行云，休更回首。", 
            "带眼都宽，甘愿为伊消瘦。", 
            "玉札空随香篆灭，宝钗犹划炉灰旧。", 
            "傍妆台，问何时、共舒眉皱。"
        ], 
        "title": "倦寻芳", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "书杳信沈。", 
            "转眼已过三月。", 
            "井边苔，枝上叶。", 
            "绿愔愔。", 
            "玉骢嘶向天涯去。", 
            "寂寞空自度。", 
            "掩兰房，消蕙炷。", 
            "恨难禁。"
        ], 
        "title": "酒泉子 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "舍北舍南。", 
            "忙杀几家桑女。", 
            "采柔条，盛满筥。", 
            "恰初蚕。", 
            "茧蛾莫便缲成雪。", 
            "愿伊身化蝶。", 
            "玉关遥，辽海阔。", 
            "可能探。"
        ], 
        "title": "酒泉子 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "病起浑忘梳掠，推枕坐，倚阑愁。", 
            "极望乱烟斜日，送孤舟。", 
            "殊域飘零滋味，椰子酿，荔支楼。", 
            "多谢桃根传语，早归休。"
        ], 
        "title": "沙塞子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "抛弦语，掩衾鸾。", 
            "云鬟堕枕微偏。", 
            "风起帘钩相触，无端惊昼眠。", 
            "春暮已伤摇落，台高不睹婵娟。", 
            "烟水画成屏幛，愁似水，梦如烟。"
        ], 
        "title": "珠帘卷", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "暗地牵情，未料逢欢此度。", 
            "怎能禁、一番离聚。", 
            "东风无赖，尽漂花吹絮。", 
            "肠断是、千程万程只去。", 
            "曲苑重来，小楼深处。", 
            "依稀见、殢人娇妩。", 
            "连环难解，问两心同否。", 
            "迟后约、何时更教低诉。"
        ], 
        "title": "殢人娇", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "忆过寻芳地。", 
            "朱阁重门闭。", 
            "淡拂修蛾，轻匀笑靥，妆成斜倚。", 
            "爱小帘、银蒜镇双垂。", 
            "织湘波细细。", 
            "忍道欢娱易。", 
            "暝色连云际。", 
            "水驿山程，迢遥去国，永分连理。", 
            "到此时、空对石榴花，想罗巾暗记。"
        ], 
        "title": "连理枝", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "藓石护径竹，瓜李堆盘果。", 
            "翠阴翳日，榴绽交枝火。", 
            "时序暗易，不肯留余朵。", 
            "凉后窥窗琐。", 
            "慵困眼惺忪，宝钗斜、鸾欹凤亸。", 
            "且休那。", 
            "这会少离多。", 
            "恨天边皓魄，人世梦缘，好事皆成破。", 
            "远道寄书，谁许是真个。", 
            "及早归来呵。", 
            "还怕约归期，一年年、流光误我。"
        ], 
        "title": "浣溪纱慢 和清真", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "教诵新词合眼听。", 
            "何人能会浅深情。", 
            "梦游故国欢难继，心逐征鼙岁屡更。", 
            "支病骨，卧江城。", 
            "宵中渐见有繁星。", 
            "休嫌畏景初相逼，北望长河正踏冰。"
        ], 
        "title": "鹧鸪天 静霞自杭州来见，别后复寄词，次其韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "壁纱题梦无痕。", 
            "钗股怨轻分。", 
            "余香犹在，绸缪细裹，发鬌嫣云。", 
            "凉透单衾惊夜起，望天涯、谁赋招魂。", 
            "绮窗开了，遥星暗堕，月色微昏。"
        ], 
        "title": "极相思 梅节气候转凉，即事怀人。偶用梦窗韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "休沐遇良辰，爱第一名园，堪避炎夏。", 
            "步修径、绿竹影随人，凤尾枝枝潇洒。", 
            "枇杷正熟，飞鸟共、金丸叠下。", 
            "更虚亭、是处清香透，有风荷相亚。", 
            "何意重游向此，顿凄然、情绪难话。", 
            "暗想旧日携佳伴，尽留连忘夜。", 
            "盟言在、芳踪杳杳，验遗迹、泪痕沾惹。", 
            "怨词欲尽书笺素，还遭故人骂。"
        ], 
        "title": "宴琼林", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "引莲觞。采露房。", 
            "艇子横溪波影长。中含残照光。", 
            "泪湔裳。无故香。", 
            "明日征车侵晓霜。徘徊溪水旁。"
        ], 
        "title": "长相思 和清真三首 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "花群飞。春又归。", 
            "魂梦长愁被隔离。高堂帘四垂。", 
            "枕上啼。君不知。", 
            "桐叶新踌鸦护儿。是君初去时。"
        ], 
        "title": "长相思 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "晓光浮。烟雾收。", 
            "急桨斜飞送客舟。有人还倚楼。", 
            "洗昏眸。追远游。", 
            "汀草汀花乱似愁。眼前都变秋。"
        ], 
        "title": "长相思 其三", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "墙绕冬青，记联袂旧游，来问邻里。", 
            "讶照水离披，隐枝酸子。", 
            "低舫閒眠消酒困，骤听急雨跳珠碎。", 
            "帘钩起。", 
            "夕照影流，摇漾青紫。", 
            "休拟。", 
            "渔郎生计。", 
            "叹仙源路杳，无处堪避。", 
            "似去国兰成，将愁料理。", 
            "蕉萃行吟日暮，赋江南后才难继。", 
            "空回指。", 
            "碧淡晚云千里。"
        ], 
        "title": "梅子黄时雨", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "骢马晨嘶，珠帘暮卷。", 
            "倚高台、泪眼凝盼。", 
            "密云衔雨卷地，恶风吹、杨柳岸。", 
            "屈指行程一半。", 
            "激箭光阴，锦函书简。", 
            "想唯惹、梦痕零乱。", 
            "出关几处鼓角，动边愁、君不见。", 
            "萧索尘飞日暗。"
        ], 
        "title": "厌金杯", 
        "type": "词", 
        "yun": null
    }, 
    {
        "author": "邢锦生", 
        "era": "近现代", 
        "subtype": null, 
        "text": [
            "都江三月堰初开，雪浪云涛滚滚来。", 
            "待得灌田春水足，万畦秧子一齐栽。"
        ], 
        "title": "锦城竹枝词（自注：幼作） 其一", 
        "type": "词", 
        "yun": null
    }, 
    {
        "author": "邢锦生", 
        "era": "近现代", 
        "subtype": null, 
        "text": [
            "万商云集市廛中，金碧辉煌户户同。", 
            "春暮日长天渐热，凑钱齐搭过街篷。"
        ], 
        "title": "锦城竹枝词（自注：幼作） 其二", 
        "type": "词", 
        "yun": "东"
    }, 
    {
        "author": "邢锦生", 
        "era": "近现代", 
        "subtype": null, 
        "text": [
            "太平军政亦须娴，炮试开花岂等閒。", 
            "列阵俨如临大敌，一年两打凤凰山。"
        ], 
        "title": "锦城竹枝词（自注：幼作） 其三", 
        "type": "词", 
        "yun": "删"
    }, 
    {
        "author": "邢锦生", 
        "era": "近现代", 
        "subtype": null, 
        "text": [
            "萧条市井上灯初，取次停门顾客疏。", 
            "生意数他茶馆好，满坐人听说评书。"
        ], 
        "title": "锦城竹枝词（自注：幼作） 其四", 
        "type": "词", 
        "yun": null
    }, 
    {
        "author": "邢锦生", 
        "era": "近现代", 
        "subtype": null, 
        "text": [
            "闾阎难挽是巫风，鬼哭神号半夜中。", 
            "不管病人禁得否，破锣破鼓跳端公。"
        ], 
        "title": "锦城竹枝词（自注：幼作） 其五", 
        "type": "词", 
        "yun": null
    }, 
    {
        "author": "邢锦生", 
        "era": "近现代", 
        "subtype": null, 
        "text": [
            "绣馀摇扇共招凉，斜绾云鬟时样妆。", 
            "忽听卖花声过去，隔帘争唤夜来香。"
        ], 
        "title": "锦城竹枝词（自注：幼作） 其六", 
        "type": "词", 
        "yun": "阳"
    }, 
    {
        "author": "邢锦生", 
        "era": "近现代", 
        "subtype": null, 
        "text": [
            "巨眼今无红拂妓，望古空遥忆。", 
            "欲借穆王车，走遍天涯，何处寻知己。", 
            "满胸装得经和史，犹是书橱耳。", 
            "何日却尘缘，酒鬼诗魔，共住名山里。"
        ], 
        "title": "醉花阴  感怀", 
        "type": "词", 
        "yun": null
    }, 
    {
        "author": "邢锦生", 
        "era": "近现代", 
        "subtype": null, 
        "text": [
            "千红万紫，春满城南花市起。", 
            "微雨清尘，锦幰珠轮载美人。", 
            "步摇声远，绕遍芳丛归去晚。", 
            "眉语难通，十二桥如十二峰。"
        ], 
        "title": "减字木兰花 花市", 
        "type": "词", 
        "yun": null
    }, 
    {
        "author": "江庸", 
        "era": "近现代", 
        "subtype": null, 
        "text": [
            "九日我住南山曲，不用登高恣遐瞩。", 
            "别墅秋深客少来，辜负花光与山渌。", 
            "渝州今日聚群贤，老将诗坛树大纛。", 
            "官高未可乏閒情，历废讵能忘旧俗。", 
            "越日书来索赋诗，敢策疲驽追俊足。", 
            "时艰正赖出群材，棋胜须看最后局。", 
            "可能小队出郊坰，未赏梅花酌春录。"
        ], 
        "title": "程素云重九招饮未赴履川为拈得俗字", 
        "type": "古风", 
        "yun": "沃"
    }, 
    {
        "author": "江青", 
        "era": "近现代", 
        "subtype": null, 
        "text": [
            "江上有奇峰，锁在云雾中。", 
            "寻常看不见，偶尔露峥嵘。"
        ], 
        "title": "题照", 
        "type": "古风", 
        "yun": null
    }, 
    {
        "author": "江亢虎", 
        "era": "近现代", 
        "subtype": "七言律诗", 
        "text": [
            "昨夜月明今夜雾，天心不测似人心。", 
            "玉珰缄札迷归路，绣被焚香作独吟。", 
            "枕上涛声惊梦破，灯前絮影付云沈。", 
            "素娥解放知何日，望断蟾宫海样深。"
        ], 
        "title": "雾", 
        "type": "律诗", 
        "yun": "侵"
    }, 
    {
        "author": "江亢虎", 
        "era": "近现代", 
        "subtype": "七言律诗", 
        "text": [
            "天津桥上月圆初，独步河梁信所如。", 
            "四顾翻怜一身小，百年已愧半生虚。", 
            "心期止水甘平淡，世事浮云任卷舒。", 
            "何处青山许高卧，干戈满地渺愁予。"
        ], 
        "title": "津桥步月", 
        "type": "律诗", 
        "yun": "鱼"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "双翼归来一翼拳，残枝恶木息依然。", 
            "已如腐鼠馀枯骨，犹逐饥蝇附臭膻。", 
            "野鹄高飞空有意，閒云远引苦无缘。", 
            "从知退更艰于进，目送残阳西陆躔。"
        ], 
        "title": "有感", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "已去危邦入乱邦，破车老马更徬徨。", 
            "南溟可即风波恶，北极相望道路长。", 
            "四壁青山屯淑气，一江绿水泛晴光。", 
            "春来何处堪将息，且喜妻乡胜故乡。"
        ], 
        "title": "离沪至甬暂居鄞江外舅家", 
        "type": "律诗", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "朝婚夕死亦心甘，何意人间得久耽。", 
            "万日已逾九千一，百年将达十分三。", 
            "谁家纸木朽犹保，到处晶磁破不堪。", 
            "惟我能如银样韧，雍雍依旧两情酣。"
        ], 
        "title": "银婚纪念辞二首 其一", 
        "type": "律诗", 
        "yun": "覃"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "漫数云和颂瑟弦，一弦一柱总堪怜。", 
            "乱离久历欢娱暂，忧患多经老病绵。", 
            "镜底欲停双凤舞，人间几见百年筵。", 
            "此心且幸盟金石，的皪如银质倍坚。"
        ], 
        "title": "银婚纪念辞二首 其二", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "天堑谁施填补工，大桥此日庆成功。", 
            "龟蛇两岸双峰接，武汉三分一路通。", 
            "辘辘风雷车直上，迢迢京广钮居中。", 
            "从今抛却箜篌引，波浪无惊稳渡公。"
        ], 
        "title": "武汉长江大桥落成通车三首 其一", 
        "type": "律诗", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "万里长江第一桥，千寻如带束江腰。", 
            "灵龟黄鹤参差佩，流水白云掩映飘。", 
            "天上女牛空脉脉，人间车马渡朝朝。", 
            "填河何不从长计，七夕徒教鹊力消。"
        ], 
        "title": "武汉长江大桥落成通车三首 其二", 
        "type": "律诗", 
        "yun": "萧"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "便履康庄跨险湍，直从江北向江南。", 
            "千帆冉冉东西错，百辆憧憧上下参。", 
            "水自安流山自伏，天堪开拓地堪探。", 
            "何难更展无穷力，增建江桥第二三。"
        ], 
        "title": "武汉长江大桥落成通车三首 其三", 
        "type": "律诗", 
        "yun": "覃"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "万木萧条百草蔫，顿惊红玉燬蓝田。", 
            "烟飞浩瀚三千界，病扰膏肓十二年。", 
            "回首高唐真是梦，从今恨海不胜填。", 
            "但教亦早成灰烬，一钵相盛无间然。"
        ], 
        "title": "悼亡八首 其一", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "茂苑春光欲老时，垂青谁似小姑痴。", 
            "不嫌枯寂亏生气，偏遣芳馨活故枝。", 
            "万里远离名教网，百年牢繫爱情丝。", 
            "人生今日曾何有，踽踽徒吟残破诗。"
        ], 
        "title": "悼亡八首 其二", 
        "type": "律诗", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "幼承庭训崇基督，长习英文赴上都。", 
            "识破攻心原诈术，便甘违教返迷途。", 
            "弥留不易无神论，慰藉何劳续命符。", 
            "抛却牙牌休再抹，梦中犹恐笑愚夫。"
        ], 
        "title": "悼亡八首 其三", 
        "type": "律诗", 
        "yun": "虞"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "杭州吴郡秣陵关，菲岛申江巴子山。", 
            "到处循循能启诱，诸生济济共跻攀。", 
            "乱离督课防虚度，爱抚从心戒假颜。", 
            "愧我多年谈教育，诒谋今更叹才悭。"
        ], 
        "title": "悼亡八首 其四", 
        "type": "律诗", 
        "yun": "删"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "方寸澄明月曜辉，相夫原不仅无违。", 
            "从容为我排危难，宛转凭君判是非。", 
            "力疾暂教私爱割，唱随终与正途归。", 
            "从今报国循遗意，何惜鳏鱼一命微。"
        ], 
        "title": "悼亡八首 其五", 
        "type": "律诗", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "黄金随手掷纷纷，犹恐迂疏薄待人。", 
            "搜箧典钗无吝色，施衣推食有馀仁。", 
            "持家独任辛勤事，刻己浑忘病苦身。", 
            "检点巾箱何物在，破衫遗帨是殊珍。"
        ], 
        "title": "悼亡八首 其六", 
        "type": "律诗", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "隼鹯侧目逼同林，南国惊飞失路禽。", 
            "一月翻澜风急袭，三秋茹苦病潜侵。", 
            "宿疴直与棼丝似，多难终教大限临。", 
            "不异顿遭豺虎噬，追思往事恨难禁。"
        ], 
        "title": "悼亡八首 其七", 
        "type": "律诗", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "三十三秋患难将，于飞莫更羡鸳鸯。", 
            "心惊锦翼翛翛折，目送苍烟缕缕飏。", 
            "散去双鹣馀只影，归来一室独回肠。", 
            "当年许与同生死，信誓如山何日偿？"
        ], 
        "title": "悼亡八首 其八", 
        "type": "律诗", 
        "yun": "阳"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "生死悠悠尔许时，得閒片刻便萦思。", 
            "孤窗夜夜寻残梦，素壁朝朝睹令姿。", 
            "灯下更无人共话，枕边谁听我吟诗。", 
            "还将荦荦经年事，泪洒心香慰有知。"
        ], 
        "title": "晓因逝世一周年告慰七首 其一", 
        "type": "律诗", 
        "yun": "支"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "六亿胸怀浩荡春，东风习习势无伦。", 
            "炉翻红浪钢争帅，陇簇黄云稻载人。", 
            "瑶圃香花标异彩，纸船明烛送瘟神。", 
            "知君忧乐关天下，喜事多端为一陈。"
        ], 
        "title": "晓因逝世一周年告慰七首 其二", 
        "type": "律诗", 
        "yun": "真"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "莫言故国又经秋，金马台澎迄未收。", 
            "老虎空心犹逐逐，毒蛇响尾尚啾啾。", 
            "钢棺终必埋愚寇，绞索行将殪蠢酋。", 
            "持久和平诚可致，再将趋势告无忧。"
        ], 
        "title": "晓因逝世一周年告慰七首 其三", 
        "type": "律诗", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "海外征鸿终必归，域中断雁告无违。", 
            "追思共洒伤心泪，反省从知昨日非。", 
            "话雨一村成噩梦，坐风几辈惜馀晖。", 
            "亲朋无恙休相忆，三为陈辞向素闱。"
        ], 
        "title": "晓因逝世一周年告慰七首 其四", 
        "type": "律诗", 
        "yun": "微"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "衣食无亏负荷轻，犹能殷切体亲情。", 
            "儿皆勤事几忘寝，女已分身未育婴。", 
            "更喜稚孙知跃进，况当公社正争鸣。", 
            "家人行上新生路，四为欣然告可卿。"
        ], 
        "title": "晓因逝世一周年告慰七首 其五", 
        "type": "律诗", 
        "yun": "庚"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "自君之逝不胜哀，去傍生公说法台。", 
            "忍泪移情循正路，希心换骨脱凡胎。", 
            "犹多体力能劳动，得似童年可剪裁。", 
            "五愿英灵加鼓舞，休言老朽已非材。"
        ], 
        "title": "晓因逝世一周年告慰七首 其六", 
        "type": "律诗", 
        "yun": "灰"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "万语千言总是空，无神那得与神通。", 
            "徒看玉烬灰旋冷，枉自诗多句未工。", 
            "念念有辞甘见鬼，啾啾聒耳且由虫。", 
            "如何可再亲颦笑，但愿相逢在梦中。"
        ], 
        "title": "晓因逝世一周年告慰七首 其七", 
        "type": "律诗", 
        "yun": "东"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "偕游迄未忘蓬岛，独往今还访大连。", 
            "碧海青山如旧识，朱颜绿鬓想当年。", 
            "不妨布局棋差逊，且喜兼城璧亦全。", 
            "一样明珠光焕发，丰饶后倘胜于前。"
        ], 
        "title": "概览大连兼怀青岛", 
        "type": "律诗", 
        "yun": "先"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "吞声两度未成吟，今日题诗泪满襟。", 
            "坚壁曾防无的矢，杜门早绝有弦琴。", 
            "那堪皠皠头堆雪，几致悠悠口铄金。", 
            "安得英灵常入梦，慰予生死不渝心。"
        ], 
        "title": "晓因逝世四周年纪念日致悼", 
        "type": "律诗", 
        "yun": "侵"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "藉药安眠怕梦醒，五年哀思几曾停。", 
            "夜阑每作双飞蝶，月落惟看孤另星。", 
            "仪态万方空满壁，骨灰一掬独盛瓶。", 
            "如何赵管相抟有，周也蘧蘧待化形。"
        ], 
        "title": "晓因逝世五周年告悼四首 其一", 
        "type": "律诗", 
        "yun": "青"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "国步艰难转坦互，东风依旧舞红旗。", 
            "丰收有望灾堪弭，跃进无休富可期。", 
            "残匪馀烽能窜扰。", 
            "异端邪说莫惊奇。", 
            "来年形势应尤好，为告冥冥勿更疑。"
        ], 
        "title": "晓因逝世五周年告悼四首 其二", 
        "type": "律诗", 
        "yun": null
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "频年长幼尽平安，儿未啼饥女未寒。", 
            "或更升堂通党籍，皆堪为国作师干。", 
            "纵成宿疴行痊可，那有兴邦不困难。", 
            "家运定随时运转，魂如宛在请心宽。"
        ], 
        "title": "晓因逝世五周年告悼四首 其三", 
        "type": "律诗", 
        "yun": "寒"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "放翁行作稽山土，犹为香消涕泗流。", 
            "莫道垂垂年更老，不须呴呴哭无休。", 
            "三生敢负盟天日，百世能忘匹女牛。", 
            "但得登仙真羽化，飞飞长傍凤凰楼。"
        ], 
        "title": "晓因逝世五周年告悼四首 其四", 
        "type": "律诗", 
        "yun": "尤"
    }, 
    {
        "author": "吴妍因", 
        "era": "近现代", 
        "subtype": "七言律诗", 
        "text": [
            "衔书青鸟忽飞临，纸上淋漓一颗心。", 
            "跃跃真由君挖出，怦怦直为我呻吟。", 
            "包含沧海容流量，迸发啼鹃带血音。", 
            "昔未全窥今细审，孤灯永夜泪沾襟。"
        ], 
        "title": "夜读晓因日记遗稿志悼", 
        "type": "律诗", 
        "yun": "侵"
    }, 
    {
        "author": "江上青", 
        "era": "近现代", 
        "subtype": null, 
        "text": [
            "缕缕江云。", 
            "怎觅得扁舟容此身。", 
            "奈高堂犹健，山河未靖，非因国难，应念家贫。", 
            "曾历沧桑，今留傲骨，客里秋风鲈与莼。", 
            "如何可，幸愁传墨语，情遣书邻。"
        ], 
        "title": "思亲", 
        "type": "词", 
        "yun": null
    }, 
    {
        "author": "江上青", 
        "era": "近现代", 
        "subtype": null, 
        "text": [
            "心事到眉梢。", 
            "扶枕风萧。", 
            "而今只合梦中邀。", 
            "一夜催诗都是泪，便做愁浇。", 
            "隔雨听芭蕉。", 
            "孤馆牢骚。", 
            "破书囊里恨无刀。", 
            "关外马蹄惊塞野，鼙鼓频敲。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "江上青", 
        "era": "近现代", 
        "subtype": null, 
        "text": [
            "母老身孤青发异。", 
            "思亲应念平生意。", 
            "才拙那堪饥馑起。", 
            "谈笑里。", 
            "深笼苦绪欢颜闭。", 
            "气夺山河千万里。", 
            "如何减却穷愁计。", 
            "月泻窗幽秋满地。", 
            "难成寐。", 
            "从来不洒酸辛泪。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "江上青", 
        "era": "近现代", 
        "subtype": null, 
        "text": [
            "塔湾流速，江声风急，奇云乱叠山头。", 
            "北固远蹲，金焦对峙，雨烟影里瓜洲。", 
            "最怕动貔貅。", 
            "听浪花迫击，快到中秋。", 
            "愁尽终宵，起看残月画斜钩。", 
            "何时脱却貂裘。", 
            "走长城万里，壮气谁侔。", 
            "乱鼓渐深，阋墙久斗，中原烽火难收。", 
            "今更上层楼。", 
            "见苍凉极目，隐约归舟。", 
            "且自闲浇浊酒，醉后梦扬州。"
        ], 
        "title": "望海潮 倚折元礼韵", 
        "type": "词", 
        "yun": null
    }, 
    {
        "author": "江上青", 
        "era": "近现代", 
        "subtype": null, 
        "text": [
            "风月年年，蔓竹蓑烟，不见古人。", 
            "恨青青发换，潺潺水逝，簪花衣锦，千载灰尘。", 
            "父到蓬莱，儿排荆棘，潦倒心寒空厌春。", 
            "浮生短，问谁堪作伴，老去还新。"
        ], 
        "title": "沁园春 思父，倚剑南韵", 
        "type": "词", 
        "yun": "真"
    }, 
    {
        "author": "江上青", 
        "era": "近现代", 
        "subtype": null, 
        "text": [
            "愁几许。只是满城风雨。", 
            "诗酒豪情今在否。新来和闷数。", 
            "狎兴怎生更叙。块垒恁般难吐。", 
            "不学樽前长袖舞。那堪离乱语。"
        ], 
        "title": "谒金门", 
        "type": "词", 
        "yun": null
    }, 
    {
        "author": "江上青", 
        "era": "近现代", 
        "subtype": null, 
        "text": [
            "炉暖童心，酒温红颊，当年游倦扬州。", 
            "忆姑苏相伴，六月狂囚。", 
            "海角几惊风雨，弹离绪，更上层楼。", 
            "人消瘦，重羁马厩，不媚诸侯。", 
            "悠悠。", 
            "流光饮恨，终日锁眉间，又在心头。", 
            "奈远怀难诉，都为囊羞。", 
            "空有雁书传泪，闲云外，寂寞添愁。", 
            "添愁处，朝朝暮暮，望眼春秋。"
        ], 
        "title": "凤凰台上忆吹箫 怀敏", 
        "type": "词", 
        "yun": null
    }, 
    {
        "author": "江上青", 
        "era": "近现代", 
        "subtype": null, 
        "text": [
            "君擅丰姿又擅诗。", 
            "虹桥柳岸惹相思。", 
            "文情乍破红英蕊，误了春光第四期。", 
            "思往事，梦依稀。", 
            "广陵才子纵谈时。", 
            "伤心碧海茫茫处，一瞬萍踪化劫灰。"
        ], 
        "title": "鹧鸪天 悼君冶", 
        "type": "词", 
        "yun": null
    }, 
    {
        "author": "江上青", 
        "era": "近现代", 
        "subtype": null, 
        "text": [
            "收拾雄心伴兴游。舟上盟鸥。", 
            "湖上归舟。几人漂泊几人秋。", 
            "昨日乡愁。明日离愁。", 
            "空有烟波眼底收。柳弄温柔。", 
            "萍逐风流。闲情误了少年头。", 
            "醉里扬州。梦里扬州。"
        ], 
        "title": "一剪梅 丙子仲春与素风夫妇寿慈游瘦西湖", 
        "type": "词", 
        "yun": null
    }, 
    {
        "author": "江上青", 
        "era": "近现代", 
        "subtype": null, 
        "text": [
            "渐絯陌头，踏青有绪。", 
            "梅花岭上花期误。", 
            "恹恹镇日待东风，寻春片片飞花处。", 
            "忽忽匆匆，朝朝暮暮。", 
            "登临暗把流年数。", 
            "徘徊怅触北邙山，空叫俯仰人千古。"
        ], 
        "title": "踏莎行 丙子仲春，与者兰谒梅花岭史阁部祠", 
        "type": "词", 
        "yun": null
    }, 
    {
        "author": "江上青", 
        "era": "近现代", 
        "subtype": null, 
        "text": [
            "羡煞王郎年少。", 
            "锁日风尘吹老。", 
            "天冷客窗寒，翻作相思情调。", 
            "天晓。", 
            "天晓。", 
            "莫被虚名误了。"
        ], 
        "title": "如梦令 赠王尔宜", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "岸雨啼花，溪烟禁柳，徘徊尽日收残粉。", 
            "却被东邻蜂燕，瘗此馀春。", 
            "黯销魂。", 
            "渺渺天涯，茫茫沧海，红笺后约愁难准。", 
            "待卸银钩，隔去帘外芳尘。", 
            "过黄昏。", 
            "一夜东风，又轻换、年时花讯，那知玉树歌阑，依然梦断钗分。", 
            "忍殷勤。", 
            "算如今憔悴，谢了蝶媒莺客，剩山残水，故国年年，目送征云。"
        ], 
        "title": "曲玉管", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "故国登临多少恨，惊心片霎沧桑。", 
            "野旂戍鼓满空江。", 
            "重寻葵麦径，犹识旧残阳。", 
            "信道青衫无泪湿，何堪半壁秋光。", 
            "回风惊雁欲辞行。", 
            "江山如梦里，无处问兴亡。"
        ], 
        "title": "临江仙 庚辰秋望", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "伤心天外夕阳过。", 
            "乱离惜蹉跎。", 
            "征鸿信杳，寒鸦声歇，满地干戈。", 
            "前朝人事惊重省，梦里旧笙歌。", 
            "小楼昨夜，依然无恙，金粉山河。"
        ], 
        "title": "秋波媚", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "胡天望绝。", 
            "明灭黄尘，蔽未央宫阙。", 
            "貂裘寒脆，回首处、莫为丹青愁咽。", 
            "幺弦倦拨，料早已、檀槽冰裂。", 
            "更玉龙、尽日吹残，催起故关晴雪。", 
            "春风难度阴山，甚沙外疏梅，红萼犹结。", 
            "毡车过处，应暗忆、驿路幽香谁折。", 
            "伤心临镜，怕重画、汉家眉月。", 
            "想夜深、梦里归魂，尚佩旧时环玦。"
        ], 
        "title": "瑶华慢 为罗孝锡丈题陈苕溪昭君倚梅图", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "又沧江岁晚倚高秋，危旂拂残星。", 
            "认旧游陈迹，离离禾黍，低接孤城。", 
            "避地仍惊劫燹，风掠马蹄腥。", 
            "霸气销磨尽，满地笳声。", 
            "极目已非吾土，怅登楼王粲，醉魄难醒。", 
            "感斜阳身世，应减鬓边青。", 
            "对东墙、逞歌竞舞，是重来、名士又新亭。", 
            "同载酒、向荒薹下，休更论兵。"
        ], 
        "title": "甘州 登越秀楼赋示同游诸子", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "病骸中酒黄昏后，笙歌乍传别院。", 
            "被冷惊霜，楼空怯月，悽绝更闻清变。", 
            "重帘骤捲。", 
            "正舞困离鸾，翠箫迟按。", 
            "一片销魂，听来应是后庭怨。", 
            "人间欢兴未了，向承平偏爱，金缕葱茜。", 
            "故国繁弦，天涯倦客，消得醉时肠断。", 
            "青衫泪满。", 
            "尚依约声声，和将更箭。", 
            "送入行云，梦痕谁为浣。"
        ], 
        "title": "齐天乐 寒夜闻歌", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "风劲角声乾。", 
            "孤潮寂寞还。", 
            "问六朝、兴废漫漫。", 
            "今古石头城下路，追往事，有无间。", 
            "丧乱满乡关。", 
            "归舟落日寒。", 
            "想庾郎、重赋应难。", 
            "眼底沧桑千劫过，谁认取，旧江山。"
        ], 
        "title": "南楼令 冶城送客", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "寂寂天涯摇落处，劳身已厌登临。", 
            "江山如许著狂吟。", 
            "无多飘泊泪，消得别离心。", 
            "浊酒一杯容我醉，任他明镜霜侵。", 
            "寒鸦辛苦又辞林。", 
            "殊乡风雨里，憔悴是而今。"
        ], 
        "title": "临江仙 别子馀", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "漏箭侵帘寂。", 
            "望中庭、银河似水，月波无色。", 
            "暝想空林惊寒鹊，应是故枝重觅。", 
            "莫负尽、天涯消息。", 
            "冷落齐纨歌尘暗，傍西风、容易成疏隔。", 
            "空检点，唾花碧。", 
            "危楼罢酒销魂夕。", 
            "恨如今、鸳鸯画就，锦梳难织。", 
            "待把尊前行云约，分付秋来潮汐。", 
            "怕依旧、蓬山未识。", 
            "红腊纵馀当年泪，料多情、不向人间滴。", 
            "消瘦影，倩谁忆。"
        ], 
        "title": "金缕曲 秋夕", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "隔帘杜宇催人去，恹恹梦魂惊起。", 
            "雁柱难调，莺歌易阕，惜别银河千里。", 
            "阑干静倚。", 
            "费几度徘徊，几番凝睇。", 
            "枉道相思，寸心灰尽倩谁记。", 
            "垂杨门巷似旧，叹天涯咫尺，重见无计。", 
            "苦雨凄风，哀笳怨角，应是千红刬地。", 
            "文梁燕子，料难到蓬山，画楼十二。", 
            "漫想如今，舞衫和泪洗。"
        ], 
        "title": "台城路", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "江山无限事，忍持恨，问新亭。", 
            "纵故国繁弦，尘笺醉墨，孤抱谁倾。", 
            "堪惊。", 
            "夜台梦语，话兴亡、人海尚悽零。", 
            "倦眼何堪乍瞑，吟魂应信难醒。", 
            "仙城。", 
            "休更望神京。", 
            "狐兔想纵横。", 
            "剩荒凉笳角，迷离宫羽，早不成声。", 
            "泠泠。", 
            "旧时楚些，阅沧桑、词赋已无灵。", 
            "泪尽新绡故稿，天涯禾黍青青。"
        ], 
        "title": "木兰花慢 为马宾甫题何邹崖、陈述叔诗词合卷，时去述叔归道山止一月耳", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "寒尊罢酌。", 
            "正际空清夜，一奁银魄。", 
            "病起沈腰憔悴，应叹素娥浑未觉。", 
            "烛底帘垂，梅梢风动，倩影迷离渐消却。", 
            "乌雀无声，楼台如水，悄把梦魂托。", 
            "重来镜里颜非昨。", 
            "料经时换尽，新妆眉萼。", 
            "空有飞琼旧留约。", 
            "谁分年年，几许人间，雾屏云幄。", 
            "万里婵娟，终宵风露，往事半沈画角。"
        ], 
        "title": "春云怨 十一月十五夜与咏雩、湘碧、慈博步月城西，忆去年与霜筠曾留是约，抚景追情，有不能已于言者", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "芳草延愁，闲云驻梦，画门低约花关。", 
            "故榭惊鸿，何时归影雕栏。", 
            "绿阴渐满天涯路，料相思、几度阑珊。", 
            "奈薰风、依旧无情，与恨俱还。", 
            "笙歌已误当年约，剩新蝉一曲，犹度屏山。", 
            "待折垂杨，倩他重繫朱颜。", 
            "徘徊且问东流水，甚片红、尚隔人间。", 
            "最回肠，寂寂湘帘，未觉香残。"
        ], 
        "title": "高阳台 西园重过，人事都非，崔护刘郎，一时同感", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "楚江馀恨消沈尽，芳心为谁悽苦。", 
            "翠盖扶云，明珰照水，应是冰魂归路。", 
            "蘋洲漫谱。", 
            "料褪酒奁边，万妆争妒。", 
            "一舸重来，故陂休问闹红侣。", 
            "西风铅泪似浣，叹婵娟旧约，空倩鸥鹭。", 
            "太液荒凉，铜盘冷落，尚识鸳鸯眠处。", 
            "霓裳罢舞。", 
            "料难认当时，袜罗微步。", 
            "梦到琼楼，素肌人在否。"
        ], 
        "title": "台城路 白莲", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "哀草埋云，乱山明野，故园归路无程。", 
            "阅沧波倦眼，问更向谁青。", 
            "恁飘泊、年芳易晚，天涯犹有，未老戎兵。", 
            "甚奈寒乌鹊，黄昏尚绕严城。", 
            "旧期胜赏，料今宵、魂梦应惊。", 
            "剩看剑停杯，行歌去国，如许心情。", 
            "多少鱼龙吟啸，西风里、都作潮声。", 
            "算青衫无恙，年年空自尘生。"
        ], 
        "title": "扬州慢 依白石酬希颖", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "万红带雨翻寒砌。", 
            "忍重话、金谷当年芳事。", 
            "迭损舞衣裳，念脂痕谁洗。", 
            "惊断绿窗罗绮梦，早悄换、东风人世。", 
            "憔悴。", 
            "自谢郎去后，更无歌吹。", 
            "堪叹蝶恋蜂迷，问东邻桃李，芳菲馀几。", 
            "凭遍玉回栏，莫抛残铅泪。", 
            "二十四桥春去路，想故侣、溅裙归未。", 
            "无计。", 
            "料剪罢重云，寸心难寄。"
        ], 
        "title": "珍珠帘 芍药", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "蝶梦空寻，鸳盟已冷，青衫漫惹啼痕。", 
            "花事无多，绿章谁问东君。", 
            "寸心未忍成灰烬，想连宵、尚托行云。", 
            "奈如今，一尺江波，难载桃根。", 
            "故枝犹待春风发，怕离烟恨水，偏误归人。", 
            "懒卸残妆，也知鸾镜尘昏。", 
            "落花不管芳菲减，料因循、燕妒莺颦。", 
            "莫凭栏，衰草斜阳，容易销魂。"
        ], 
        "title": "高阳台", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "蛮春未半。", 
            "怅井畔露桃，红销妆浅。", 
            "冷落画屏，遥夜相思应肠断。", 
            "啼鹃难唤行云转。", 
            "问客里、芳菲谁遣。", 
            "离魂依约，经年尚傍，舞裙歌扇。", 
            "别苑。", 
            "欢期正好，背人处、早结东风同伴。", 
            "柳絮梦轻，鸳幄盟寒缘终短。", 
            "当时菱镜尘空满。", 
            "想灰尽、芳心千遍。", 
            "漫怜隔雨楼台，惯劳望眼。"
        ], 
        "title": "绛都春", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "芳菲容易度。", 
            "正千红悽悽，好春谁主。", 
            "燕子归来，纵画梁依旧，也应难住。", 
            "数遍心期，都付与、半帘飞絮。", 
            "回首天涯，雨歇云沈，东风无路。", 
            "十载疏狂休诉。", 
            "怕醉魄犹寻，故园歌舞。", 
            "浣尽金衣，倩何人念我，酒痕曾污。", 
            "泪眼徘徊，空省识、啼鹃门户。", 
            "知否闲花陌上，新声又谱。"
        ], 
        "title": "三姝媚 癸丑春暮，客余菊庵家，时方拟作归计，适杨铁夫丈来约饯春，且出示新词索和，因次原韵，并柬黎六禾丈", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "南国寻春，东风买醉，相思不到花桥水。", 
            "青山曾是旧时妆，年年戎马虚芳事。", 
            "锦字空题，玉珰难寄。", 
            "酒旗歌板销魂地。", 
            "眼前红豆暗抛残，犹有丹青扶梦起。"
        ], 
        "title": "踏莎行 题曾希颖花桥感旧图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "夜起看明月，风动一天秋。", 
            "梧桐叶乱，又是飒飒伴人愁。", 
            "茅屋三间寄处，修竹几竿相伍，谩说可忘忧。", 
            "狄酒陶巾外，安道是良俦。", 
            "悲往事，三阅月，记苏州。", 
            "冰心素抱，醒醉人海谪仙楼。", 
            "回首廿年如昨，髣髴一场春梦，身世等浮鸥。", 
            "展对双纨扇，遗泽足长留。"
        ], 
        "title": "水调歌头 为李左盦题双纨扇", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "歌散舞零，访重奏、大晟新乐。", 
            "听笛里阳春，声转断肠似续。", 
            "韵余袅袅，缀一字一珠盘玉。", 
            "叹定场信息，正是江南花落。", 
            "渐筑苍凉，琰笳哀怨，谩赋荣辱。", 
            "忍丝管升平，珍重翠华茜曲。", 
            "江山无恙，怎堪痛哭。", 
            "金缕长，千载绕梁犹昨。"
        ], 
        "title": "蕙兰芳引 梅畹华兄重登歌台", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "梦到鸳楹，魂凝麝墨，寄情声外。", 
            "云沈雨殢。", 
            "凭说鹿胎仙里。", 
            "数天中、漫嗟怨怀，小楼一语东风碎。", 
            "顿移时、变起龙蛇运厄，令人消致。", 
            "真是。", 
            "惊无意。", 
            "怅三绝才华，悄随流水。", 
            "年时愁悴。", 
            "记曾倚、题门邻鬼。", 
            "共知非、庚牒雁盟，千秋禊结兰心泪。", 
            "殆五云、摇洒春江，扇风吹断苇。"
        ], 
        "title": "锁窗寒 悼郑午昌兄，次张玉田韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "故木参差下，槐翠梓碧珑璁。", 
            "盖锦绣，掩西东。", 
            "羡隔院芙蓉。", 
            "无端卷起沧波浪，千缕万绪旋空。", 
            "怕忍说，恨生重。", 
            "水流断肠红。", 
            "忡忡。", 
            "休惆怅，前欢后约，都付与、邯郸梦中。", 
            "伫一点、尘烟散处，只遥对、海角天涯，渺若云封。", 
            "秋心万里，徙倚斜阳，独自临风。"
        ], 
        "title": "塞翁吟 柬徐松叔，次周清真韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "废塔空经鼓。", 
            "秋宵月，夜凉残照前度。", 
            "西堂境静，东城步曲，隐藏深户。", 
            "閒言巷陌寻常，定燕子、曾招旧侣。", 
            "怎怅极、断梦江花，离情魏笔休赋。", 
            "沧桑系老林泉，悲歌韵抑，愁思吟苦。", 
            "浮云晦迹，清风送晚，载书归去。", 
            "文园病渴长恨，顾倩影、翩翩恋处。", 
            "试尽将、掷作金声，兴公愿否。"
        ], 
        "title": "宴清都 尤墨君塔西掷笔图，次周清真韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "耸浮图，回倒影，沈山藏寺云深。", 
            "最恋斜阳钟送晚，低佪几度曾寻。", 
            "紫薇花映江头事，旧衫点湿红泪。", 
            "凝伫东流今日水。", 
            "西风怕又吹起。"
        ], 
        "title": "思越人 孙鸿士双山游屐图，次孙葆光韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "追往事、先泽画图中。", 
            "园去废，卷归重。", 
            "小楼今雨嵩阳伴，故家乔木断桥东。", 
            "向尊前，收眼底，自生风。", 
            "甚籍与、钱唐苏小共。", 
            "也宰及、清真长寿颂。", 
            "堆锦绣，妒帘栊。", 
            "华年好梦心都懒，馒头白发鬓先松。", 
            "雨丝丝，云冉冉，忆双峰。"
        ], 
        "title": "最高楼 为许窥豹题榆园今雨楼图，次毛东堂韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "花气水乡浮。", 
            "掩映银塘绿盖幽。", 
            "髣髴鸳鸯罗绮梦，温柔。", 
            "未得于飞得并头。", 
            "同泛木兰舟。", 
            "疗却相思一段愁。", 
            "香远濂溪清品格，风流。", 
            "淡扫红妆傲粉侯。"
        ], 
        "title": "南乡子 周紫宜画并蒂莲", 
        "type": "词", 
        "yun": "尤"
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "京华晴雪后。", 
            "正咏戏催妆，好逑诗就。", 
            "翠禽唤觉春宵信，万点疏香争漏。", 
            "迎风扑鼻，似暗忆、江南时候。", 
            "还自笑、双影兰闺，珊瑚映摇红袖。", 
            "频教对坐拈毫，问举案人前，画眉齐否。", 
            "静窗韵斗张笔阵，快赌玉纤金瘦。", 
            "珠玑吐秀。", 
            "且步月、同歌白首。", 
            "三弄绕、花下琴声，笙簧共奏。"
        ], 
        "title": "玉烛新 为关颖人梅花香里两诗人图，次周清真韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "晚萧萧。", 
            "正素月静，绣帏飘。", 
            "绿蚁香浓，怎禁风度春宵。", 
            "景熟黄粱，似阮郎、仙坞魂消。", 
            "一往密盟，愿如漆如胶。", 
            "雨遮云护，都不管、清泪溅花梢。", 
            "曼舞轻歌，枕肩临别多娇。", 
            "绮业前生慧，兰因初日忉。", 
            "猛惊醒，幻耶真，猛隔蓝桥。"
        ], 
        "title": "梦玉人引 为吴小钝画慧因绮梦图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "陇梅芳讯好，正梦断魂凝，疏香情色。", 
            "年年惯行处，携尊俎、经醉湖山曾客。", 
            "寻幽选胜，拚清狂、何计赚力。", 
            "待归时、细写游踪浪迹，伴赏岑寂。", 
            "痴极。", 
            "留连缃素，自怜偏向，蠹索余食。", 
            "斜晖望远，黄歇浦，龙华陌。", 
            "怅荒台、鸦阵茫茫成叹息。", 
            "宵窗还恼漏滴。", 
            "尽无眠、欹枕憔悴，夜阑暗忆。"
        ], 
        "title": "瑞鹤仙 为陆颂尧陇梅图，次周清真韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "瑶岛蓬莱玉碎时。", 
            "身轻浮碧海，浪漪漪。", 
            "女娲当日可曾知。", 
            "长袖卷云归。", 
            "梦醒是耶非。", 
            "方壶虽小小，却依依。", 
            "绿阴环翠有莺啼。", 
            "神仙窟，应护满花枝。"
        ], 
        "title": "小重山 为钱镜塘画小方壶图，次姜白石韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "班门艺略，载世久名垂。", 
            "枕书漱玉，拈字炼金，羞却须眉。", 
            "今大家，人尽说、千秋比美。", 
            "岭南灵秀钟闺。", 
            "记年时。", 
            "关山万里重经，情怀百感伤离。", 
            "慨念衣冠扫地，青镂方狐，绛蜡燃犀。", 
            "修旧史。", 
            "谩自适、琅玕因翠微。"
        ], 
        "title": "四园竹 冼玉清琅玕馆修史图", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "散花心绪。", 
            "何从遣、凭高凝望秋树。", 
            "断魂流水脉无言，风卷疑红雨。", 
            "怅叶落、纷如坠羽。", 
            "龙山修禊增怀古。", 
            "仗胜集留题，舞袖式鸥盟，醉意恰传心素。", 
            "应记惠麓泉清，桃溪路幻，梦笔江恨须赋。", 
            "我家梅景负园林，伴侣神仙语。", 
            "喜织得、云华一缕。", 
            "名轩图画曾飞去。", 
            "更认看晴霜下，半幅楼台，寄情深处。"
        ], 
        "title": "霜叶飞 为糜耕云题醉叶楼图，次吴梦窗韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "心中可似人如玉。几番拨尽相思曲。", 
            "何意锁眉峰。无言尤态浓。", 
            "花边魂断处。往事如云雨。", 
            "寄语有情天。月明谁向圆。"
        ], 
        "title": "菩萨蛮 张大千画士女", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "一抹斜阳，凝望里、遥迷平楚。", 
            "恣狂朋酒阑笑语。", 
            "共西溪佳丽访，晚霞秋树。", 
            "如在画屏，放舟钓浦。", 
            "伫长桥穿月下，蚁人难数。", 
            "尽情欢、乍来又去。", 
            "愿年年作纵醉，石湖游旅。", 
            "留此胜踪，剪镫话雨。"
        ], 
        "title": "三登乐 俞子才石湖秋泛图，次范石湖韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "脂印心红，黛舒眉绿，丽景渐临初暑。", 
            "仙馆嫏嬛诗酒兴，冉冉如花催鼓。", 
            "群贤欢事乍逢，裙屐名园，丹青新引，翘中楚。", 
            "行看画图招隐，松风吹路。", 
            "还认袂卷晴霞，碧云四绕，鹤飞声满高处。", 
            "遇三五、禊修夜宴，似曲水、流觞来去。", 
            "庆春泽、辉联旧宇。", 
            "玉炉烟袅芙蓉炷。", 
            "对髻拥青螺，霓裳炼出长虹否。"
        ], 
        "title": "八宝妆 螺川诗屋图，次李景元韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "韶华朗媚，爱初秋也，晴光永。", 
            "雅会良朋欢笑，金风送爽，又值河明汉净。", 
            "正人语盈盈，乍当窗雨，临佳景。", 
            "喜道如今无病。", 
            "丹炉渐远，去日艰危还省。", 
            "最是十年乱绪，云移梦徙，伤情荀倩。", 
            "祗家常抱素修眉，记淡约、离怀多耿耿。", 
            "味炎味冷。", 
            "犹消得、自在迢迢，图史閒来整。", 
            "映带一片，梅花旧影。"
        ], 
        "title": "倾杯乐 次柳屯田韵，自寿", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "香温翠暖。", 
            "问谁处、锦幄华镫庭院。", 
            "丽日上元，佳节春回，梅花苑。", 
            "琼枝吹月飞红片。", 
            "缀点额、新妆人面。", 
            "宝钗楼上，金簧并奏，玉徽徐按。", 
            "休管。", 
            "天街共戏，任蛾闹舞，著冠儿颠转。", 
            "破泪笑声，携手狂歌，情何限。", 
            "倾杯欢喜团圞宴。", 
            "散焰火、凭高遥看。", 
            "夜阑银烛摇梁，影红乳燕。"
        ], 
        "title": "绛都春 上元后日逢抱真生日，次吴梦窗韵", 
        "type": "词", 
        "yun": null
    }, 
    {
        "author": "吴湖帆", 
        "era": "近现代", 
        "subtype": null, 
        "text": [
            "患难夫妻余十载。", 
            "情性相融，不是能求买。", 
            "危处同忧安共快。", 
            "精神饥渴如连带。", 
            "坦率心肠无挂碍。", 
            "辛苦家常，顺逆多深耐。", 
            "裙布荆钗风未改。", 
            "从经离乱存仪态。"
        ], 
        "title": "凤栖梧 为抱真作", 
        "type": "词", 
        "yun": null
    }, 
    {
        "author": "朱霞", 
        "era": "近现代", 
        "subtype": "七言绝句", 
        "text": [
            "柳腴花瘦啭仓庚，风景难为柳七情。", 
            "一曲胜溪清且美，披图如听水流声。"
        ], 
        "title": "题亚子分湖旧隐图二首 其一", 
        "type": "绝句", 
        "yun": "庚"
    }, 
    {
        "author": "朱霞", 
        "era": "近现代", 
        "subtype": "七言绝句", 
        "text": [
            "湖静风帆倒影涵，波光相对旧书龛。", 
            "卧游自有画图在，休笑移家郭十三。"
        ], 
        "title": "题亚子分湖旧隐图二首 其二", 
        "type": "绝句", 
        "yun": "覃"
    }, 
    {
        "author": "朱霞", 
        "era": "近现代", 
        "subtype": "七言绝句", 
        "text": [
            "扁舟如叶桨如荑，过尽苏堤又白堤。", 
            "山翠波澄浑一色，凭舷回首觉天低。"
        ], 
        "title": "西湖泛舟", 
        "type": "绝句", 
        "yun": "齐"
    }, 
    {
        "author": "朱霞", 
        "era": "近现代", 
        "subtype": "七言绝句", 
        "text": [
            "潇潇疏雨打窗轻，灯穗含情灭更明。", 
            "墙角芭蕉新种得，今宵始听一声声。"
        ], 
        "title": "听雨", 
        "type": "绝句", 
        "yun": "庚"
    }, 
    {
        "author": "朱德龙", 
        "era": "近现代", 
        "subtype": null, 
        "text": [
            "去年曾见长沙月，月弄银波湘岸阔。", 
            "万里晴天无片云，照见嫦娥年二八。", 
            "今年玩月长沙城，置酒高楼待月明。", 
            "风姨撼树狂于虎，霓裳罢舞曲无声。", 
            "世事盈虚宁似此，搔首问天天不语。", 
            "一手掩盖天下目，浮云浮云将终古。"
        ], 
        "title": "中秋无月感赋", 
        "type": "古风", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "凭烟访玉。", 
            "有芳茔悄倚，湖上修竹。", 
            "鸟语黄昏，犹似清吟，人在绿阴东角。", 
            "虚窗昔昔伤心两，自泪落、临川哀曲。", 
            "甚梅花、不洗鹃红，占写广陵愁独。", 
            "为想梨云怕损，强扶病影起，梨液初漉。", 
            "含语晴波，牵散荷丝，莫放幽禽双宿。", 
            "香魂未冷仍孤另，念生世、蛾眉长蹙。", 
            "看夜深、坠月前峰，一点露萤飞绿。"
        ], 
        "title": "疏影 孤山奠广陵女士坟", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "何事深垂。", 
            "芳径外，随意舞絮横飞。", 
            "旧游无据，新燕惯把人欺。", 
            "遮尽花痕君不觉，黄昏隐约护灯儿。", 
            "慢招携。", 
            "脱巾挽髻，呼博弹棋。", 
            "却疑频频欲卷，任画楼雨隔，半桁凄迷。", 
            "夜来酒倦，消受几缕香丝。", 
            "庾郎风味似减，漫轻搭、银钩系翠思。", 
            "湘人远，念夜深梦返，带月掀时。"
        ], 
        "title": "瑶台聚八仙 帘", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "永昼帘栊，阑春节候，别绪无端怎理。", 
            "已悔飘萍，肯逐等闲流水。", 
            "谱鹃声、弦索先哀，弄麝煤、玉光犹紫。", 
            "问姿年、一点芳心，几枝娟蕙翠筠里。", 
            "丁娘豪侠自写，看取皱云茧纸，过人灵慧。", 
            "密誓湘波，浣尽千生离泪。", 
            "怨衰迟、孤影秦淮，傍香灯、回光萧寺。", 
            "写人间、旧梦痕痕，忏词笺梵宇。"
        ], 
        "title": "绮罗香 题马元儿水墨兰竹湖石画帧", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "向层楼一望，但无际，夜迷濛。", 
            "正银汉斜倾，怒潮初落，天换秋容。", 
            "愁侬。", 
            "四更倦影，伴浮屠，孤耸对寒空。", 
            "故把离愁唤起，带声飞过霜鸿。", 
            "微红。", 
            "漏火深松，如有客，隐灯篷。", 
            "只幽思无着，云随高下，水隔西东。", 
            "栏干，可怜倚遍，恨吟魂、曾不肯来同。", 
            "偏是怀人不见，半钩月吐前峰。"
        ], 
        "title": "木兰花慢 塔江寺怀龚碧琴", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "轻鬟斜亸阑干畔。", 
            "近黄昏、差比烟痕懒。", 
            "底用相对，映神光、素眸都炫。", 
            "非花也，只是春魂一片。", 
            "伶俜幽独何人见。", 
            "理残妆、泪痕烛心泫。", 
            "有意东风，约深红、夜深吹展。", 
            "凭教睡，怕梦里魂也断。"
        ], 
        "title": "月上海棠 赋本题", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "细生何爱，倚庐中、写出半身秋影。", 
            "石瘦松癯，换年时吟鬓，风柯莫静。", 
            "恨佳日、过时思永。", 
            "薄暮投怀，依依底似，堂前光景。", 
            "垂髫旧踪怕省。", 
            "痛人间路仄，霄宇秋迥。", 
            "半老孤儿，减雄豪心性。", 
            "孱躯似病。", 
            "更惘惘、古愁难整。", 
            "向晓乌啼，呼娘不见，泪谈帏冷。"
        ], 
        "title": "辘轳金井 自题小影", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "玉枝零乱，怎不向、金壶幽贮。", 
            "算误倚枯丛，更催春羯，相近都非素侣。", 
            "雾鬓风鬟轻寒里，悄写影、水烟荒渚。", 
            "问世外灵根，花中高韵，几人知汝。", 
            "无语。", 
            "前身瑶苑，忆陪灵圉。", 
            "近纸帐深更，冰魂禁守，不受栖香翠羽。", 
            "霜气添明，月波流滟，谁个冷心相与。", 
            "凝目久，尘外幽人若接，碧琴横伫。"
        ], 
        "title": "转调二郎神 梅花", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "隔窗谁与吟秋籁，沉沉画帘风细。", 
            "浅梦初回，浓寒搁后，早酿闲中诗意。", 
            "支颐屏际。", 
            "记薄暝花阴，银笙消醉。", 
            "手检龙团，竹炉黄叶旧风味。", 
            "频年缁尘燕市。", 
            "负松扉泉岭，星情霞思。", 
            "眼候鱼过，声停蚓泣，斜逗丝丝云气。", 
            "瓶枝静对。", 
            "更酒渴诗狂，山童贪睡。", 
            "檐月窥人，余寒倾叶吹。"
        ], 
        "title": "齐天乐 茶声", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "喧叶猜林，摇枝压柳，近湖日暮多风。", 
            "醉怯吟悭，春前事事都慵。", 
            "坐来无事行偏倦，为梅花、偶出帘栊。", 
            "鬓云松、几日筠奁，不照眉峰。", 
            "幽人可是耽禅悦，怕沉思往岁，重说游踪。", 
            "只道书来，倩人烛底开封。", 
            "呵寒拈颖频频放，写相思、墨未曾浓。", 
            "问欢悰、一任寥天，过尽青鸿。"
        ], 
        "title": "高阳台 懒", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "守荼蘼、残寒影里，怀人最是春暮。", 
            "轻阴天气闲庭院，睡起还疑初曙。", 
            "君试睹。", 
            "怎无力、帘儿搁得春魂住。", 
            "黄昏静伫。", 
            "但打叠新愁，商量浅醉，寂寞对庭树。", 
            "西湖畔，回首旧游欢聚。", 
            "蛩烟雁月如故。", 
            "多时不到虹桥外，萍际晚山无数。", 
            "春且住。", 
            "待小句题成，婉寄流红去。", 
            "天涯甚处。", 
            "嗟别后心肠，伊犹难识，相笑况新侣。"
        ], 
        "title": "买陂塘", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "望天低野悄，一半寒林，红入新霜。", 
            "伫立生秋思，只淡烟未夕，水气先凉。", 
            "山楼下临蔬圃，蝶影落西墙。", 
            "有野客乘高，山翁挈秋，来趁重阳。", 
            "茫茫。", 
            "远凝目，写澹霭无边，雁路秋长。", 
            "旧日偕游处，问草仍故绿，菊为谁黄。", 
            "此日虹桥闲步，众里独回肠。", 
            "看杨柳含愁，灯光催客归棹忙。"
        ], 
        "title": "忆旧游 九日小西湖感旧", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "因谁苦费心魂，吟身更比春前瘦。", 
            "虚消髀肉未成，勋业居然癯叟。", 
            "俊赏浑忘，姿年难再，劳生依旧。", 
            "只镜中凝睇，自家默喻，千般意，都孤负。", 
            "那有生平时候。", 
            "煽妖氛、龙虬方斗。", 
            "早衰若我，关门息影，几时能彀。", 
            "只自舒怀，中宵看剑，高楼呼酒。", 
            "好加餐却念，孱躯久健，古来多有。"
        ], 
        "title": "水龙吟 其一 日来消瘦殊甚，揽镜自惊，赋词寄慨", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "老来消尽朱颜，也应身与诗人称。", 
            "烟村贳酒，风江垂钓，尽饶佳兴。", 
            "思欲云腴，气还秋肃，底输公等。", 
            "更浮尘扫却，炉薰静对，放清味，闲中领。", 
            "换作痴肥未肯。", 
            "是生来、神清骨冷。", 
            "怀人坐夜，摊书起早，少眠多醒。", 
            "便减腰围，怎教轻减，耽吟心性。", 
            "倚寒天剩有，梅花满树，认年时影。"
        ], 
        "title": "水龙吟 其二 前词语伤，因更谱此曲自解", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "谷雨才过，花风余几，中庭夜色如银。", 
            "雁过天低，都无半点闲云。", 
            "墙匡谁洒南宫墨，看离离、林影横陈。", 
            "甚心情、一样蟾圆，偏爱当春。", 
            "思量好景怎消得，只名香爇罢，小酒斟频。", 
            "静掩柴扉，虫声旧梦重温。", 
            "相期未若忘情好，结清游、何必心亲。", 
            "漫寻眠、笛语悠飏，隔巷频闻。"
        ], 
        "title": "高阳台 三月十六夜对月", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "霜信催笳，蛩啼沉烛，晚江孤客滋味。", 
            "伫立搴芳，小袖娉娉香腻。", 
            "认夕阳、深院离痕，听碎叶、画檐凉吹。", 
            "正书成、凝睇归鸿，寥天云淡杳无字。", 
            "柔魂漫道易悸。", 
            "任是流空暗燹，不摇兰佩。", 
            "淡冶秋光，恰写冷蟾心事。", 
            "尽恨销、碧海琴丝，莫影减、远峰眉翠。", 
            "恁花前、几度低徊，鸣珰风细细。"
        ], 
        "title": "绮罗香", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "飞红犹湿前宵雨，好春也懒归去。", 
            "日潋池心，山摇萍际，夏气先烘晴宇。", 
            "笛声凄楚。", 
            "正倦倚薰风，吹凉前浦。", 
            "艳说荷花，焉知结子此心苦。", 
            "芳讯凭谁为主。", 
            "更番催令节，佳期无阻。", 
            "掠燕频低，遮鱼未稳，贴水钱钱堪数。", 
            "愿春小住。", 
            "便开晚蔷薇，番风应许。", 
            "一任菱船，清歌江畔路。"
        ], 
        "title": "齐天乐 新荷", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "笋根抽涩勒。", 
            "庭柯绿锁，新阴吹湿。", 
            "风力沉钟，犹许恋春今夕。", 
            "病过樱桃谷雨，向谁怨、年时驹隙。", 
            "霄路隔。", 
            "青禽盼杳，履尘销寂。", 
            "玉觞惜别迟斟，记剪烛窗西，啼珠香迹。", 
            "梦冷鹃声，心事药炉烟积。", 
            "眼底高枝红瘦，放满地、芦蒿新茁。", 
            "奁影侧。", 
            "芳怀几时抛得。"
        ], 
        "title": "玉漏迟 送春，用潜玉花朝词韵 其一", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "小庭摇细绿。", 
            "炉香坐久，一帘秋足。", 
            "烟思星情，那更苦眠能疏。", 
            "不是秋人爱夜，取消受、几竿风竹。", 
            "银漏促。", 
            "吹空飞籁，春沉乔木。", 
            "已是缺月桐梢，记倦指憎弦，坠鬟偎烛。", 
            "理遍桃笙，不梦天涯柔玉。", 
            "待写片时情味，怕城堞、将催寒角。", 
            "谁款曲。", 
            "凉蛩暗鸣诗屋。"
        ], 
        "title": "玉漏迟 其二", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "过黄昏、斜阳收了，画帘几桁催卷。", 
            "窗灯不上情更好，月出梧桐庭院。", 
            "花气袅。", 
            "几缕柔风，催趁虫声懒。", 
            "罗衣早换。", 
            "尽美睡堪寻，零诗漫拾，已是夜过半。", 
            "秋期近，仰见疏星远汉。", 
            "新凉消息谁管。", 
            "山中猿鹤怜归晚，我已心先南雁。", 
            "诗梦浅。", 
            "怕古寺、钟晴密杵摇偏缓。", 
            "纱帷漫卷。", 
            "任藤枕频欹，晓凉未减，安簟宜清旦。"
        ], 
        "title": "买陂塘 凉夜", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "飞毂转黄埃，看群翾，炫目千般稀趣。", 
            "余念拨寒灰，仙山里，欢结琼壶幽素。", 
            "低鬟听讲，佛香一缕横青雾。", 
            "安顿心魂消苦行，因果细参兰絮。", 
            "西风吹远，禅花正无聊，又送维摩归去。", 
            "江岸遍枫林，秋江冷，照见蒲帆分路。", 
            "虚廊悄步。", 
            "澹踪闲觅还疑遇。", 
            "寒菊无言人悄悄，钟后霜枝摇暮。"
        ], 
        "title": "南浦 慧明受法戒万岁寺，后归章江，楞根上人亦往太姥，赋词寄意", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "淡艳容分，浓香莫辨，瓶胆井泉闲注。", 
            "孤秀堪伤，簇影自成佳侣。", 
            "正天气、新冷催霜，伴仙客、不眠凭树。", 
            "展湘屏、忍耐西风，素心未合怨迟暮。", 
            "人间多少异趣。", 
            "长恨多情不见，同时难遇。", 
            "隐结芳因，约得一帘秋聚。", 
            "便从今、月淡禅初，有相对、浅吟低语。", 
            "费安排、玉腕寒丛，整灯商瘦句。"
        ], 
        "title": "绮罗香 岚君以木樨、素心与菊花同插一瓶，索赋", 
        "type": "词", 
        "yun": null
    }, 
    {
        "author": "何振岱", 
        "era": "近现代", 
        "subtype": null, 
        "text": [
            "段家桥下载轻舫。", 
            "水云乡。", 
            "野天长。", 
            "才近孤山，吹袂是风香。", 
            "修到梅花愁独自，教淡月，伴昏黄。", 
            "夜阑峰影写迷茫。", 
            "好风光。", 
            "苦难偿。", 
            "闲忆年时，轻折为新妆。", 
            "莫与湖波贪照影，人瘦也，怕花伤。"
        ], 
        "title": "江城子 孤山梅花", 
        "type": "词", 
        "yun": null
    }, 
    {
        "author": "朱德", 
        "era": "近现代", 
        "subtype": null, 
        "text": [
            "庐山云雾茶，味浓性泼辣。", 
            "若得长时饮，延年益寿法。"
        ], 
        "title": "云雾茶", 
        "type": "古风", 
        "yun": null
    }, 
    {
        "author": "朱静宜", 
        "era": "近现代", 
        "subtype": "七言绝句", 
        "text": [
            "柳州自撰愚溪对，千古蛮荒旧迹名。", 
            "况是分湖好风景，雄文佳什继先声。"
        ], 
        "title": "题亚子分湖旧隐图二首 其一", 
        "type": "绝句", 
        "yun": "庚"
    }, 
    {
        "author": "朱静宜", 
        "era": "近现代", 
        "subtype": "七言绝句", 
        "text": [
            "疏香芳雪惊鸿影，艳绝分湖五百年。", 
            "好把新图继苍石，风流文采足流传。"
        ], 
        "title": "题亚子分湖旧隐图二首 其二", 
        "type": "绝句", 
        "yun": "先"
    }, 
    {
        "author": "朱慕家", 
        "era": "近现代", 
        "subtype": "七言律诗", 
        "text": [
            "铁铸神州成大错，醉生梦死啧群氓。", 
            "国中此日兴妖魅，海内何时偃甲兵。", 
            "半夜闻鸡歌激烈，十年屠狗兴纵横。", 
            "残山剩水谁收拾，莫便江湖隐姓名。"
        ], 
        "title": "次酒社第一集韵寄亚子", 
        "type": "律诗", 
        "yun": "庚"
    }, 
    {
        "author": "朱锡梁", 
        "era": "近现代", 
        "subtype": "五言律诗", 
        "text": [
            "璧水盟心久，琼章入手新。", 
            "厓山风雨夜，歇浦燕莺春。", 
            "爱国缘多难，论交最率真。", 
            "垂虹亭畔路，高咏有斯人。"
        ], 
        "title": "题巢南拜汲楼诗集", 
        "type": "律诗", 
        "yun": "真"
    }, 
    {
        "author": "朱锡梁", 
        "era": "近现代", 
        "subtype": "七言律诗", 
        "text": [
            "万言译著墨犹新，蹈海鲁连不帝秦。", 
            "顾我心肠浑似铁，为君涕泪欲沾巾。", 
            "堪怜赤县伤三户，那得黄泉赎百身。", 
            "故国招魂向何处，暮云天末望英伦。"
        ], 
        "title": "辛亥七夕吊杨笃生", 
        "type": "律诗", 
        "yun": "真"
    }, 
    {
        "author": "朱锡梁", 
        "era": "近现代", 
        "subtype": "七言律诗", 
        "text": [
            "年来双鬓二毛侵，壮气蒿莱感不禁。", 
            "千古江山阅兴废，六朝城郭几销沈。", 
            "诸公莫堕新亭泪，遗孓谁伤故国心。", 
            "学得屠龙未曾试，休将词赋觅知音。"
        ], 
        "title": "秦淮旅感", 
        "type": "律诗", 
        "yun": "侵"
    }, 
    {
        "author": "朱锡梁", 
        "era": "近现代", 
        "subtype": "七言律诗", 
        "text": [
            "结伴来游日未晡，城西五里走通衢。", 
            "方圆水味泉清浊，今古山名锡有无。", 
            "祐主可怜余胜国，吾生只合醉当垆。", 
            "亚欧多难且行乐，自写诗篇待覆瓿。"
        ], 
        "title": "惠山", 
        "type": "律诗", 
        "yun": "虞"
    }, 
    {
        "author": "朱德", 
        "era": "近现代", 
        "subtype": "七言律诗", 
        "text": [
            "庐山真面何难识，扬子江边一岭奇。", 
            "公路崎岖开古道，林园宛转创新陂。", 
            "行游险处防盲目，向导堪称指路碑。", 
            "五老峰前庄稼好，今年跃进不须疑。"
        ], 
        "title": "和董必武同志初游庐山", 
        "type": "律诗", 
        "yun": "支"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "芳堤一行垂杨路。漫重系、莫愁舟住。", 
            "绿荷叶叶盘承露。柰人似、金仙去。", 
            "情缘已分天相误。恨踪迹、竟随飘絮。", 
            "浣花笺纸空留与。写不尽、伤心句。"
        ], 
        "title": "于中好", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "惊风吹浪高于屋。", 
            "一发遥山青断续。", 
            "苍茫时见海鸥飞，宛转羞窥梁燕宿。", 
            "芭蕉渐渐舒浓绿。", 
            "愁蔽纱窗妨远瞩。", 
            "不辞更上一层楼，秪为欲穷千里目。"
        ], 
        "title": "玉楼春 移居三层楼上作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "水郭山村入画屏。", 
            "香炉棐几有余清。", 
            "生憎旧燕无归意，却把新图勘去程。", 
            "楼独上，梦初醒。", 
            "方回佳句拟重赓，今年别有关心处，梅子黄时日日晴。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "挂檐雨。", 
            "甚尽日、飘萧不住。", 
            "小楼静无人处。", 
            "忍听取。", 
            "绕朱户。", 
            "任竹外、斑鸠自语。", 
            "无端动人离绪。", 
            "又飞去。", 
            "高树。", 
            "荫浓忽近午。", 
            "游春事往，但记省、蹀躞穿花絮。", 
            "荒阶惊见绣苔纹，望天涯故人，示知今在何许。", 
            "锦书千数。", 
            "未若阴晴，到此终堪信据。", 
            "闭门寂历朝还暮。"
        ], 
        "title": "剑器近 前词既成，乃连日梅雨，始知节候之有准也。复作一首，用袁去华韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "荷叶荷花隔浦香。", 
            "花时曾共宴，木兰艭。", 
            "欢娱偏惜易斜阳。", 
            "歌残人去后，不成双。", 
            "新酿浓醪醉百觞。", 
            "无穷心下事，睡能忘。", 
            "沈吟别又断人肠。", 
            "一条红锦被，绣鸳鸯。"
        ], 
        "title": "散天花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "径幽深。", 
            "回廊绕、梧竹小院森沈。", 
            "楼上倚阑伫久，□远江浔。", 
            "晚烟朝雾，霏霭冷、洒落閒襟。", 
            "更喜得、翩翩过鸟，花外遗音。", 
            "别来是事惊心。", 
            "旧游伴、一时分散难禁。", 
            "唯叹欢疏讯绝，发短愁侵。", 
            "坠鞭重到，须整顿、永日狂吟。", 
            "柰苒苒、娇红姹紫，都换新阴。"
        ], 
        "title": "夏云峰（用乐章韵）", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "翠阴蒙茸闻杜宇。", 
            "晓寒凝、轻烟如缕。", 
            "千丈芙蓉浦。", 
            "画船风快，两两三三去。", 
            "怊怅重经游冶处。", 
            "浑不见、当时蛮素。", 
            "从此休回顾。", 
            "醉襟啼涴，閒杀西城路。"
        ], 
        "title": "茶瓶儿", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "记铜瓶曾贮惠山泉，潇然洒尘襟。", 
            "记湖山胜处，鼋鼍出没，雪浪斜侵。", 
            "又记园梅开后，香气压千林。", 
            "惟恨当时伴，没个知音。", 
            "奕奕吾宗挺秀，爱云龙星凤，说剑弹琴。", 
            "祗临流小筑，车辙杳难寻。", 
            "想西溪、万株杨柳，比南湖、还较有清阴。", 
            "应招我、坐芝兰室，共话深心。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "新月一钩遥挂。", 
            "枕簟渐宜初夜。", 
            "四围高树静无风，碎冰槃、玉珠微洒。", 
            "凄凉当此际，河汉阔、鹊桥休驾。", 
            "旧约归期未应罢。", 
            "待来春、绿杨骢马。"
        ], 
        "title": "忆汉月", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "今古词人，会心多在伤心处。", 
            "春花秋月等閒时，已遣愁端聚。", 
            "况是离情更苦。", 
            "捣征衣、西风断杵。", 
            "摩挲铜狄，检校沧桑，啼痕如许。", 
            "倾盖长安，酒边共结知音侣。", 
            "丝阑密字付红牙，商略移宫羽。", 
            "转眼笺残粉蠹。", 
            "问何如、平戎作赋。", 
            "吴钩看了，万里归来，东郊栽树。"
        ], 
        "title": "烛影摇红", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "人生知己同胶漆。", 
            "黄吕交情非易得。", 
            "少时铅椠志穷经，老去风怀歌按拍。", 
            "周情柳思谁能识。", 
            "为爱新声浮大白。", 
            "论词若作主宾图，我是碧双楼上客。"
        ], 
        "title": "玉楼春 日与贞白谈词，极过从之乐，因赠", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "一镫摇影焰深青。", 
            "霜刀裁素绫。", 
            "未秋先觉枕如冰。", 
            "打窗风叶零。", 
            "愁局缩，强飞腾。", 
            "痴魂成冻蝇。", 
            "粤关闽峤暗经行。", 
            "不知郎去程。"
        ], 
        "title": "醉桃源 和清真，二首 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "胧胧澹月映寒沙。", 
            "秦淮多酒家。", 
            "壁间狂草扫龙蛇。", 
            "留题惊物华。", 
            "弹赵瑟，醉吴娃。", 
            "微红双脸霞。", 
            "画船归去斗横斜。", 
            "梦中啼早鸦。"
        ], 
        "title": "醉桃源 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "倦妆待晓，倚帘侧坐窥柔靓。", 
            "烟定。", 
            "看睡鸭、熏香伴宫镜。", 
            "簪花露皓腕，响屧来修径。", 
            "风静。", 
            "但数叶、琅玕弄清影。", 
            "韶光逝水，雪涕如珠莹。", 
            "空自省。", 
            "减才华、难比旧江令。", 
            "梦隔沧波，琐闱阒静。", 
            "愁听蟋蟀，绕啼金井。"
        ], 
        "title": "侧犯 感旧，和清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "池荷锁残粉。", 
            "池畔立、西风渐紧。", 
            "无意画出秋容，便任新月牵愁，暮寒欺鬓。", 
            "相忘终不忍。", 
            "拌独对、菱花瘦损。", 
            "拟待小阁重凭，紫萸堪插，归鸿定还成阵。"
        ], 
        "title": "卓牌子令 立秋日作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "无语。", 
            "閒伫。", 
            "卷珠栊。", 
            "非雾非烟望中。", 
            "玉台金阙杳不通。", 
            "朦胧。", 
            "暮云山几重。", 
            "往事依稀犹在眼。", 
            "携玉腕。", 
            "再拜陈心愿。", 
            "指双星。", 
            "星又明。", 
            "薄情。", 
            "钿钗虚此盟。"
        ], 
        "title": "河传 七夕", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "炎天过却，渐高树乱蝉，迎风鸣轧。", 
            "野色苍茫，眺远郭近墟，暮云鳞合。", 
            "动摇疏星见，似飞度、流萤光斜抹。", 
            "乍凝恨、天上佳期易失，又惊初八。", 
            "穷边戍笳声匝。", 
            "叹思妇怨女，劳歌相答。", 
            "乞巧针楼，祗冷笑世人，盛筵欢沓。", 
            "昨宵神仙会，纵肯向、尊前留时霎。", 
            "问何似、翻倒银河，净洗四方兵甲。"
        ], 
        "title": "望明河 七夕后一日", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "宛转歌休子夜，徘徊风度兰薰。", 
            "遥天环佩断知闻。", 
            "神方难驻景，仙岛亦离群。", 
            "泪滴凤花残蜡，香销心字回文。", 
            "阳台终古伫行云。", 
            "近来长不寐，那得梦相亲。"
        ], 
        "title": "临江仙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "拂镜双蛾自敛。", 
            "洗妆罢、口脂微点。", 
            "直为临岐背人见。", 
            "恨征车，骤飙轮，如急箭。", 
            "肠逐车轮转。", 
            "更凝眺、晚烟零乱。", 
            "欲问佳期共天远。", 
            "绕兰闺，剩飞尘，留几面。"
        ], 
        "title": "夜游宫 和清真", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "沈碧桐阴，穿廊覆坐，每忆佳人凭几。", 
            "扣著朱弦，自撚春葱，数曲宫商相继。", 
            "惊飞翠雀翩翻，更听潇洒松风时起。", 
            "为恐高山，未遇知音，又把新声重理。", 
            "渐入秋来，繁枝如剪，可惜风摇霜委。", 
            "漫太息、龙门瘦干，谙尽孤生滋味。", 
            "偶拾阶前片叶，题将幽恨倩谁寄。", 
            "最苦是、嵇琴罢奏，柔丝还紧系。"
        ], 
        "title": "击梧桐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "四碧天垂野。", 
            "渐黄昏、万家灯火，楼台高下。", 
            "一水盈盈双星渡，织女前宵初嫁。", 
            "漫道是、秋光堪画。", 
            "飓母凭陵来天末，激涛头、阵势如奔马。", 
            "江海赋，倩谁写。", 
            "燕云咫尺词人社。", 
            "趁新凉、招邀鸥鹭，尽吾盟也。", 
            "羡杀南皮风流在，寥落秦淮水榭。", 
            "忆艇子、笙歌中夜。", 
            "转眼西风萧飒起，指齐纨、便似功成者。", 
            "蝉噪急，序非夏。"
        ], 
        "title": "贺新凉 飓风过后，残暑未尽。用稼轩韵作，寄咫社同人，并追怀如社诸君子", 
        "type": "词", 
        "yun": null
    }, 
    {
        "author": "朱庸斋", 
        "era": "近现代", 
        "subtype": null, 
        "text": [
            "沈公爱画菊，日就菊相亲。", 
            "傲霜矜晚节，深会菊之神。", 
            "心身如花叶，与菊合一人。", 
            "众谓公善画，焉能举其真。", 
            "高标竟遗世，拔脚无纤尘。", 
            "却顾向东篱，依依空断魂。", 
            "愿菊不须开，赭墨谁复陈。"
        ], 
        "title": "悼老画家沈仲强 甲寅初春", 
        "type": "古风", 
        "yun": null
    }, 
    {
        "author": "朱庸斋", 
        "era": "近现代", 
        "subtype": "五言绝句", 
        "text": [
            "百合入夜开，人花两相俏。", 
            "月色入帘时，清辉为人照。"
        ], 
        "title": "题百合花画", 
        "type": "绝句", 
        "yun": "啸"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "酒馀心事万千缕，日午匆匆送别时。", 
            "并立葵阴人不觉，此情唯有两家知。"
        ], 
        "title": "有怀", 
        "type": "绝句", 
        "yun": "支"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "钿车何日出东门，停伫阴晴总断魂。", 
            "坠絮飘花春渐老，闻声对影梦难温。"
        ], 
        "title": "杂诗七首 其一", 
        "type": "绝句", 
        "yun": "元"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "加餐小语徒相忆，遂愿他生且莫论。", 
            "除却茶烟灯灺外，更无一计遣朝曛。"
        ], 
        "title": "杂诗七首 其二", 
        "type": "绝句", 
        "yun": null
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "待人曾惯耐春寒，来日相逢各自难。", 
            "悽绝落花微雨外，与谁私凭玉阑干。"
        ], 
        "title": "杂诗七首 其三", 
        "type": "绝句", 
        "yun": "寒"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "长街躞蹀雨纵横，心力空抛约未成。", 
            "输与定庵先会领，非将此骨媚公卿。"
        ], 
        "title": "杂诗七首 其四", 
        "type": "绝句", 
        "yun": "庚"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "横塘深浅未关怀，亲采芙蓉愿尚乖。", 
            "生恐入秋风物改，相逢犹隔水西涯。"
        ], 
        "title": "杂诗七首 其五", 
        "type": "绝句", 
        "yun": "佳"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "虚杯相待酒仍斟，雨送新凉直到心。", 
            "猛忆昨朝相见后，衣香云鬓几低吟。"
        ], 
        "title": "杂诗七首 其六", 
        "type": "绝句", 
        "yun": "侵"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "白日经行卅六回，飞蓬两鬓复连腮。", 
            "倘教误入南塘道，当负黄金走马才。"
        ], 
        "title": "杂诗七首 其七", 
        "type": "绝句", 
        "yun": "灰"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "截取苍碞半段阴，竹光松影冷愔愔。", 
            "孤篷染尽星湖水，世外仙源讵可寻。"
        ], 
        "title": "自题七星碞图 己未", 
        "type": "绝句", 
        "yun": "侵"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "尺幅丹青一抹秋，山容清瘦似工愁。", 
            "何时盖顶苍崖下，收拾云烟作卧游。"
        ], 
        "title": "自题浅绛山水", 
        "type": "绝句", 
        "yun": "尤"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "少年得意在扬州，名馔初尝狮子头。", 
            "最忆夜分歌席散，呼灯重上十三楼。"
        ], 
        "title": "江苏馆夜饮", 
        "type": "绝句", 
        "yun": "尤"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "君来顿觉溪山美，携带春风到索居。", 
            "老去情怀谁胜此，荐盘粗可办双鱼。"
        ], 
        "title": "菊庵道兄以诗见讯走笔却寄", 
        "type": "绝句", 
        "yun": "鱼"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "琼枝十万簇仙台，侵晓迎阳次第开。", 
            "自是萝峰春讯早，非关玉管夜相催。"
        ], 
        "title": "萝岗即事", 
        "type": "绝句", 
        "yun": "灰"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "催诗岩外拥花光，十里初梅趁艳阳。", 
            "莫道岭南悭雪色，霏霏玉屑却生香。"
        ], 
        "title": "初见早梅", 
        "type": "绝句", 
        "yun": "阳"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "无多著墨转新奇，颇与生平性分宜。", 
            "掬得寒泉浣肝肺，此中容我更题诗。"
        ], 
        "title": "题余菊庵秋涧鸣泉图", 
        "type": "绝句", 
        "yun": "支"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "摹杜师韩我未能，独将词笔傲金陵。", 
            "一从赋罢南楼令，兀兀台城不再登。"
        ], 
        "title": "别白下", 
        "type": "绝句", 
        "yun": "蒸"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "阆苑天风接玉屏，江山文字见英灵。", 
            "苍茫三百年间事，片石谁寻十友亭。"
        ], 
        "title": "十友亭", 
        "type": "绝句", 
        "yun": "青"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "共酌应知共此杯，尚怜巾帼奋登台。", 
            "金鸡振翼催正急，湘粤雄关叩不开。"
        ], 
        "title": "金鸡岭", 
        "type": "绝句", 
        "yun": "灰"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "辟恶芸香护宝藏，重开一卷字生香。", 
            "山茅健笔今传世，遍写豪情向艳阳。"
        ], 
        "title": "参观新会博物馆藏陈白沙手卷", 
        "type": "绝句", 
        "yun": "阳"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "裁得虬枝汇画图，迎薰锦盖翠云铺。", 
            "相看各具参天意，老干矜矜势未孤。"
        ], 
        "title": "岭南盆景艺术汇展口占", 
        "type": "绝句", 
        "yun": "虞"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "老干新枝竟茁芽，春风时雨沐芳华。", 
            "桃蹊李陌相矜秀，开遍乡园灿烂花。"
        ], 
        "title": "平山小学六十二周年校庆", 
        "type": "绝句", 
        "yun": "麻"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "坐阅情天鬓欲华，依然水石作生涯。", 
            "何曾结习消除尽，惯爱春红且养花。"
        ], 
        "title": "风怀简梁逸七首 其一", 
        "type": "绝句", 
        "yun": "麻"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "桔槔聊复灌闲阶，无复当年旧绮怀。", 
            "了却浮生多少事，日长清课早安排。"
        ], 
        "title": "风怀简梁逸七首 其二", 
        "type": "绝句", 
        "yun": "佳"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "桃叶桃根独有情，别来一水自盈盈。", 
            "此身已分无馀恨，更乞相亲到隔生。"
        ], 
        "title": "风怀简梁逸七首 其三", 
        "type": "绝句", 
        "yun": "庚"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "年年梦落郁金堂，影事前尘几断肠。", 
            "地老天荒人宛在，独无消息到王昌。"
        ], 
        "title": "风怀简梁逸七首 其四", 
        "type": "绝句", 
        "yun": "阳"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "春朝一阕定风波，未谱箜篌已渡河。", 
            "从此相思无处著，长亭南北怕经过。"
        ], 
        "title": "风怀简梁逸七首 其五", 
        "type": "绝句", 
        "yun": "歌"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "秋丝犹未断莲根，老去风情敢复论。", 
            "争似放翁身未死，卅年留梦沈家园。"
        ], 
        "title": "风怀简梁逸七首 其六", 
        "type": "绝句", 
        "yun": "元"
    }, 
    {
        "author": "朱庸斋", 
        "era": "近现代", 
        "subtype": "七言绝句", 
        "text": [
            "只隔罗衣不隔心，可怜同梦不同衾。", 
            "多情少小虽珍重，只是幽期未许寻。"
        ], 
        "title": "风怀简梁逸七首 其七", 
        "type": "绝句", 
        "yun": "侵"
    }, 
    {
        "author": "朱庸斋", 
        "era": "近现代", 
        "subtype": "五言律诗", 
        "text": [
            "闻道星期六，门多问字车。", 
            "宁非书有价，不复食无鱼。", 
            "碍梦床虚设，充棚楮尚馀。", 
            "齐名愧夙昔，病困合穷居。"
        ], 
        "title": "病卧经年管毫尽败乞于曲斋 二首 癸丑 其一", 
        "type": "律诗", 
        "yun": "鱼"
    }, 
    {
        "author": "朱庸斋", 
        "era": "近现代", 
        "subtype": "五言律诗", 
        "text": [
            "秃管书难就，成蝇误每多。", 
            "病羸疏过肆，门静足张罗。", 
            "姓字今谁识，文章只自阿。", 
            "老来规矩厌，丛帖任生蛾。"
        ], 
        "title": "病卧经年管毫尽败乞于曲斋 二首 癸丑 其二", 
        "type": "律诗", 
        "yun": "歌"
    }, 
    {
        "author": "朱庸斋", 
        "era": "近现代", 
        "subtype": "五言律诗", 
        "text": [
            "七日方居末，何如此寂寥。", 
            "灯深邀影共，门静让虫娇。", 
            "颓墨经三宿，清尊忍自浇。", 
            "市闾看咫尺，引步总迢迢。"
        ], 
        "title": "夜坐三首 甲寅 其一", 
        "type": "律诗", 
        "yun": "萧"
    }, 
    {
        "author": "朱庸斋", 
        "era": "近现代", 
        "subtype": "五言律诗", 
        "text": [
            "喧聒高楼会，年时我亦曾。", 
            "挥毫偏惜墨，借月罢张灯。", 
            "似此平生趣，徒教濩落增。", 
            "夜深摇兀久，冻蝠自飞腾。"
        ], 
        "title": "夜坐三首 甲寅 其二", 
        "type": "律诗", 
        "yun": "蒸"
    }, 
    {
        "author": "朱庸斋", 
        "era": "近现代", 
        "subtype": "五言律诗", 
        "text": [
            "讳疾空支拄，人云恐未真。", 
            "寸心何所负，薄德本无邻。", 
            "蛮触难论大，蟪蛄宁有春。", 
            "雕虫深自愧，屑屑未堪陈。"
        ], 
        "title": "夜坐三首 甲寅 其三", 
        "type": "律诗", 
        "yun": "真"
    }, 
    {
        "author": "朱庸斋", 
        "era": "近现代", 
        "subtype": "五言律诗", 
        "text": [
            "闻名悭一面，见画悟同门。", 
            "衣钵承卢赵，钩皴逼宋元。", 
            "明窗堪自遣，斯道共谁论。", 
            "格禁空翘跂，神交海内存。"
        ], 
        "title": "寄怀文略学长并谢惠画册", 
        "type": "律诗", 
        "yun": "元"
    }, 
    {
        "author": "朱庸斋", 
        "era": "近现代", 
        "subtype": "七言律诗", 
        "text": [
            "晓日千红下玉台，半随流水半尘埃。", 
            "消沈六代江山梦，寂寞三春锦绣堆。", 
            "香国光阴曾一瞬，情天空色悟将来。", 
            "杜郎未老才华尽，总为芳时带恨回。"
        ], 
        "title": "落花 壬午", 
        "type": "律诗", 
        "yun": "灰"
    }, 
    {
        "author": "朱庸斋", 
        "era": "近现代", 
        "subtype": "七言律诗", 
        "text": [
            "吾曹出处关兴替，夺席还须仗尔才。", 
            "下笔要存千载念，高林岂是十年栽。", 
            "主奴今日应能辨，流派干时竟孰开。", 
            "若向南天论绝业，不教间气委蒿莱。"
        ], 
        "title": "夜话赠应新永正两棣 甲寅", 
        "type": "律诗", 
        "yun": "灰"
    }, 
    {
        "author": "朱庸斋", 
        "era": "近现代", 
        "subtype": "七言律诗", 
        "text": [
            "老阅沧桑眼倍明，传家一集仰豪情。", 
            "故园风物归新笔，盛世文章得正声。", 
            "返棹有图供述德，托车何意浪知名。", 
            "肄江间气分明在，斗酒无从为一倾。"
        ], 
        "title": "子畏尊兄以其先德靖侯先生遗稿属题", 
        "type": "律诗", 
        "yun": "庚"
    }, 
    {
        "author": "朱庸斋", 
        "era": "近现代", 
        "subtype": "七言律诗", 
        "text": [
            "隔年髡柳尚离离，不为经寒改旧姿。", 
            "入座尚怜青到眼，酿春难得雨成丝。", 
            "矜才讵可轻馀命，怆别须拚纵一卮。", 
            "惆怅极天无好梦，所思犹在水之湄。"
        ], 
        "title": "西堂早茗读在山堂来诗次韵却寄语多浅率以病多思涩不能过自绳刻矣", 
        "type": "律诗", 
        "yun": "支"
    }, 
    {
        "author": "朱庸斋", 
        "era": "近现代", 
        "subtype": "七言律诗", 
        "text": [
            "万恨都从老去生，所哀犹有少年情。", 
            "簪花侧帽无人管，晓泪宵樽只独倾。", 
            "踪迹每疑今异昔，相思宁计醉和醒。", 
            "红妆知己今谁属，深海当年浪得名。"
        ], 
        "title": "怡春招饮即席", 
        "type": "律诗", 
        "yun": null
    }, 
    {
        "author": "江庸", 
        "era": "近现代", 
        "subtype": "五言绝句", 
        "text": [
            "月出万松间，水光散成绮。", 
            "两三打雨船，荡漾空明里。"
        ], 
        "title": "下关车中", 
        "type": "绝句", 
        "yun": "纸"
    }, 
    {
        "author": "江庸", 
        "era": "近现代", 
        "subtype": "五言绝句", 
        "text": [
            "吾独爱孤竹，挺身霜雪中。", 
            "不曾似行苇，倾倒只随风。"
        ], 
        "title": "书怀", 
        "type": "绝句", 
        "yun": "东"
    }, 
    {
        "author": "江庸", 
        "era": "近现代", 
        "subtype": "七言绝句", 
        "text": [
            "鸭绿江头晚有波，鸦飞犹认旧山河。", 
            "灯前一掬伤心泪，卧听韩娘唱国歌。"
        ], 
        "title": "新义州", 
        "type": "绝句", 
        "yun": "歌"
    }, 
    {
        "author": "江庸", 
        "era": "近现代", 
        "subtype": "七言绝句", 
        "text": [
            "垂杨一碧草芊绵，雨后溪山好放船。", 
            "何日移家吴下住，饱听柔橹送华年。"
        ], 
        "title": "横塘", 
        "type": "绝句", 
        "yun": "先"
    }, 
    {
        "author": "江庸", 
        "era": "近现代", 
        "subtype": "七言绝句", 
        "text": [
            "行尽横塘始见山，灵岩依约湿云间。", 
            "斜风细雨鸥波路，一棹冲寒又往还。"
        ], 
        "title": "灵岩道中", 
        "type": "绝句", 
        "yun": "删"
    }, 
    {
        "author": "江庸", 
        "era": "近现代", 
        "subtype": "七言绝句", 
        "text": [
            "消受春波浆一枝，好风吹柳碧参差。", 
            "夕阳忽下孤山路，一角湖楼露酒旗。"
        ], 
        "title": "楼外楼", 
        "type": "绝句", 
        "yun": "支"
    }, 
    {
        "author": "江庸", 
        "era": "近现代", 
        "subtype": "七言绝句", 
        "text": [
            "二月湖波碧似油，桃花烂漫柳丝柔。", 
            "心中无佛休随喜，独步西泠拜岳侯。"
        ], 
        "title": "岳墓", 
        "type": "绝句", 
        "yun": "尤"
    }, 
    {
        "author": "江庸", 
        "era": "近现代", 
        "subtype": "七言绝句", 
        "text": [
            "雨后珠江唤渡船，六榕一榜寺门前。", 
            "夕阳红杀春城里，粤秀峰头看木棉。"
        ], 
        "title": "广州六榕寺", 
        "type": "绝句", 
        "yun": "先"
    }, 
    {
        "author": "江庸", 
        "era": "近现代", 
        "subtype": "七言绝句", 
        "text": [
            "虎阜归途问酒家，一楼河畔任欹斜。", 
            "解衣旁薄风帘下，饱啖湖鱼看藕花。"
        ], 
        "title": "虎阜酒家", 
        "type": "绝句", 
        "yun": "麻"
    }, 
    {
        "author": "江庸", 
        "era": "近现代", 
        "subtype": "七言绝句", 
        "text": [
            "一去宫闱岁月深，蓬蒿没路树成阴。", 
            "空劳畚锸终朝力，不见长门买赋金。"
        ], 
        "title": "清光绪帝珍妃旧居", 
        "type": "绝句", 
        "yun": "侵"
    }, 
    {
        "author": "江庸", 
        "era": "近现代", 
        "subtype": "七言绝句", 
        "text": [
            "锡兰岛是佛西天，我亦来留一拜缘。", 
            "弹指浃旬沧海上，抵他行脚十三年。"
        ], 
        "title": "科仑坡二首选一", 
        "type": "绝句", 
        "yun": "先"
    }, 
    {
        "author": "江庸", 
        "era": "近现代", 
        "subtype": "七言绝句", 
        "text": [
            "墙阴隙地净无埃，拟觅琅玕此处栽。", 
            "栽尔未能姑画尔，清风先上笔尖来。"
        ], 
        "title": "画竹", 
        "type": "绝句", 
        "yun": "灰"
    }, 
    {
        "author": "江庸", 
        "era": "近现代", 
        "subtype": "七言绝句", 
        "text": [
            "渝城花国少垂杨，乍见纤腰却断肠。", 
            "今夜台城残阁下，娉婷万树付秋霜。"
        ], 
        "title": "柳二首 其一", 
        "type": "绝句", 
        "yun": "阳"
    }, 
    {
        "author": "江庸", 
        "era": "近现代", 
        "subtype": "七言绝句", 
        "text": [
            "金粉飘零玉树残，溪边老柳折腰难。", 
            "也曾种入灵和里，莫作倡条冶叶看。"
        ], 
        "title": "柳二首 其二", 
        "type": "绝句", 
        "yun": "寒"
    }, 
    {
        "author": "江庸", 
        "era": "近现代", 
        "subtype": "七言绝句", 
        "text": [
            "旧学新知密并深，喜君说古并谈今。", 
            "东坡才力谁能企，馀沈犹传一志林。"
        ], 
        "title": "题苏渊雷《苏子语亚》", 
        "type": "绝句", 
        "yun": "侵"
    }, 
    {
        "author": "江庸", 
        "era": "近现代", 
        "subtype": "五言律诗", 
        "text": [
            "望望西山路，言寻八里庄。", 
            "曙天见寒月，老树赭轻霜。", 
            "野步便沙软，村醪对客尝。", 
            "谁能尘磕里，醒眼过重阳。"
        ], 
        "title": "侍大人及赵尧师游八里庄", 
        "type": "律诗", 
        "yun": "阳"
    }, 
    {
        "author": "江庸", 
        "era": "近现代", 
        "subtype": "七言律诗", 
        "text": [
            "仓皇孤注掷金瓯，客子还乡说壮游。", 
            "尚幸识途馀老马，不闻撼树恃蚍蜉。", 
            "千秋碧化苌弘血，万里函输佗胄头。", 
            "城下一盟终可耻，陆沉长使杞人忧。"
        ], 
        "title": "初抵成都闻京师议和", 
        "type": "律诗", 
        "yun": "尤"
    }, 
    {
        "author": "江庸", 
        "era": "近现代", 
        "subtype": "七言律诗", 
        "text": [
            "飞来峰傍冷泉亭，夕照初沉石壁青。", 
            "眼底风烟易冥漠，山中花木自芳馨。", 
            "浮生飘瞥何曾著，败叶萧骚不可听。", 
            "欲剔馋崖寻宋刻，苔衣斑驳字零星。"
        ], 
        "title": "灵隐寺", 
        "type": "律诗", 
        "yun": "青"
    }
]