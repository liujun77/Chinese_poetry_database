[
    {
        "author": "陆游", 
        "era": "宋", 
        "subtype": "七言律诗", 
        "text": [
            "屏迹山村病日增，乌皮几稳得闲凭。", 
            "冻云傍水封梅萼，嫩日烘窗释砚冰。", 
            "岁尽光阴饶衮衮，身闲醉梦且腾腾。", 
            "蛮童采药归来晚，客至从嗔唤不应。"
        ], 
        "title": "冬晚山房书事二首 其二", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "江村岁晚掩柴荆，地僻久无车马声。", 
            "孤寂惟寻曲道士，一寒仍赖楮先生。", 
            "榨头珠滴愁先破，帐底春回梦易成。", 
            "莫笑衰翁杀风景，小瓶梅蕊解卿卿。"
        ], 
        "title": "村居日饮酒对梅花醉则拥纸衾熟睡甚自适也", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "春色初回杜若洲，佳人又典鹔鹴裘。", 
            "八千里外狂渔父，五百年前旧酒楼。", 
            "渡口远山颦翠黛，天边新月挂琼钩。", 
            "回头笑向红尘说，也有闲愁到此不。"
        ], 
        "title": "题湖边旗亭", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "武夷老子雪垂肩，喜事何曾减少年。", 
            "鹦鹉螺深翻细浪，辟邪炉暖起微烟。", 
            "幽花滴露沾纱帽，乱絮凭风扑画船。", 
            "虎豹九关君勿叹，未妨一笑住壶天。"
        ], 
        "title": "喜事", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "病卧穷山白发新，不堪风雨过中春。", 
            "歌呼空倚一尊酒，零落渐无吾辈人。", 
            "千载诗书成长物，两京宫阙委胡尘。", 
            "非熊老子不复见，谁吊遗魂清渭滨。"
        ], 
        "title": "雨中卧病有感", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "不迁比景戍交河，三径归来得已多。", 
            "应俗愈疏身老大，读书渐废意蹉跎。", 
            "闲从孙叟苏门啸，醉和荆卿易水歌。", 
            "歌罢却挥孤棹去，石阑干下买渔蓑。"
        ], 
        "title": "舟中作", 
        "type": "律诗", 
        "yun": "歌"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "买得新园近钓矶，旋营茆栋设柴扉。", 
            "山经宿雨修容出，花倚和风作态飞。", 
            "世事只成惊老眼，酒徒频约典春衣。", 
            "狂吟烂醉君无笑，十丈愁城要解围。"
        ], 
        "title": "山园", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "手中一卷养鱼经，又向樊江上草亭。", 
            "朝雨染成新涨绿，春烟澹尽远山青。", 
            "榜舟不厌频来往，岸帻常须半醉醒。", 
            "赋罢新诗自高咏，满汀鸥鹭欲忘形。"
        ], 
        "title": "樊江", 
        "type": "律诗", 
        "yun": "青"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "路入东关物象奇，角巾老子曳筇枝。", 
            "蚕如黑蚁桑生后，秧似青针水满时。", 
            "穿市不嫌微雨湿，过溪翻喜坏桥危。", 
            "当年野店题诗处，又典春衣具午炊。"
        ], 
        "title": "东关二首 其一", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "云蹙鱼鳞衬夕阳，放翁系缆水云乡。", 
            "一筇疾步人惊健，斗酒高歌自笑狂。", 
            "风暖市楼吹絮雪，蚕生村舍采桑黄。", 
            "东阡南陌无穷乐，底事随人作许忙。"
        ], 
        "title": "东关二首 其二", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "避雨来投白版扉，野人怜客不相违。", 
            "林喧鸟雀栖初定，村近牛羊暮自归。", 
            "土釜暖汤先濯足，豆䕸吹火旋烘衣。", 
            "老来世路浑谙尽，露宿风餐未觉非。"
        ], 
        "title": "宿野人家", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "三黜归来结草庐，平生狂态扫无馀。", 
            "但思下帷授老子，那复骑牛读汉书。", 
            "历历旧游浑似梦，萧萧残发不胜梳。", 
            "闲中事业君知否，不把渔竿即荷锄。"
        ], 
        "title": "舟中遣怀", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "温洛荣河拱旧京，从来人物富豪英。", 
            "报仇虽有楚三户，守节得无齐二城。", 
            "胡寇宁能断地脉，王师行复畅天声。", 
            "凤麟久伏应争奋，勉为明时颂太平。"
        ], 
        "title": "有感", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "端闲何以永今朝，拈得筇枝度野桥。", 
            "三亩空园喧啄木，十寻高树络凌霄。", 
            "长饥未必缘诗瘦，多闷惟须赖酒浇。", 
            "兴尽归来又陈迹，一林风叶暮萧萧。"
        ], 
        "title": "信步近村", 
        "type": "律诗", 
        "yun": "萧"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "陌上箫声正卖饧，篮舆兀兀雨冥冥。", 
            "人来平野一点白，山压乱云千叠青。", 
            "石马朱门松下路，冻齑冷饭柳阴亭。", 
            "华颠尚记儿童日，抚事兴怀涕自零。"
        ], 
        "title": "寒食省九里大墓", 
        "type": "律诗", 
        "yun": "青"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "空山古松阅人代，黛色铜姿终不改。", 
            "蚴蟉诘曲还相向，千寻气结云叆叇。", 
            "风雨冥冥秋气深，耳边往往苍龙吟。", 
            "蓬莱仙子有无间，往来白鹤昼常阴。", 
            "百尺樛枝拓金戟，山中十月飞霹雳。", 
            "千年化作虬龙形，流脂下见成灵珀。", 
            "方今楼阁连飞甍，斧斤未敢来相倾。", 
            "晦冥神物共诃护，一物钟灵无不轻。", 
            "我来抚此重叹息，造物由来贵孤直。", 
            "趺坐松前日将暝，谡谡寒风落巾帻。"
        ], 
        "title": "古松行", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "明月珠，不可襦，连城璧，不可餔。", 
            "世间所有皆虚无，百年光景驹过隙，功名富贵将焉如。", 
            "君不见北邙山，石羊石虎排无数。", 
            "旧时多有帝王坟，今日累累蛰狐兔，残碑断碣为行路。", 
            "又不见秦汉都，百二山河能险固。", 
            "旧时宫阙亘云霄，今日原田但禾黍，古恨新愁迷草树。", 
            "不如且买葡萄醅，携壶挈榼閒往来。", 
            "日日大醉春风台，何用感慨生悲哀。"
        ], 
        "title": "醉歌行", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "古有名剑似秋水，龙盘虎拿焰欲起。", 
            "鸡林削铁不足言，昆吾百炼安足齿。", 
            "淬花曾莹鸊鹈膏，掉箾却敲鸾凤髓。", 
            "忆昔破敌如破竹，带霜飞渡桑乾曲。", 
            "电光昼闪白日匿，魑魅走逃罔魉伏。", 
            "于今锈涩混铅刀，夜凉风雨青龙哭。", 
            "冰翼云淡雪花白，血痕冷剥苔花绿。", 
            "我来拔鞘秋风前，毛发凛凛肝胆寒。", 
            "书生无用暂挂壁，夜来虎气腾重泉。", 
            "酒酣闻鸡起欲舞，明星错落银河旋。", 
            "吾闻神物不终藏，丰城紫氛斗牛旁。", 
            "及时与人成大功，岂肯弃置钝锋铓。", 
            "会当斩蛟深入吴潭里，不然仗汝西域击名王。"
        ], 
        "title": "古剑歌", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "四山飒沓江水流，两岸西风芦荻秋。", 
            "渔歌杳杳隔港浦，烟波冥冥来孤舟。", 
            "渔人举网得赤鲤，鱼尾筛筛相顾喜。", 
            "撑船就岸维树旁，夕阳篷底炊烟起。", 
            "白鹭洲边随意浴，孤云岩际无心逐。", 
            "月明烟岸撇波去，格磔一声山水绿。"
        ], 
        "title": "渔舟歌", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "吾生磊落无滞留，一生好作大江游，任尔龟鼍跋浪蛟龙愁。", 
            "昨夜天风下荆楚，我来此地重怀古。", 
            "洛妃湘女不足数，渺渺兮三闾在何所。", 
            "浩荡烟波江水阔，冥寞神交两相许。", 
            "倒提金斗倾浊醪，滴沥招魂寂无语。", 
            "斜阳衔山暝潮退，两两渔舟迷向背。", 
            "便欲因之垂钓竿，六鳌一掷天门外。"
        ], 
        "title": "楚江行", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "群山秀色堆寒空，九华一簇青芙蓉。", 
            "谁云九子化为石，聚头论道扶天公。", 
            "深岩自积太古雪，烛龙缩爪羞无功。", 
            "湍流万丈射碧落，此源直与银河通。", 
            "尘埃一点入不得，烟雾五色朝阳烘。", 
            "有时昏昏雷电怒，崩崖裂壁挥长松。", 
            "龙作雨，虎啸风。", 
            "白日变明晦，九子亦惨容，褐冠释氏胡为笑傲于其中。", 
            "我将学彼术，卷舌切愧求童蒙。", 
            "天公信玉女，号令不尔从。", 
            "嗟尔九子竟何补，非泰非华非衡嵩。"
        ], 
        "title": "九华山行", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "崭崭青壑仙人居，水精帘挂光浮浮。", 
            "中有天乐振天响，真珠琤淙碎珊瑚。", 
            "嫦娥拥月夜相照，天光地莹倒玉壶。", 
            "又云玉皇醉玉液，琼簟千尺从空铺。", 
            "卧来北斗谏以起，惊风吹落青山隅。", 
            "溶溶万古万万古，竟谁能辨为真虚。", 
            "我来吟哦不知晚，山云四暗山魈呼。", 
            "安得长鲸驾天险，下视灵源知有无。"
        ], 
        "title": "谷帘水行", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "猛虎磨牙齿九州，祢生何事来揶。", 
            "黄云屯屯宴宾客，故衣脱去更岑牟。", 
            "渔阳掺挝曲声苦，壮士衔悲寂无语。", 
            "汉朝社稷四百年，海泻涛淙一抔土。", 
            "嗟哉鼓史狂而痴，天运往矣安能追。", 
            "四方血战殊未已，三尺棁杖真何为。", 
            "君不见武昌之国鹦鹉洲，至今芳草含春愁。", 
            "可行则行止则止，死无所益令人羞。", 
            "死无所益令人羞，黄祖曹公均一丘。"
        ], 
        "title": "鹦鹉洲行", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "金山杳在沧溟中，雪崖冰柱浮仙宫。", 
            "乾坤扶持自今古，日月彷佛躔西东。", 
            "我泛灵槎出尘世，搜索异境窥神功。", 
            "一朝登临重叹息，四时想像何其雄。", 
            "捲帘夜阁挂北斗，大鲸驾浪吹长空。", 
            "舟摧岸断岂足数，往往霹雳搥蛟龙。", 
            "寒蟾八月荡瑶海，秋光上下磨青铜。", 
            "鸟飞不尽暮天碧，渔歌忽断芦花风。", 
            "蓬莱久闻未成往，壮观绝致遥应同。", 
            "潮生潮落夜还晓，物与数会谁能穷。", 
            "百年形影浪自苦，便欲此地安微躬。", 
            "白云南来入我望，又起归兴随征鸿。"
        ], 
        "title": "金山行", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "笑别姑熟州，来作潜山游。", 
            "潜山闻名三十载，写望可以销吾忧。", 
            "晴云如绵挂寒木，广溪镜静涵明秋。", 
            "山头石齿夜璨璨，疑是太古之雪吹不收。", 
            "信哉帝祖驻銮跸，异景怪变谁能求。", 
            "若非青崖见白鹿，安得此地排珠楼。", 
            "群仙长哦空洞绝，绿章封事乘虚辀。", 
            "灵鸟盘旋老鹤舞，华灯散采祥飙浮。", 
            "噫吁嚱，汉武登坛求不得，明皇夜梦推五百。", 
            "宁知司命抱真符，为宋真人开社稷。", 
            "诏书数下修琳宫，殿阁缥缈平诸峰。", 
            "六朝德泽施愈远，九天福祐来无穷。", 
            "君不见潜山之下，潜水之涯。", 
            "菖蒲有九节，白术多紫花。", 
            "采之百拜献君寿，陛下盛德如重华。"
        ], 
        "title": "潜山行", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "山中吟，白日长，碧霄泉暖菖蒲香。", 
            "仙翁劝我采为食，登高遂觉足力强。", 
            "登高望远远思发，春风浩浩天茫茫。", 
            "美人一别隔沧海，青鸟寄与双明珰。", 
            "青鸟东飞亦不返，草色绿缛云徜徉。", 
            "草色几回绿，云飞无故乡。", 
            "魂迷梦断意何在，山中吟，白日长。"
        ], 
        "title": "山中吟", 
        "type": "古风", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "寻山佳兴发，一夜渡江月。", 
            "首到庐江元放家，水洞清光数毫发。", 
            "爱之便欲久栖息，又闻灵仙之境敞金阙。", 
            "清风吹我衣，不觉过皖溪。", 
            "危梁千步玉虹卧，松行十里青龙归。", 
            "烟霞绕脚变明晦，忽见殿阁铺琉璃。", 
            "重檐却在迥汉上，倚栏俯视白日低。", 
            "虚庭自作箫籁响，屋角更无飞鸟飞。", 
            "霓幡重重蔽真御，彷佛遥见星文垂。", 
            "长廊纱笼绝笔画，老龟稳载青瑶碑。", 
            "更逢逍遥不死客，齿清发翠桃花肌。", 
            "箫台可到亦非远，云间况有白鹿骑。", 
            "细窥绝景辄大笑，吾曹何事尘中为。", 
            "安得良田三百亩，可以饱我妻与儿。", 
            "长年只在名山里，万事纷纷都不知。"
        ], 
        "title": "山中乐", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "男儿四十无所成，可怜鬓发霜华生。", 
            "长书朝奏夕命相，此事故非言不行。", 
            "低徊却入邵陵幕，梅岭招降建城郭。", 
            "论功第一遭众谗，断木浮沈委沟壑。", 
            "噫吁嚱，数奇不独李将军，株坐桐乡三见春。", 
            "桐乡虽好大儿死，风物满眼唯悲辛。", 
            "迩来又赴肥上辟，碌碌随人亦何益。", 
            "法网深悬无纵鳞，敛翼饥禽忧弹射。", 
            "噫吁嚱，一寸丹心不堪折，扁舟却忆姑溪月。", 
            "溪如凝冰月如雪，天地清光迥交澈。", 
            "钓丝千丈入琉璃，六鳌一举三山随。", 
            "人生快意莫如此，腰束黄金多横死。", 
            "君不见日暮途穷逆行客，一饷荣华速诛殛。", 
            "又不见都市朝衣就剑人，谁道忠言能杀身。", 
            "休休休，归去来。", 
            "芝田石室云长在，瑶草琪花春不回。", 
            "收帆银涛即平陆，跨青牛兮驱白鹿。", 
            "莫向人间歧路行，岂有悲欢与荣辱。", 
            "休休休，归去来，计已决。", 
            "肯学腐儒空有言，辜负春鹃口流血。"
        ], 
        "title": "将归行", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "龙蟠大地藏山腹，瑞气蒙笼紫金屋。", 
            "香炉万丈擎碧霄，二涧斜飞落寒玉。", 
            "晋朝遗事唐人辞，皴斮龟螭尚堪读。", 
            "楼烦真人应梦来，夜斧丁丁神伐木。", 
            "安帝亲留步辇迎，灵运开池素华馥。", 
            "会随流转不成尘，灯焰明明自相续。", 
            "游人未达此理元，安得清凉灭贪欲。", 
            "我今弃官脱尘网，僧宝瞻依无不足。", 
            "跨黄牛，骑白鹿，时时自唱无生曲。", 
            "无生曲，君试听，五音六律和不得，为君写作东林行。"
        ], 
        "title": "东林行", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "扁舟未下连虞滩，韶石罗列谁雕刓。", 
            "化工有意露怪变，待彼虞舜来观玩。", 
            "泊舟登岸始远览，两峰直裂诸峰巑。", 
            "青鸾低徊欲下饮，翠凤却舞抟修翰。", 
            "蛰龙钁雷怒奋角，帝子出震初峨冠。", 
            "日光扑扑散金蕊，莲花透澈琉璃盘。", 
            "行衣十里仙雾湿，暝色一抹轻绡寒。", 
            "我将仙崖想韶乐，北风忽变阴漫漫。", 
            "松摇长空吼万壑，溪走石脚淙惊湍。", 
            "遗音自与天地响，听不以耳精神完。", 
            "重曈一去无复还，随风波兮陟云间。", 
            "潇湘洞庭亦何有，竹上血泪千年斑。", 
            "九成不作至道息，纷纷后世畴能攀。", 
            "登韶石兮情飘飘而未尽，饬彼柴车兮且将造乎苍梧九疑之深山。"
        ], 
        "title": "韶石行", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "滔滔武溪一何深，源源不断来从郴。", 
            "流到泷头声百变，谁将玉笛传馀音。", 
            "潺潺泠泠兮可以冰人心，胡为其气兮能毒淫。", 
            "汉兵卷甲未得渡，飞鸢跕跕堕且沈。", 
            "天乎此水力可任，蛮血安足腥吾镡。", 
            "功名难成壮心耻，马革裹尸亦徒尔。", 
            "伏波一去已千年，古像萧萧篁竹里。", 
            "风来尚作笛韵悲，宛转悠扬逐船尾。", 
            "如今天子治文明，柔远怀忆昌黎氏。", 
            "始末缘何不相类，能言佛骨本无灵。", 
            "可惜咨嗟问泷吏，湘妃之碑尤近怪。", 
            "颇学女巫专自媚，固当褒马聊黜韩。", 
            "湘妃之碑尤近怪，颇学女巫专自媚。", 
            "固当褒马聊黜韩，补葺须令贤者备。", 
            "元戎喜遇蓬瀛仙，武溪探古传新篇。", 
            "东君吁嘻龙蜃走，北斗挹酌河汉悬。", 
            "劝君莫倚陇笛之悲音些，劝君清歌兮投玉琴些。", 
            "琴声为出尧舜心，尧舜爱民无远迩。", 
            "君不见薰风来自南些。"
        ], 
        "title": "武溪深呈广帅蒋修撰", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "北风阻船泊湖漘，北望庐阜青无痕。", 
            "晴云自舒仍自卷，白龙欲眠犹宛转。", 
            "秋空漠漠秋气浅，碧天蘸水如刀剪。", 
            "篙师畏浪不敢行，却忆李白骑长鲸。", 
            "倒回玉鞭击鲸尾，锦袍溅雪洪涛里。", 
            "霓光溢目精神閒，终日高歌去复还。", 
            "飞流直下三千尺，风吹银汉落人间。", 
            "天送醇醪倾北斗，群仙吹箫龙凤吼。", 
            "李白一饮还一醉，醉来岂知生死累。", 
            "倏然却返玉皇家，不骑鲸鱼驾鸾车。", 
            "留连自摘蟠桃花，嚼花吐津染朝霞。", 
            "不信如今三百载，顽鲸骇浪空相待。"
        ], 
        "title": "松门阻风望庐山有怀李白", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "江南饶暖衣絺绤，今岁春寒人未识。", 
            "溪流冰合地成拆，一月三旬雪三尺。", 
            "去年大潦民无食，子母生离空叹息。", 
            "只今道路多横尸，安忍催科更诛殛。"
        ], 
        "title": "苦寒行二首 其一", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "下溪捕鱼一丈冰，上山采樵三尺雪。", 
            "人人饥饿衣裳单，骨月相看眼流血。", 
            "乾坤失色云未收，雕鹗无声翅将折。", 
            "官仓斗米馀百金，愿见春回二三月。"
        ], 
        "title": "苦寒行二首 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "平生爱仙山，最闻武夷好。", 
            "千峰巑岏月倒挂，万木阴森春不老。", 
            "群仙浮舟出寥廓，未济明河半空泊。", 
            "世人可见不可攀，静夜天风吹宝乐。", 
            "须信仙家日月长，尘埃下土空茫茫。", 
            "贤愚得失竟何益，坐十绿发催秋霜。", 
            "人感感悟有谁早，丈人寻真归故乡。", 
            "故乡宅在武夷址，山势回环碧城起。", 
            "仙棋一局一番春，几见桃花满流水。", 
            "他年功成趋帝阙，醉唤常娥拥明月。", 
            "照开三十六洞天，玉树瑶花恣攀折。", 
            "丈人之乐其无央，我今欲往亲在堂。", 
            "侧身南望未能到，耿耿寸心思梦长。"
        ], 
        "title": "武夷行寄刘侍郎", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "姑熟太守真贤豪，洗涤弊垢明官曹。", 
            "民閒吏竦郡无事，华堂新构临江皋。", 
            "朱檐斜飞傍星汉，碧瓦不动蟠鲸鳌。", 
            "酿成玉液宴宾从，手提大笔降风骚。", 
            "四时景物换耳目，万古治乱评秋毫。", 
            "嗟予末坐重感激，胸中茅塞时耘耨。", 
            "山鸡卑栖竟何取，岂合鸾凤返翔翱。", 
            "紫莼茸蕨味正美，鲜鲚玉缕鸣霜刀。", 
            "为公一饮直醉倒，坐看万室皆陶陶。", 
            "谁云江南地偏小，姑熟之堂天下少。", 
            "丹湖千里浸城东，蒲苇藏烟春渺渺。", 
            "牛渚对峙凌歊台，长江倒挂天门开。", 
            "风吹玉乌亿万疋，汉兵卷甲沙场回。", 
            "有时浪止皓月满，琉璃宇宙无纤埃。", 
            "帆樯隐隐鸟飞没，渔歌细下天边来。", 
            "谢元晖，李太白，一生好作江南客。", 
            "至今遗恨人不知，孤云尚锁青山宅。", 
            "请公沥酒一吊之，听我长吟壮灵魄。", 
            "人世百年能几何，高会难逢离别多。", 
            "一朝公去调鼎鼐，斯堂永作甘棠歌。"
        ], 
        "title": "姑熟堂歌赠朱太守", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": "五言排律", 
        "text": [
            "白鹭飞还集，新沙没故洲。", 
            "山形龙晦角，江气蜃为楼。", 
            "欲问前朝事，空怀去国忧。", 
            "钟声万家晓，霜叶半城秋。", 
            "化值唐虞盛，人逢王谢流。", 
            "徐生思解榻，兵酝可销愁。"
        ], 
        "title": "舟次白鹭洲再寄安中尚书用李白寄杨江宁韵 其一", 
        "type": "排律", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言排律", 
        "text": [
            "彼美祗园枣，珍同玉井船。", 
            "后期千载熟，今日万珠圆。", 
            "地润仍依佛，栏深自羃烟。", 
            "结花虽最晚，藏核莫如坚。", 
            "鸭脚看何小，鸡头美未全。", 
            "种来谁共老，服久必成仙。", 
            "大食移根远，番禺记蒂连。", 
            "旧名稽药录，新赏著诗编。", 
            "甜出诸饧上，香居百果前。", 
            "黑腰虚羡尔，红皱岂为然。", 
            "柔脆怜金凤，飘零难木绵。", 
            "讽包丹荔赋，精夺宝刀篇。", 
            "静夜风回海，清秋月蘸天。", 
            "綵山要客集，翠颗绕枝骈。", 
            "邂逅为公寿，婆娑与世延。", 
            "暮钟催酒散，嘶马引旗旋。", 
            "今作中州瑞，原从异国传。", 
            "何当广栽植，欲以慰饥年。"
        ], 
        "title": "和颖叔千岁枣", 
        "type": "排律", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言排律", 
        "text": [
            "宝塔疑神运，擎天此柱雄。", 
            "势分吴越半，影插斗牛中。", 
            "拔地无层限，登霄有路通。", 
            "三城依作镇，一海自横空。", 
            "礼佛诸蕃异，焚香与汉同。", 
            "祝尧齐北极，望舶请南风。", 
            "瑞气凝仙露，灵光散玉虹。", 
            "铎音争响亮，春色正冲融。", 
            "视笔添清逸，凭栏洗困蒙。", 
            "更当高万丈，吾欲跨冥鸿。"
        ], 
        "title": "同颖叔修撰登蕃塔", 
        "type": "排律", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "五言排律", 
        "text": [
            "竹马交游早，星轺会遇难。", 
            "行年均坎坷，抚己共悲酸。", 
            "凤去钟山暝，龙沉洛水寒。", 
            "朝廷新日月，风俗旧衣冠。", 
            "佳郡分符印，修途振羽翰。", 
            "樽醪千蚁汎，楼瓦万鳞蟠。", 
            "直节坚逾柏，忠心赤夺丹。", 
            "才华佥论著，功业鼎铭刊。", 
            "贱子初投阱，收身即弃官。", 
            "生涯添鬓雪，岁序走江湍。", 
            "造膝思陈榻，论诗愧杜坛。", 
            "鹪鹩信微物，聊假一枝宽。"
        ], 
        "title": "将至历阳先寄王纯父贤守", 
        "type": "排律", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言排律", 
        "text": [
            "一见翰林子，怅然怀昨游。", 
            "尽为泉下鬼，犹有水中沤。", 
            "屏迹今虽久，惊魂恐未收。", 
            "残年唯伏枕，几月不登楼。", 
            "促榻开青眼，论诗慰白头。", 
            "岭云遮薄暑，江雨湿新秋。", 
            "蔬饭惭无味，星轺强少留。", 
            "会难真可惜，老去只添愁。", 
            "明岁闻官满，高才副帝求。", 
            "功名随会遇，阀阅畅源流。", 
            "养大应知损，安卑且尚柔。", 
            "不孤将有托，吾说肯虚投。"
        ], 
        "title": "郑致国宣义见过小山留饮叙旧（毅夫内相令子）", 
        "type": "排律", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言排律", 
        "text": [
            "倾盖相逢晚，开樽上小楼。", 
            "感时心尚壮，欲语涕难收。", 
            "神主方思治，英才悉应求。", 
            "邦畿分使节，玉陛迩宸旒。", 
            "温密亲闻诏，精忠屡献谋。", 
            "养兵能足食，行县必宽囚。", 
            "舜日期无尽，尧云遽莫留。", 
            "鼎湖龙化影，银海雁沈秋。", 
            "事毕身先贬，名高众所尤。", 
            "一麾甘去国，千里谩承流。", 
            "兄弟皆朱绂，双亲未白头。", 
            "遭谗虽坎坷，安命亦优游。", 
            "雪意饶冬暖，滩声奈客愁。", 
            "须君作霖雨，终附济川舟。"
        ], 
        "title": "赠临江守范希远龙图", 
        "type": "排律", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言排律", 
        "text": [
            "声名入洛弟兄传，出拥旌旗老集仙。", 
            "挹月珠玑光射海，凌秋雕鹗气横天。", 
            "文章落笔元无敌，器宇藏春岂有边。", 
            "一见音容聊莞尔，却携樽酒共颓然。", 
            "金门曾奏相如赋，水阁重吟杜牧篇。", 
            "强驾蹇驴追逸骥，已知霄壤不相连。"
        ], 
        "title": "次韵子中修撰宠赠之什", 
        "type": "排律", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "风吹云雨霁，入门松桧香。", 
            "何处有烦暑，心官自清凉。"
        ], 
        "title": "太平天庆观题壁五首 其四", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "听君弹别鹤，别鹤怨离索。", 
            "何以动乾坤，六月秋霜落。"
        ], 
        "title": "太平天庆观题壁五首 其五", 
        "type": "绝句", 
        "yun": "药"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "缥缈朱楼浮绛烟，瀰漫碧酒汎金船。", 
            "琼花满树春长在，知是人间换几年。"
        ], 
        "title": "太平天庆观题壁五首 其一", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "琳宫缓步独移时，世事纷纷不复知。", 
            "且看满庭松上雨，碧瑶幢节覆青丝。"
        ], 
        "title": "太平天庆观题壁五首 其二", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一枰棋散复持杯，却绕长廊步懒回。", 
            "且看满庭松下月，断金斜玉间苍苔。"
        ], 
        "title": "太平天庆观题壁五首 其三", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "安得妙画师，画取明月夜。", 
            "将期月暗时，展向松窗下。"
        ], 
        "title": "月", 
        "type": "绝句", 
        "yun": "祃"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "雪洗烧痕尽，春将碧色来。", 
            "行人莫回首，渡口夕阳催。"
        ], 
        "title": "春草碧色", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "春江波自绿，不染木兰舟。", 
            "只与岸边草，依依添客愁。"
        ], 
        "title": "春水绿波", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "田园有馀乐，道路有馀悲。", 
            "留君不肯住，君去欲何之。"
        ], 
        "title": "送君南浦", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "汉武事远征，征夫与家别。", 
            "几人衣锦还，多为原上血。"
        ], 
        "title": "伤如之何", 
        "type": "绝句", 
        "yun": "屑"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "春水满四泽，原田高下耕。", 
            "熙熙随老农，志匪搴芳英。"
        ], 
        "title": "广陶渊明四时 其一", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "夏云多奇峰，高低千万重。", 
            "巫山何处是，神女竟难逢。"
        ], 
        "title": "广陶渊明四时 其二", 
        "type": "绝句", 
        "yun": "冬"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "秋月扬明晖，大空碧无滓。", 
            "鸿鹄正翱翔，燕雀方栖止。"
        ], 
        "title": "广陶渊明四时 其三", 
        "type": "绝句", 
        "yun": "纸"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "冬岭秀孤松，雪霜任飘泊。", 
            "悲含太古风，清立九霄鹤。"
        ], 
        "title": "广陶渊明四时 其四", 
        "type": "绝句", 
        "yun": "药"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "翼翼粉墙断，修修绿径深。", 
            "师心不用洗，聊用洗人心。"
        ], 
        "title": "定林洗心轩", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "山光与溪色，一碧泻云中。", 
            "倚槛久未去，更听松上风。"
        ], 
        "title": "简寂碧溪亭", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "缥缈孤亭出，深沈一径开。", 
            "须当踏雨去，且欲看潮来。"
        ], 
        "title": "看潮亭", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "春田雨既足，幽岩云自归。", 
            "归云无觅处，不共鹤争飞。"
        ], 
        "title": "西岩寺六题 其一 归云岩", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "古刹盘深坞，幽岩傍径开。", 
            "三冬藏暖气，留客待春回。"
        ], 
        "title": "西岩寺六题 其二 爱日岩", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "溪源深几里，绝壁泻惊湍。", 
            "欲识下岩处，请君台上看。"
        ], 
        "title": "西岩寺六题 其三 看泉台", 
        "type": "绝句", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "一塔倚云根，他山面面新。", 
            "不须惊崄绝，自有定心人。"
        ], 
        "title": "西岩寺六题 其四 定心塔", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "石架千层险，泉飞百尺高。", 
            "能苏旱田谷，何用作波涛。"
        ], 
        "title": "西岩寺六题 其五 小瀑布", 
        "type": "绝句", 
        "yun": "豪"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "一壑飞晴瀑，双崖控蛰龙。", 
            "欲知台上雪，六月是三冬。"
        ], 
        "title": "西岩寺六题 其六 雪台", 
        "type": "绝句", 
        "yun": "冬"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "别酒莫辞醉，离歌难重论。", 
            "一枝新绽柳，和雨泣黄昏。"
        ], 
        "title": "送孔掾", 
        "type": "绝句", 
        "yun": "元"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "不是烟霄谪，世间无此人。", 
            "心声与心画，开卷见天真。"
        ], 
        "title": "吴子正召饮观太白墨迹", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "一弹弦一绝，思君肠百结。", 
            "雁过无书来，立尽松间月。"
        ], 
        "title": "寄漳州诗僧缘进", 
        "type": "绝句", 
        "yun": null
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "落魄老道士，遥忆谢公山。", 
            "眠云坐盘石，尽日听潺潺。"
        ], 
        "title": "四月十九日自咏", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "偶陪天上人，来访雪中竹。", 
            "却笑陶渊明，孜孜爱黄菊。"
        ], 
        "title": "雪中同宋正卿访太守筠虚庵观竹", 
        "type": "绝句", 
        "yun": "屋"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "渊渊玉井水，碧净觉春归。", 
            "不为洗红粉，邀郎濯锦衣。"
        ], 
        "title": "玉井", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "黄花空烂漫，兵厨不送酒。", 
            "吾欲挽明河，夜半斟北斗。"
        ], 
        "title": "酬陈纠", 
        "type": "绝句", 
        "yun": "有"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "驻马惜分手，临风开一觞。", 
            "君趋紫金阙，我恋白云乡。"
        ], 
        "title": "即席送崔奉议赴阙三首 其一", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "明主幸两学，上清储百祥。", 
            "恭观希世事，归信借馀光。"
        ], 
        "title": "即席送崔奉议赴阙三首 其二", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "一尺江南信，聊凭健翼飞。", 
            "吾儿如问我，衰病要儿归。"
        ], 
        "title": "即席送崔奉议赴阙三首 其三", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "一病三旬久，脾衰秋气侵。", 
            "谁怜形影瘦，犹喜月相寻。"
        ], 
        "title": "病中对月", 
        "type": "绝句", 
        "yun": "侵"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "石城高嵽嵲，城下是江波。", 
            "莫愁织绮地，年来战马过。", 
            "秀眉使君医国手，却把江头无事酒。", 
            "山川勃郁不平处，浇以三杯一搔首。", 
            "半江楼影白逶迤，想见春流二月时。", 
            "待予去扫仲宣赋，走马还朝亦未迟。"
        ], 
        "title": "送大光赴石城", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "两鸿同一天，羽翼不相及。", 
            "偶然一识面，别意已超忽。", 
            "去程秋光好，万里无断绝。", 
            "虽无仁人言，赠子以明月。"
        ], 
        "title": "梦中送僧觉而忘第三联戏足之", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "久谓事当尔，岂意身及之。", 
            "避虏连三年，行半天四维。", 
            "我非洛豪士，不畏穷谷饥。", 
            "但恨平生意，轻了少陵诗。", 
            "今年奔房州，铁马背后驰。", 
            "造物亦恶剧，脱命真毫釐。", 
            "南山四程云，布袜傲险巇。", 
            "篱间老炙背，无意管安危。", 
            "知我是朝士，亦复颦其眉。", 
            "呼酒软客脚，菜本濯玉肌。", 
            "穷途士易德，欢喜不复辞。", 
            "向来贪读书，闭户生白髭。", 
            "岂知九州内，有山如此奇。", 
            "自宽实不情，老人亦解颐。", 
            "投宿恍世外，青灯耿茅茨。", 
            "夜半不能眼，涧水鸣声悲。"
        ], 
        "title": "正月十二日自房州城遇虏（虏字，须溪本作金虏）至奔入南山十五日抵回谷张家", 
        "type": "古风", 
        "yun": "支"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "月轮隐东峰，奇彩在南岭。", 
            "北崖草木多，苍茫映光景。", 
            "玉盘忽微露，银浪泻千顷。", 
            "岩谷散陆离，万象杂形影。", 
            "不辞三更露，冒此白发顶。", 
            "老筇无前游，危处有新警。", 
            "涧光如翻鹤，变态发遥境。", 
            "回首房州城，山中夜何永。"
        ], 
        "title": "十七日夜咏月", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "篱门一徙倚，今夜天星繁。", 
            "独立人世外，唯闻涧水喧。", 
            "丛薄凝露气，群峰带春昏。", 
            "偷生亦聊尔，难与众人言。"
        ], 
        "title": "独立", 
        "type": "古风", 
        "yun": "元"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "斜阳照乱石，颠崖下双筇。", 
            "试从绝壑底，仰视最奇峰。", 
            "回埼发涧怒，高霭生树容。", 
            "半岩菖蒲根，翠葆森伏龙。", 
            "岂无避世士，于此傥相逢。", 
            "客心忽悄怆，归路迷行踪。"
        ], 
        "title": "与信道游涧边", 
        "type": "古风", 
        "yun": "冬"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "雨后众崖碧，白处纷寒梅。", 
            "遥遥迎客意，欲下山坡来。", 
            "穷村受春晚，邂逅今日开。", 
            "绛领承玉面，临风一低回。", 
            "折归无可赠，孤赏心悠哉。"
        ], 
        "title": "咏西岭梅花（一作方蒙仲诗）", 
        "type": "古风", 
        "yun": "灰"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "遥瞻南嶂深复深，双崖与天藏太阴。", 
            "青鞋济胜不能懒，踏破积雪穷崎嵚。", 
            "空中朽树抱孤筱，无窍苍壁生横林。", 
            "孤禽三叫危石裂，欲返未返神萧森。", 
            "磴回忽然何处所，当面烟如翠蛟舞。", 
            "石门泄风无昼夜，古木截道藏雷雨。", 
            "丹丘赤城去几许，下视人间足尘土。", 
            "放身天地不自知，导以龙蛇翼熊虎。", 
            "山中异事记今晨，杖藜得道孙与陈。"
        ], 
        "title": "游南嶂同孙信道", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "散策东岩路，梦中曾记经。", 
            "斜晖射残雪，岩谷遍晶荧。", 
            "鸦鸣山寂寂，意迥川冥冥。", 
            "乘兴欲穷讨，会心还少停。", 
            "新晴远村白，薄暮群峰青。", 
            "危途通仙境，胜日行画屏。", 
            "岂独净一念，将期朝百灵。", 
            "不同南涧咏，悲慨满中扃。"
        ], 
        "title": "游东岩", 
        "type": "古风", 
        "yun": "青"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "百年几晴朝，徐步山径湿。", 
            "忽悟春已深，鸣禽飞相及。", 
            "雪消众绿净，雾罢群峰立。", 
            "涧边千嵁岩，今日何复集。"
        ], 
        "title": "雨晴徐步", 
        "type": "古风", 
        "yun": "缉"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "幽怀忽牢落，起望登古原。", 
            "微吹度修竹，半林白翻翻。", 
            "日暮纷物态，山空销客魂。", 
            "惜无一樽酒，与子醉中言。"
        ], 
        "title": "同信道晚登古原", 
        "type": "古风", 
        "yun": "元"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "竹篱寒食节，微雨澹春意。", 
            "喧哗少所便，寂寞今有味。", 
            "空山花动摇，乱石水经纬。", 
            "倚杖忽已晚，人生本何冀。"
        ], 
        "title": "寒食", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "雨晴闲步涧边沙，行入荒林闻乱鸦。", 
            "寒食清明惊客意，暖风迟日醉梨花。", 
            "书生投老王官谷，壮士偷生漂母家。", 
            "不用鞦韆与蹴游，只将诗句答年华。"
        ], 
        "title": "清明", 
        "type": "古风", 
        "yun": "麻"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "纸坊山绝顶，直下夕阳斜。", 
            "却看来路处，南北两岩花。", 
            "田翁邀客宿，笑指林下家。", 
            "问我出山意，无乃贵喧哗。"
        ], 
        "title": "出山宿向翁家", 
        "type": "古风", 
        "yun": "麻"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "雨歇澹春晓，云气山腰流。", 
            "高崖落绛叶，恍如人世秋。", 
            "避地时忽忽，出山意悠悠。", 
            "溪急竹阴动，谷虚禽响幽。", 
            "同行得快士，胜处频淹留。", 
            "乘除了身世，未恨落房州。"
        ], 
        "title": "出山道中", 
        "type": "古风", 
        "yun": "尤"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "青溪宜晓日，曲处千丈晦。", 
            "天开苍石屏，影落西村外。", 
            "虚无元气立，明灭河汉对。", 
            "人行峥嵘下，鸟急浩荡内。", 
            "向来千万峰，琐细等蓬块。", 
            "老夫倚杖久，三叹造物大。", 
            "惜哉太史公，意短遗此快。", 
            "更欲访野人，穷探视其背。"
        ], 
        "title": "咏青溪石壁", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "故园非无路，今已不念归。", 
            "秋入汉水白，叶脱行人悲。", 
            "东西与南北，欲往还觉非。", 
            "勿云去年事，兵火偶脱遗。", 
            "可怜竛竮影，残岁聊相依。", 
            "天涯一尊酒，细酌君勿催。", 
            "持觞望江山，路永悲身衰。", 
            "百感醉中起，清泪对君挥。"
        ], 
        "title": "同左通老用陶潜还旧居韵", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "纷纷吏民散，遗我以兀然。", 
            "悄悄今夕意，鸟影驰隙间。", 
            "向来房州谷，采药危得仙。", 
            "忽驾太守车，出处宁非天。", 
            "何妨暂阅世，谋行要当先。", 
            "西斋一壶酒，微雨新秋还。", 
            "蛛网闪明晦，叶声饯岁年。", 
            "呼儿具纸笔，录我醉中言。"
        ], 
        "title": "同通老用渊明独酌韵", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "江城八月枫叶凋，城头哦诗江动摇。", 
            "秋雨留人意恋恋，水风泛树声萧萧。", 
            "纶巾老子无远策，长作东西南北客。", 
            "不如何逊在扬州，坐待梅花映妆额。"
        ], 
        "title": "欲离均阳而雨不止书八句寄何子应", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "游子不能寐，船头语轻波。", 
            "开窗望两津，烟树何其多。", 
            "晴江涵万象，夜半光荡摩。", 
            "客愁弥世路，秋气入天河。", 
            "汝洛尘未销，几人不负戈。", 
            "长吟宇宙内，激烈悲蹉跎。"
        ], 
        "title": "均阳舟中夜赋", 
        "type": "古风", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "身滞历阳浦，心倾牛渚云。", 
            "圣人开六合，于此渡三军。", 
            "霸气扫无迹，神功千载闻。", 
            "明朝有归兴，石上洗尘纷。"
        ], 
        "title": "望牛渚有感三首 其一", 
        "type": "律诗", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "江迥偏留月，山空不住云。", 
            "遥怜李太白，曾忆谢将军。", 
            "帆影随潮上，樵声隔岸闻。", 
            "柳花迷客眼，三月雪纷纷。"
        ], 
        "title": "望牛渚有感三首 其三", 
        "type": "律诗", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "自君之往矣，幽房守岁华。", 
            "眉头匀翠淡，裙带缕金斜。", 
            "魂魄空成梦，音书不到家。", 
            "凭谁度庾岭，和泪寄梅花。"
        ], 
        "title": "庐陵乐府十首 其八", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "粉黛元知假，丹青岂是真。", 
            "桃花初过雨，溪水暗流春。", 
            "眼眼随云断，书书托雁频。", 
            "渔郎自迷路，狂杀武陵人。"
        ], 
        "title": "庐陵乐府十首 其九", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "不作巫山雨，螺川久住家。", 
            "欲知冰未释，须信玉无瑕。", 
            "对局拈棋子，开窗摘杏花。", 
            "谁能谙此意，红日又西斜。"
        ], 
        "title": "庐陵乐府十首 其十", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "物物皆成化，熙熙十九春。", 
            "寿觞方奏乐，法座忽流尘。", 
            "遗治前无古，称宗孰有神。", 
            "烟霄歧路别，百辟共沾巾。"
        ], 
        "title": "神宗皇帝挽词二首 其一", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "原庙工初毕，神游竟不还。", 
            "鼎湖龙驭远，湘岸竹枝斑。", 
            "谥号尊逾圣，陵基别有山。", 
            "九重春忽暝，四海惨愁颜。"
        ], 
        "title": "神宗皇帝挽词二首 其二", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "间世君臣会，中天日月圆。", 
            "裕陵龙始蛰，钟阜鹤随仙。", 
            "畜德何人绍，成书阖国传。", 
            "回头尽陈迹，麟石卧孤烟。"
        ], 
        "title": "王丞相荆公挽词二首 其一", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "公在神明聚，公亡泰华倾。", 
            "文章千古重，富贵一毫轻。", 
            "若圣丘非敢，犹龙耳强名。", 
            "悲风白门路，啼血送铭旌。"
        ], 
        "title": "王丞相荆公挽词二首 其二", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "忆昔江头别，悲欢失后期。", 
            "奸言诬直节，枉狱累明时。", 
            "白玉原无玷，青天孰可欺。", 
            "有儿能雪耻，泉壤释馀悲。"
        ], 
        "title": "故临川太守石公挽词二首 其一", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "半道逢豺虎，吞声力已穷。", 
            "命从冤狱丧，言有谏臣公。", 
            "玉树埋长夜，金鱼委断蓬。", 
            "旅魂虽获雪，千载起悲风。"
        ], 
        "title": "故临川太守石公挽词二首 其二", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "海鹤冰为骨，霜潭月作心。", 
            "要宾唯饮酒，焚券不论金。", 
            "相望萦离恨，何嗟得讣音。", 
            "春回坟草绿，谁伴夜台吟。"
        ], 
        "title": "陈伯育承事挽词二首 其一", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "二子皆攀桂，一生唯好吟。", 
            "夜台如得句，泉路孰知音。", 
            "饮态思颓玉，交情失断金。", 
            "奠刍何以报，折尽老夫心。"
        ], 
        "title": "陈伯育承事挽词二首 其二", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "忆昔姑溪上，分携岁月赊。", 
            "清标冰有骨，静德玉无瑕。", 
            "不杀居为戒，传经大厥家。", 
            "西山问仙籍，公合在烟霞。"
        ], 
        "title": "邹宣德挽词二首 其一", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "静乐畴能匹，翛然几杖间。", 
            "有儿专使节，无念落尘寰。", 
            "流水归何处，孤云去不还。", 
            "成仙应蜕骨，谁谓掩泉关。"
        ], 
        "title": "邹宣德挽词二首 其二", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "力学窥前古，扶经翊太平。", 
            "乐成天地格，祧正祖宗明。", 
            "知命穷犹达，趋玄死亦生。", 
            "世无班马笔，谁为勒幽铭。"
        ], 
        "title": "杨次公侍讲挽词二首 其一", 
        "type": "律诗", 
        "yun": null
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "孤进终难达，文章误此生。", 
            "才趋王府讲，已梦玉楼成。", 
            "遗箧书千卷，招魂酒一觥。", 
            "空馀淮上月，不到夜台明。"
        ], 
        "title": "杨次公侍讲挽词二首 其二", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "有志吞戎虏，成书达帝庭。", 
            "长江倾学术，短炬速年龄。", 
            "玉树埋蒿壤，泉台掩夜扃。", 
            "功勋何可问，不得上丹青。"
        ], 
        "title": "杨次思博士挽词", 
        "type": "律诗", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "信报君仪讣，将如吾道何。", 
            "交游亡玉树，涕泪泻金波。", 
            "三子先凋泯，一身缠病痾。", 
            "人生谁不死，遗恨独君多。"
        ], 
        "title": "亡友留君仪挽词二首 其一", 
        "type": "律诗", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "壮子皆先陨，亲丧未启攒。", 
            "病成终不愈，魂散若为安。", 
            "结义从今泯，遗编忍复看。", 
            "亭开基石处，云水想漫漫。"
        ], 
        "title": "亡友留君仪挽词二首 其二", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "吴老归泉后，人间未有君。", 
            "春深来阳草，月乱采江云。", 
            "孤啸猿求侣，哀鸣雁失群。", 
            "姑溪一樽酒，遥酹五峰坟。"
        ], 
        "title": "吊故友吴延之屯田", 
        "type": "律诗", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "今日黄塘寺，昔年知白师。", 
            "悟禅兼悟律，能画亦能诗。", 
            "旧卷春涵瞑，新坟月掩悲。", 
            "馀生我何有，骑马送衰迟。"
        ], 
        "title": "吊黄塘寺知白上人", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "自掩斯人骨，西山秀色低。", 
            "文章惊早悟，寿夭理难齐。", 
            "绝壑沉寒玉，空江没断霓。", 
            "儿孙今卖宅，感旧只酸嘶。"
        ], 
        "title": "吊亡友袁世弼太博", 
        "type": "律诗", 
        "yun": "齐"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "彼美四贤老，高风万古寒。", 
            "去逃秦鼎镬，归识汉衣冠。", 
            "翼翼羽翰就，堂堂宗社安。", 
            "商山弊庐在，还入白云端。"
        ], 
        "title": "四皓", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "久客心尝折，登楼望转迷。", 
            "风倾蘋叶乱，雨重柳条低。", 
            "未得趋金马，何当似木鸡。", 
            "细寻乡国路，愁听暝鸦啼。"
        ], 
        "title": "晚望", 
        "type": "律诗", 
        "yun": "齐"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "北户风欺幌，南桥水拍城。", 
            "柳长无嫩色，莺老有新声。", 
            "书帙看慵卷，茶瓯不厌擎。", 
            "故园何日返，此地独含情。"
        ], 
        "title": "即事", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "春晚堪行乐，幽居独闭门。", 
            "忘形付诗酒，吾道委乾坤。", 
            "坏壁蜗涎乱，残经鼠迹翻。", 
            "交游今已绝，孤坐欲何言。"
        ], 
        "title": "幽居", 
        "type": "律诗", 
        "yun": "元"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "江亭孤坐久，野望眼偏明。", 
            "映日浮云簿，摇风细柳轻。", 
            "出墙新笋熟，拍岸晚潮生。", 
            "遣仆沽春酒，幽欢取次成。"
        ], 
        "title": "江亭", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "发为烟岚秃，愁因患难添。", 
            "径荒无过客，笋迸任穿檐。", 
            "啅雀谁能遣，惊乌不用占。", 
            "有巾堪漉酒，聊欲效陶潜。"
        ], 
        "title": "遣意", 
        "type": "律诗", 
        "yun": "盐"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "春水碧泱泱，平堤映绿杨。", 
            "田畴资灌溉，鸥鸟共徜徉。", 
            "放饵愁空掣，浮杯兴最长。", 
            "晚风吹细浪，仍送落英香。"
        ], 
        "title": "春水", 
        "type": "律诗", 
        "yun": "阳"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "娥眉淡淡自成妆，驿使还家空断肠。", 
            "脂粉不施憔悴尽，失身未嫁易元光。"
        ], 
        "title": "画梅", 
        "type": "绝句", 
        "yun": "阳"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "高枝已约风为友，密叶能留雪作花。", 
            "昨夜常娥更潇洒，又携疏影过窗纱。"
        ], 
        "title": "竹", 
        "type": "绝句", 
        "yun": "麻"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "天遣幽花两度开，黄昏梵放此徘徊。", 
            "不教居士卧禅榻，唤出西厢共看来。"
        ], 
        "title": "长沙寺桂花重开", 
        "type": "绝句", 
        "yun": "灰"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "西园冠盖坐生风，更欲长绳系六龙。", 
            "惟有病夫能省事，北窗三友是过从。"
        ], 
        "title": "和若拙弟得陪（原作倍，据四库本改）游后园 其一", 
        "type": "绝句", 
        "yun": "冬"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "壮夫三箭功名手，儒士百篇藜苋肠。", 
            "莫道人人握珠玉，应须字字挟风霜。"
        ], 
        "title": "和若拙弟得陪（原作倍，据四库本改）游后园 其二", 
        "type": "绝句", 
        "yun": "阳"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "自接曲生蓬户外，便呼伯雅竹床头。", 
            "真逢幼妇著黄绢，直遣从事到青州。"
        ], 
        "title": "季高送酒", 
        "type": "绝句", 
        "yun": "尤"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "鄂州迁客一花说，仇池老仙五字铭。", 
            "并入晴窗三昧手，不须辛苦读骚经。"
        ], 
        "title": "墨戏二首 其一 兰", 
        "type": "绝句", 
        "yun": "青"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "人间风露不到畹，只有酪奴无世尘。", 
            "何须更待秋风至，萧艾从来不共春。"
        ], 
        "title": "墨戏二首 其二 蕙", 
        "type": "绝句", 
        "yun": "真"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "万里平生几蛇足，九州何路不羊肠。", 
            "只应绿士苍官辈，却解从公到雪霜。"
        ], 
        "title": "某用家弟韵赋绝句上浼清视芜词累句非敢以为诗也赐一言卒相之", 
        "type": "绝句", 
        "yun": "阳"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "云气初看龙起湫，雨声旋听树惊秋。", 
            "已教农父歌田守，更遣虞人信魏侯。"
        ], 
        "title": "某以雨有嘉应遂占有秋辄采用家弟韵赋二绝句少赀勤恤之诚也 其一", 
        "type": "绝句", 
        "yun": "尤"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "纪德刊碑不厌丰，龙眠深洞一言通。", 
            "坐看绿浪摇千里，拔薤栽榆未当功。"
        ], 
        "title": "某以雨有嘉应遂占有秋辄采用家弟韵赋二绝句少赀勤恤之诚也 其二", 
        "type": "绝句", 
        "yun": "东"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "爱歌纤影上窗纱，无限轻香夜绕家。", 
            "一阵东风湿残雪，强将娇泪学梨花。"
        ], 
        "title": "梅", 
        "type": "绝句", 
        "yun": "麻"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "门外子规啼未休，山村日落梦悠悠。", 
            "故园便是无兵马，犹有归时一段愁。"
        ], 
        "title": "送人归京师", 
        "type": "绝句", 
        "yun": "尤"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "邺城台殿已荒凉，依旧山河满夕阳。", 
            "瓦砾却镵今日砚，似教人世写兴亡。"
        ], 
        "title": "赋康平老铜雀砚", 
        "type": "绝句", 
        "yun": "阳"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "半篙寒碧秋垂钓，一笛西风夜倚楼。", 
            "多少巫山旧家事，老来分付水东流。"
        ], 
        "title": "和颜持约", 
        "type": "绝句", 
        "yun": "尤"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "露侵驼褐晓寒轻，星斗阑干分外明。", 
            "寂寞小桥和梦过，稻田深处草虫鸣。"
        ], 
        "title": "早行", 
        "type": "绝句", 
        "yun": "庚"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "红妆翠袖一番新，又向园林作好春。", 
            "却笑华清誇睡足，只今罗袜久无尘。"
        ], 
        "title": "海棠（一作任希夷诗）", 
        "type": "绝句", 
        "yun": "真"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "恐是牡丹重换紫，又疑芍药再飞红。", 
            "妖娆不辨桑间女，蔽芾深迷苧下翁。"
        ], 
        "title": "红葵", 
        "type": "绝句", 
        "yun": "东"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "水堂长日静鸥沙，便觉京尘隔鬓华。", 
            "梦里不知凉是雨，卷帘微湿在荷花。"
        ], 
        "title": "雨过", 
        "type": "绝句", 
        "yun": "麻"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "粲粲来禽已著花，芳根谁徙向天涯。", 
            "好寻青李相遮映，风味应同逸少家。"
        ], 
        "title": "来禽（一作苏泂诗）", 
        "type": "绝句", 
        "yun": "麻"
    }, 
    {
        "author": "陈与义", 
        "era": "宋", 
        "subtype": "七言绝句", 
        "text": [
            "楼迥云随画栱飞，卷帘又映雪晴时。", 
            "千林冻解阴霾扫，放出青山分外奇。"
        ], 
        "title": "宣风楼", 
        "type": "绝句", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "禅师瓶贮几多空，欲问以书无去鸿。", 
            "鲁县人迎波若杖，天宁树起吉祥风。", 
            "荒山春色篇章里，快士交情笔砚中。", 
            "一日尘沙双碧眼，归时应与去时同。"
        ], 
        "title": "次韵谢心老以缘事至鲁山", 
        "type": "律诗", 
        "yun": "东"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "旧喜看书今不看，且留双眼向孱颜。", 
            "从来作梦大槐国，此去藏身小玉山。", 
            "暮霭朝曦一生了，高天厚地两峰闲。", 
            "九华诗句喧寰宇，细比真形伯仲间。"
        ], 
        "title": "友人惠石两峰巉然取杜子美玉山高并两峰寒之句名曰小玉山", 
        "type": "律诗", 
        "yun": "删"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "奏书初不待衡谭，奠璧都南万玉参。", 
            "黄屋倚霄明半夜，紫坛承月眩诸龛。", 
            "声喧大吕初终六，影动玄圭陟降三。", 
            "可是天公须羯鼓，已回寒驭作春酣。"
        ], 
        "title": "次韵王尧明郊祀显相之作", 
        "type": "律诗", 
        "yun": "覃"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "离离树子鹊惊飞，独倚枯筇无限时。", 
            "千丈虚廊贮明月，十分奇事更新诗。", 
            "人间路绝窗扉语，天上云空阁影移。", 
            "遥想王戎烛下算，百年辛苦一生痴。"
        ], 
        "title": "道山宿直", 
        "type": "律诗", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "天缺西南江面清，纤云不动小滩横。", 
            "墙头语鹊衣犹湿，楼外残雷气未平。", 
            "尽取微凉供稳睡，急搜奇句报新晴。", 
            "今宵绝胜无人共，卧看星河尽意明。"
        ], 
        "title": "雨晴", 
        "type": "律诗", 
        "yun": "庚"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "十月天公作许悲，负霜鸿雁不停飞。", 
            "莽连万里云一去，红尽千林秋径归。", 
            "病夫搜句了节序，小斋焚香无是非。", 
            "睡过三冬莫开户，北风不贷芰荷衣。"
        ], 
        "title": "十月", 
        "type": "律诗", 
        "yun": "微"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "漫郎功业大悠然，拄笏看山了十年。", 
            "黑白半头明镜里，丹青千树恶风前。", 
            "星霜屡费惊人句，天地元须使鬼钱。", 
            "踏破九州无一事，只今分付结跏禅。"
        ], 
        "title": "漫郎", 
        "type": "律诗", 
        "yun": "先"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "畴昔翁才比太师，固应生女作门楣。", 
            "人间似梦风旌出，佛子何之宰树悲。", 
            "五百裞金空穗帐，三千车乘忽荒陂。", 
            "它年不共江流去，突兀张林妇德碑。"
        ], 
        "title": "侯处士女挽词", 
        "type": "律诗", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "九叠峰前远法师，长安尘染坐禅衣。", 
            "十年依旧双瞳碧，万里今持一笑归。", 
            "鼠目向来吾自了，龟肠从与世相违。", 
            "酒酣更欲烦公说，黄叶漫山锡杖飞。"
        ], 
        "title": "送善相僧超然归庐山", 
        "type": "律诗", 
        "yun": "微"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "新诗满眼不能裁，鸟度云移落酒杯。", 
            "官里簿书无日了，楼头风雨见秋来。", 
            "是非衮衮书生老，岁月匆匆燕子回。", 
            "笑抚江南竹根枕，一樽呼起鼻中雷。"
        ], 
        "title": "对酒", 
        "type": "律诗", 
        "yun": "灰"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "天生瘿木不须栽，说与儿童是酒杯。", 
            "落日留霞知我醉，长风吹月送诗来。", 
            "一官扰扰身增病，万事悠悠首独回。", 
            "不奈长安小车得，睡乡深处作奔雷。"
        ], 
        "title": "后三日再赋", 
        "type": "律诗", 
        "yun": "灰"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "陈留春色撩诗思，一日搜肠一百回。", 
            "燕子初归风不定，桃花欲动雨频来。", 
            "人间多待须微禄，梦里相逢记此杯。", 
            "白竹扉前容醉舞，烟村渺渺欠高台。"
        ], 
        "title": "对酒", 
        "type": "律诗", 
        "yun": "灰"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "少日争名翰墨场，只今扶杖送斜阳。", 
            "青青草木浮元气，渺渺山河接故乡。", 
            "作吏不妨三折臂，搜诗空费九回肠。", 
            "子房与我同羁旅，世事千般酒一觞。"
        ], 
        "title": "感怀", 
        "type": "律诗", 
        "yun": "阳"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "北风日日吹茅屋，幽子朝朝只地炉。", 
            "客里赖诗增意气，老来唯懒是工夫。", 
            "空庭乔木无时事，残雪疏篱当画图。", 
            "亦有张侯能共此，焚香相待莫徐驱。"
        ], 
        "title": "招张仲宗", 
        "type": "律诗", 
        "yun": "虞"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "纱巾竹杖过荒陂，满面东风二月时。", 
            "世事纷纷人老易，春阴漠漠絮飞迟。", 
            "士衡去国三间屋，子美登台七字诗。", 
            "草绕天西青不尽，故园归计入支颐。"
        ], 
        "title": "寓居刘仓廨中晚步过郑仓台上", 
        "type": "律诗", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "六尺枯藜了此生，顺阳门外看新晴。", 
            "树连翠筱围春昼，水泛青天入古城。", 
            "梦里偶来那计日，人间多事更闻兵。", 
            "只应千载溪桥路，欠我媻姗勃窣行。"
        ], 
        "title": "晚步顺阳门外", 
        "type": "律诗", 
        "yun": "庚"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "南北东西俱我乡，聊从地主借绳床。", 
            "诸公共得何侯力，远客新抄陆氏方。", 
            "老去事多藜杖在，夜来秋到叶声长。", 
            "蓬莱可托无因至，试觅人间千仞岗。"
        ], 
        "title": "秋日客思", 
        "type": "律诗", 
        "yun": "阳"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "雨歇城南泥未乾，遥知独立整衣冠。", 
            "旧时邺下刘公干，今日辽东管幼安。", 
            "绿阴展尽身犹远，黄鸟飞来节已阑。", 
            "安得一樽生耳热，暂时相对说悲欢。"
        ], 
        "title": "寄季申", 
        "type": "律诗", 
        "yun": "寒"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "去岁重阳已百忧，今年依旧叹羁游。", 
            "篱底菊花唯解笑，镜中头发不禁秋。", 
            "凉风又落宫南木，老雁孤鸣汉北州。", 
            "如许行年那可记，谩排诗句写新愁。"
        ], 
        "title": "重阳", 
        "type": "律诗", 
        "yun": "尤"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "邓州谁亦解丹青，画我羸骖晚出城。", 
            "残年政尔供愁了，末路那堪送客行。", 
            "寒日满川分众色，暮林无叶寄秋声。", 
            "垂鞭归去重回首，意落西南计未成。"
        ], 
        "title": "送客出城西", 
        "type": "律诗", 
        "yun": "庚"
    }, 
    {
        "author": "郭贽", 
        "era": "宋", 
        "subtype": null, 
        "text": [
            "弱龄志登涉，壮即远行游。", 
            "名山忍偏历，书剑多迟留。", 
            "我思在锦水，木落巴山秋。", 
            "愿随蛾眉月，影入平羌流。", 
            "孤飞何处鹤，清唳寒云愁。", 
            "赏心隔欢爱，怅望烟峦稠。"
        ], 
        "title": "寄刘延叟", 
        "type": "古风", 
        "yun": "尤"
    }, 
    {
        "author": "郭贽", 
        "era": "宋", 
        "subtype": "七言律诗", 
        "text": [
            "京国相逢意尽倾，不须池草梦中生。", 
            "细将两地行藏语，消尽几番长短更。", 
            "篱外黄花香共嗅，案头易传手中评。", 
            "惭予才竭难为弟，况复输兄独秀名。"
        ], 
        "title": "奉次文爵兄韵", 
        "type": "律诗", 
        "yun": "庚"
    }, 
    {
        "author": "郭章", 
        "era": "宋", 
        "subtype": "七言绝句", 
        "text": [
            "柳暗西津桥步斜，长川练练若萦蛇。", 
            "晚来不为东风恶，与子留连待月华。"
        ], 
        "title": "夕秀轩", 
        "type": "绝句", 
        "yun": "麻"
    }, 
    {
        "author": "郭章", 
        "era": "宋", 
        "subtype": "七言律诗", 
        "text": [
            "菽水年来属未涯，羞骑款段出京华。", 
            "涨尘面旋风头紧，绮照支离日脚斜。", 
            "掠过短莎惊脱兔，踏翻红叶闹归鸦。", 
            "不堪回首孤云外，望断淮山始是家。"
        ], 
        "title": "归昆山省亲别太学同舍 其一", 
        "type": "律诗", 
        "yun": "麻"
    }, 
    {
        "author": "郭章", 
        "era": "宋", 
        "subtype": "七言律诗", 
        "text": [
            "也知随俗调归策，却忆当年重出关。", 
            "岂是长居户限上，可能无意马蹄间。", 
            "中原百甓知谁运，今日分阴敢自閒。", 
            "倘有寸功裨社稷，归来恰好试衣斑。"
        ], 
        "title": "归昆山省亲别太学同舍 其二", 
        "type": "律诗", 
        "yun": "删"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "好雨疏疏压暮埃，断云漠漠带春雷。", 
            "离黄穿树语断续，翠碧衔鱼飞去来。", 
            "生菜入盘随冷饼，朱樱上市伴青梅。", 
            "狂吟不是誇强健，老气如山未许摧。"
        ], 
        "title": "小雨云门溪上", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "稽山翠入家家窗，此家清绝无与双。", 
            "丹葩绿树锦绣谷，清波白石玻璃江。", 
            "一堤茂草有眠犊，数掩短篱无吠尨。", 
            "北轩商略可散发，借与放翁倾酒缸。"
        ], 
        "title": "舟过梅坞胡氏居爱其幽邃为赋一诗", 
        "type": "律诗", 
        "yun": "江"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "北窗本意傲羲皇，老返园庐味更长。", 
            "犊健戴星耕白水，蚕饥冲雨采青桑。", 
            "俚儒朱墨开冬学，庙史牲牢祝岁穰。", 
            "从此鬓毛虽似雪，未妨击壤颂虞唐。"
        ], 
        "title": "北窗", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "风恶房栊燕子归，雨多山路蕨芽肥。", 
            "青餈旋捣作寒食，白葛预裁充暑衣。", 
            "稚子日长供课早，故人官达寄书稀。", 
            "幽居自喜浑无事，又向湖阴坐钓矶。"
        ], 
        "title": "晚春感事四首 其一", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "和风薄霭过清明，减尽重裘觉体轻。", 
            "正午轩窗无树影，乍晴阡陌有莺声。", 
            "酿成西蜀鹅雏酒，煮就东坡玉糁羹。", 
            "扪腹翛然出门去，春郊何处不堪行。"
        ], 
        "title": "晚春感事四首 其二", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "徙倚阑干送落晖，年华冉冉恨依依。", 
            "护雏燕子常更出，著雨杨花又懒飞。", 
            "已为读书悲眼力，还因揽带叹腰围。", 
            "亲朋半作荒郊冢，欲话初心泪满衣。"
        ], 
        "title": "晚春感事四首 其三", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "少年骑马入咸阳，鹘似身轻蝶似狂。", 
            "蹴鞠场边万人看，鞦韆旗下一春忙。", 
            "风光流转浑如昨，志气低摧只自伤。", 
            "日永东斋淡无事，闭门扫地独焚香。"
        ], 
        "title": "晚春感事四首 其四", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "平生杜宇最相知，遗我巢山一段奇。", 
            "茶硙细香供隐几，松风幽韵入哦诗。", 
            "溪边拂石同儿钓，竹下开轩唤客棋。", 
            "几许放翁新事业，不教虚过太平时。"
        ], 
        "title": "山居", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "绿树阴阴小岭西，一翁二子自扶携。", 
            "雨前芳嫩初浮盌，腊脚清醇旋拆泥。", 
            "本欲省缘行买饼，未能去杀尚烹鸡。", 
            "弄桡莫便寻归路，湖静无风日未低。"
        ], 
        "title": "梅仙坞小隐（残宋本目录作饮）", 
        "type": "律诗", 
        "yun": "齐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "暮境难禁日月催，腊醅初见坼泥开。", 
            "压车麦穗黄云卷，食叶蚕声白雨来。", 
            "薄饭蕨薇端可饱，短衫纻葛亦新裁。", 
            "宦涂自古多忧畏，白首为农信乐哉。"
        ], 
        "title": "村居初夏五首 其一", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "北陌东阡节物新，往来馈饷走比邻。", 
            "出笼鹅白轻红掌，藉藻鱼鲜淡墨鳞。", 
            "笑语相闻丰岁乐，耕桑自足古风淳。", 
            "颓然一醉茆檐下，且免西曹议吐茵。"
        ], 
        "title": "村居初夏五首 其二", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "煮酒开时日正长，山家随分答年光。", 
            "梅青巧配吴盐白，笋美偏宜蜀豉香。", 
            "风暖紧催蚕上簇，雨馀闲看稻移秧。", 
            "老夫见事真成晚，浪走人间两鬓霜。"
        ], 
        "title": "村居初夏五首 其三", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "天遣为农老故乡，山园三亩镜湖傍。", 
            "嫩莎经雨如秧绿，小蝶穿花似茧黄。", 
            "斗酒只鸡人笑乐，十风五雨岁丰穰。", 
            "相逢但喜桑麻长，欲话穷通已两忘。"
        ], 
        "title": "村居初夏五首 其四", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "故乡风物胜荆吴，流水青山无处无。", 
            "列植园林多美果，饱锄畦垄富嘉蔬。", 
            "桥边来淬剶桑斧，池畔行芟缚粽菰。", 
            "我有素纨如月扇，会凭名手作新图。"
        ], 
        "title": "村居初夏五首 其五", 
        "type": "律诗", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "店家乞火燎征衣，湿竹生薪不受吹。", 
            "更甚从戎戍边日，正如随计入关时。", 
            "百年扰扰梦相似，万事悠悠心自知。", 
            "赖有床头周易在，不妨清坐忍朝饥。"
        ], 
        "title": "城东逆旅", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "湖海飘然避世纷，汀洲沙鹭旧知闻。", 
            "渔舟卧看山方好，野店沽尝酒易醺。", 
            "病骨未成松下土，老身常伴渡头云。", 
            "美芹欲献虽堪笑，此意区区亦爱君。"
        ], 
        "title": "舟中作", 
        "type": "律诗", 
        "yun": "文"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "橹枝摇碎碧琉璃，织女潭东白塔西。", 
            "带犊吴牛依茂樾，添巢海燕啄新泥。", 
            "山溪曲折遥通谷，沙水淙潺各赴溪。", 
            "犹恨儿曹不同载，一尊他日要重携。"
        ], 
        "title": "舟行至织女潭", 
        "type": "律诗", 
        "yun": "齐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "连朝暑溽不可过，动地忽有东北风。", 
            "嵯峨云压世界碎，夭矫龙卷江湖空。", 
            "尘沙洗濯草木醒，沟浍潋滟舟舸通。", 
            "更烦造物出壮观，跨海千丈垂天虹。"
        ], 
        "title": "夏雨", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "小岭西南烟水间，颇闻有地百弓宽。", 
            "谁其云者两黄鹄，何以报之双玉盘。", 
            "竹坞未昏先晻暧，莲汀当暑亦清寒。", 
            "一庵何日从吾好，会约高人共倚阑。"
        ], 
        "title": "自东泾度小岭闻有地可卜庵喜而有赋", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "自笑胸中抵海宽，韭齑麦饭日加餐。", 
            "住山缘熟尘机息，养气功深槁面丹。", 
            "恶路惯曾经滟滪，浮生何啻梦邯郸。", 
            "镜湖五月秋萧爽，剩傍滩头把钓竿。"
        ], 
        "title": "自笑", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "夜窗搔首发鬅鬙，病不胜衣倚瘦藤。", 
            "堪笑颜回忍饥面，常依韩愈看书灯。", 
            "残生已与灰俱冷，旧友谁如几可凭。", 
            "月落风生忽增气，掠檐劲翮有归鹰。"
        ], 
        "title": "夜赋", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "天教老去未全衰，犹欠纵横万首诗。", 
            "家近将军觞咏地，身如太史滞留时。", 
            "酒翻银浪红螺盏，墨涌玄云紫玉池。", 
            "流落不妨风味在，花前醉草写乌丝。"
        ], 
        "title": "醉后作小草因成长句", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "空濛初喜洒檐楹，忽听空阶点滴声。", 
            "高枕便知宜夕睡，丰年不叹负春耕。", 
            "多情幽草沿墙绿，无赖群蛙绕舍鸣。", 
            "屈指清秋两旬近，却愁徂岁又峥嵘。"
        ], 
        "title": "雨中作", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "大患元因有此身，百年强半走踆踆。", 
            "折残广武城边柳，染尽洛阳衣上尘。", 
            "绕树鹊孤栖渐稳，支床龟老息初匀。", 
            "出门不欲摩双眼，世态年来又一新。"
        ], 
        "title": "幽居三首 其一", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "百顷菰蒲古泽中，老夫病起恰秋风。", 
            "流年不贷人皆老，造物无私我自穷。", 
            "市隐昔曾从啸父，山栖今欲效园公。", 
            "芳樽虽匪金丹术，槁面尊前也暂红。"
        ], 
        "title": "幽居三首 其二", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "烟水重重际海涯，夜深风雨耿茆茨。", 
            "交朋散落欢娱少，忧患侵陵志气衰。", 
            "痴腹何由有鳞甲，俗情自未去毛皮。", 
            "诗书六十馀年梦，更拟传衣付小儿。"
        ], 
        "title": "幽居三首 其三", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "散发萧然蒲苇林，马军送酒慰孤斟。", 
            "江河不洗古今恨，天地能知忠义心。", 
            "无侣有时邀落月，放狂连夕到横参。", 
            "玉船湛湛真秋露，却恨鹅儿色尚深。"
        ], 
        "title": "王给事饷玉友", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "白布裙襦退士装，短篱幽径独相羊。", 
            "莎根蟋蟀催秋候，稗穗蜻蜓立晚凉。", 
            "屈子所悲人尽醉，郦生常谓我非狂。", 
            "知心赖有青天在，又炷中庭一夕香。"
        ], 
        "title": "晚兴", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "兀傲胡床酒半醒，钓筒收尽数舟横。", 
            "风生细葛无三伏，月上疏林正四更。", 
            "北斗离离低欲尽，明河脉脉去无声。", 
            "斥仙岂复尘中恋，便拟骑鲸返玉京。"
        ], 
        "title": "七月一日夜坐舍北水涯戏作", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "使君心画天下无，构厅宣诏西南隅。", 
            "晓光初散射檐桷，夜气欲合吞江湖。", 
            "甓甃摩挲滑瑶玉，重窗窈窕明青朱。", 
            "胡生画手出前辈，素壁为写巫山图。", 
            "一条江练澄碧落，十二峰色峨珊瑚。", 
            "元猿老虎啸彷佛，长松瘦石寒扶疏。", 
            "中间皓鹤最恬淡，九霄独立形神孤。", 
            "君去班春劝耕稼，君归命客同欢娱。", 
            "三冬垂帘醉春瓮，六月静坐临冰壶。", 
            "巴笺血色洒醉笔，五字七字排玑珠。", 
            "和风匝地怨气灭，险吏缩手穷氓苏。", 
            "地随人盛古今好，姑熟自此为名区。", 
            "君不见滕王阁庾公楼，樽罍千载誇风流。", 
            "又不见宴寝一诗尚不灭，至今人道韦苏州。", 
            "噫吁嚱，四座勿歌听我歌，宣诏之名君谓何。", 
            "守臣不壅帝王泽，六合长静无干戈。"
        ], 
        "title": "宣诏厅歌赠朱太守", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "秀气鸿濛济州曲，十歌清池万竿竹。", 
            "竹里修椽架草堂，不羡长安买华屋。", 
            "春生广野碧玉柔，月拥翠岚银粉扑。", 
            "低飞白鹭拣晴沙，闻晓黄鹂啭乔木。", 
            "明明长剑倚太行，拂拂愁烟蔽盘谷。", 
            "重冈渐远势愈高，云开青出分秋毫。", 
            "龙蛇鳞甲雪霜洗，壮士四顾空提刀。", 
            "阴晴万变恣吟写，三叠琴声猿夜嗥。", 
            "君不见古来功名输隐叟，种桃采芝皆皓首。", 
            "不将机械搅灵源，能使形骸颇长久。", 
            "明公何年归草堂，扁舟我即浮沧浪。", 
            "江鱼有味四时美，一蓑醉临芦花傍。", 
            "男儿彼此送终毕，自算此身无得失。", 
            "江东片月过河阳，为照两处无何乡。"
        ], 
        "title": "济源草堂歌赠傅钦之学士", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "读君涵辉记，恍若登蓬莱。", 
            "天垂星斗数寻近，地卷云山千里来。", 
            "冰壶倒景露华洗，玉窦溶雪蟾光颓。", 
            "尘寰何处路歧绝，三十六洞森然开。", 
            "武夷真孙佩符印，选胜得此将金罍。", 
            "文章欲会造化手，藩屏暂屈岩廊材。", 
            "谢公寄意东山妓，严生把钓桐庐台。", 
            "功名谈笑出千古，长与泰华青崔嵬。", 
            "其馀龊龊何足数，百年易得成寒灰。", 
            "为君高吟岂知倦，十分美酒谁相陪。", 
            "我欲乘风一飞往，病翅零落秋霜摧。", 
            "涵辉阁，宁久游，重瞳法尧垂冕旒。", 
            "侧闻下诏十六相，真孙第一还瀛洲。"
        ], 
        "title": "寄题蕲州涵辉阁呈太守章子平集贤", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "陵阳三峰压千里，百尺危楼势相倚。", 
            "海波不动蛟龙盘，叠玉无尘霜雪洗。", 
            "溪光冷浥山光润，色接金陵古名郡。", 
            "青猿啸断四五声，白鸟归飞两三阵。", 
            "四时之景皆可观，六月来游肤发寒。", 
            "有时下瞰北山雨，只道林林银竹竿。", 
            "贤哉光禄余太守，昨引佳宾列樽酒。", 
            "朝饮三百杯，暮吟三百首。", 
            "不为阴惨严刑诛，长吐阳春活残朽。", 
            "御史曾书治绩碑，州人尽祝灵椿寿。", 
            "沈沈罗幕更漏稀，灯如撒星公醉归。", 
            "丝篁前引后鼓鼙，珠履交错行迟迟。", 
            "丈夫得意不为乐，借问百年能几时。"
        ], 
        "title": "宣州双溪阁夜宴呈太守余光禄", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "南昌城中潘令宅，清逸楼高二千赤。", 
            "斜飞四角河汉躔，密排万瓦鸳鸯碧。", 
            "楼中至乐无人知，扫尽寰区别名迹。", 
            "霜华吹月雁横空，湖水浸天秋一色。", 
            "橹声断，渔歌起，西山却在芦花里。", 
            "行客纷纷嗟白头，缨尘不解沧浪洗。", 
            "爱君年少先拂衣，古人归去无今时。", 
            "上有明明垂衣之尧舜，下有错落戴主之皋夔。", 
            "湟中不用一箫取，缭绕驿道通犍为。", 
            "更看牧马天山草，澡心雪耻幽燕儿。", 
            "朝廷大业昔未有，志士独往吾何讥。", 
            "陶彭泽，阮步兵，回首晋道方飘零。", 
            "丝桐欲弹悲思盈，岂如潘令逢升平。", 
            "倚栏一醉弦索鸣，红绡燃蜜烂华星，玉人舞彻东方明。"
        ], 
        "title": "寄题洪州潘延之家园清逸楼", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "暗空风卷浮云落，万里秋毫莹寥廓。", 
            "姮娥泛月中夜来，扑扑山川银粉薄。", 
            "天垂斗柄挂帘钩，地接明河浸栏角。", 
            "谁倾世界入冰壶，滉滉仙春迷海岳。", 
            "嗟予南望未能往，小宰尘劳真龊龊。", 
            "感君寄我群公篇，览记方惊子先作。", 
            "词源奔激吼波涛，笔画纵横挫矛槊。", 
            "搆名措意岂徒然，景物化为仁智学。", 
            "丈人教子惇义方，宴息时来命樽酌。", 
            "何当勇起挐扁舟，梦寐思陪众宾乐。"
        ], 
        "title": "寄题德兴余氏聚远亭", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "山如连环不可解，玉溜穿崖鲸尾摆。", 
            "中天化出清凉宫，汗漫琉璃翠光洒。", 
            "回头无路通人间，毛发森森神魄骇。", 
            "长碑突兀压巨鳌，字刻雄文入模楷。", 
            "乃知梁僧挈刀尺，来此幽栖聊脱屣。", 
            "地祗掣锁岩户开，纵有堆金岂能买。", 
            "粲祖传衣当第三，至今异骨藏斯岩。", 
            "我朝重赐七宝塔，舍利感应符至諴。", 
            "谁曾磨崖记名姓，习之健笔深镌镵。", 
            "盘鼍皴鳞想风概，云雾惨淡遮松杉。", 
            "至宝不独世所惜，定有山鬼长扃监。", 
            "愿借雷公霹雳斧，坚珉斫断载以函。", 
            "高僧邀我恐忘返，虎豹堪惊日将晚。", 
            "归来拂榻坐虚堂，软煮黄精荐香饭。", 
            "千年遗迹安足誇，幻妄非真生有涯。", 
            "奈何吾势未能已，梦想长在金仙家。"
        ], 
        "title": "留题潜山山谷寺", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "南出九江城，西下五老冈。", 
            "倏然一径二三里，流水散漫桃花香。", 
            "桃花回环蔽深屋，犬吠游人人扣竹。", 
            "青衣借问来何为，正是刘郎春酒熟。", 
            "刘郎不厌客，抚掌邀我曹。", 
            "西亭有榻醉可卧，下临大江万顷之洪涛。", 
            "长帆出没送孤鸟，月飞不过哀猿嗥。", 
            "更爱双剑峰，正落南窗外。", 
            "天公好仁不用武，太古光铓未磨淬。", 
            "谁怀邪佞心，见之胆应碎。", 
            "淮山在天末，寒青亦相对。", 
            "微风时一来，松柏摇苍佩。", 
            "顷刻神官驱黑龙，汹汹兴云变明晦。", 
            "地势虽高直可惊，酒行且止䏑休嘬。", 
            "刘郎顾我笑，为言向苦悲。", 
            "阴晴非汝职，不醉将畴归。", 
            "归来乎，频相过，西亭把酒共君歌。"
        ], 
        "title": "留题九江刘秀才西亭", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "行瞻香炉峰，未出二林口。", 
            "一区广地如席平，谁作新亭名揽秀。", 
            "秀色可揽结，正对香炉峰。", 
            "李白爱之忍去，便欲此地巢云松。", 
            "寂寥往事三百载，涧泉谷草依旧扬清风。", 
            "泉可掬，草可撷，清风洒面如冰雪。", 
            "閒来携手四五人，倒尽金壶颊不热。", 
            "寸心何独忘宠荣，形骸遗尽神超越。", 
            "寄语世上士，劝君早归来。", 
            "霹雳轰车胆欲落，忠愤虽死何为哉。", 
            "此时竟不悟，此心徒自知。", 
            "岚光向晚紫翠滴，杜鹃更在深林啼。", 
            "试拂横琴奏流水，指下忽作商声悲。", 
            "悲来乎，可奈何，推琴罢酒为君歌。"
        ], 
        "title": "留题西林寺揽秀亭", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "偶骑匹马游仙关，瑶池夜宴欢未阑。", 
            "邀予末坐闻清弹，琵琶十槽声正繁。", 
            "初疑饥鸾啄玉应天响，忽似霹雳数声春气还。", 
            "曲遍将终檀板急，舞袖裂霞随拍入。", 
            "踏碎琼筵鸾步娇，汗透香绡露桃湿。", 
            "解绦罢舞整花钿，宛转仙容雁行立。", 
            "主人使令持酒卮，香随罗袜成尘飞。", 
            "铜龙无声夜无极，煌煌烛焰回朝晖。", 
            "桃源花落长溪净，人着秦衣樽俎罄。", 
            "岂如此会绝风流，主人慇勤宾客敬。", 
            "我作短歌公听取，人世百年能几许。", 
            "乐极哀来古所悲，不如立功当此时。"
        ], 
        "title": "郑州太守王龙图（贽之）出家妓弹琵琶即席有赠", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "星斗阑干月未吐，但爱溪声似山雨。", 
            "青灯照室并银花，白酒倾来不知数。", 
            "子善评文我不如，我亦谈诗子深许。", 
            "酒酣索我须论兵，拔剑画地军阵成。", 
            "十万甲兵指掌取，五方应敌旋风生。", 
            "文武道判惜已久，圣贤相遇犹难并。", 
            "相如谩作长门赋，屈原虚著离骚经。", 
            "不知于世竟何补，可怜博得千年名。", 
            "韩信收身苦不早，功成伏剑真草草。", 
            "始终最爱严子陵，坐视乾坤任倾倒。", 
            "咄嗟语险气已伤，况复赋诗声调长。", 
            "卷纸连书不磨琢，子锋大峻非我当。", 
            "拨置万虑付江海，收拾寸心归老庄。", 
            "天地得一马喻马，谓思前事皆佯狂。"
        ], 
        "title": "瑞昌双溪堂夜饮呈吴令（子正）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "忆与君别时，君行朝北极。", 
            "浔阳江头车马骇，意气翩翩动秋色。", 
            "君还旧庐能寄书，谓我楚辞传上都。", 
            "是时盗贼正纷扰，日夜奔走承使符。", 
            "谢君后时闻已恶，交深岂必书问数。", 
            "诚明相照期无穷，但惜远别临春风。", 
            "春风来已老，落尽桃花红。", 
            "有时孤坐碧山里，弹指倏忽成衰翁。", 
            "文章不直一杯酒，功名付与千年松。", 
            "何时逢君谈，豁我此愁恨。", 
            "攀云不见麒麟踪，趋泥自笑驽骀钝。", 
            "儿女安否今何如，亲虽未成交莫疏。", 
            "愿君富贵情不改，敢将瓦砾赠明珠。"
        ], 
        "title": "寄吴著作", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "二月发姑熟，三月到浔阳。", 
            "闻君解缆才五日，骥尾难追空断肠。", 
            "十年前作浔阳吏，老狡相逢犹引避。", 
            "中丞孤愤已沈泉，时事愈新谁敢议。", 
            "欲吐哀音写心曲，濛澒江声摇地轴。", 
            "横琴静夜按金徽，泛到商弦断还续。", 
            "忧能损气须忘忧，移船渐近黄鹤楼。", 
            "楼前芳草渍烟碧，君今贤过奇章侯。", 
            "试询乐部谁工笛，曹王旧曲何人识。", 
            "水中龙应云不飞，月华正在江心白。", 
            "满倾绿酒浓如油，为君吞却鹦鹉洲。", 
            "开帆快意出天外，可惜碍断长江流。"
        ], 
        "title": "将至江夏先寄太守李学士（公择）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "淮南庭中有苍桧，仰视团团翠为盖。", 
            "直干每容鸾凤栖，盘根深压鲸鳌背。", 
            "北风夜作兵阵声，恐取蛟龙斩天外。", 
            "呼童出屋为我窥，摩飐清阴月光碎。", 
            "问谁植之前蒋公，得地倏经三十载。", 
            "不同种杏上青天，正似甘棠有遗爱。", 
            "使华今复见公孙，太平事业钟一门。", 
            "祖庙冠盖渐尘土，却嗟此桧春长存。", 
            "孤高岂忘栽培力，秀发兼承造化恩。", 
            "已看枝叶饱霜露，终作栋柱扶乾坤。", 
            "新诗编联尽珠玉，光大先烈听篪埙。", 
            "更忆丹青妙画手，进入明堂逢至尊。"
        ], 
        "title": "蒋公桧呈淮南运使金部（颖叔）此桧系鲁侍郎漕淮日手植", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "长吟李白蜀道难，蜀道之难难于上青天。", 
            "长蛇并猛虎，杀人吮血毒气何腥膻。", 
            "锦城虽乐不可到，侧身西望泣涕空涟涟。", 
            "其辞辛酸语势险，有如曲折顿挫万丈之洪泉。", 
            "世人不识宝玉璞，每欲酬价齐刀铅。", 
            "求之往古疑未有，惜哉不经孔子之手加镵镌。", 
            "公今易节帅蜀国，为公重吟蜀道篇。", 
            "旌旗翻空度剑阁，甲光照雪参林颠。", 
            "云鳌连推谷声碎，画角慢引斜阳悬。", 
            "竹马争迎旧令尹，指公长髯皓素非往年。", 
            "蜀道何坦然，和气拂拂回星躔。", 
            "长蛇深潜猛虎伏，但爱雄飞呼雌响亮调朱弦。", 
            "时乎乐哉，公之往也，九重深拱尧舜圣，庙堂论道丘轲贤。", 
            "抚绥斯民赖良守，平平政化公能宣。", 
            "来宾兴学有源本，何必早夜开华筵。", 
            "尝闻家家卖钗钏，只待看舞青春前。", 
            "此风不革久愈薄，稔岁往往成凶年。", 
            "噫吁嘻，今我无匹马，安得从公游，尽书政绩表中州。", 
            "献之明堂付太史，陛下请损西顾忧。"
        ], 
        "title": "蜀道篇送别府尹吴龙图（仲庶）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "东南会府唯钱塘，高门双开南斗傍。", 
            "门前碧瓦十万户，晓色满城烟雨香。", 
            "圣祖神宗造区宇，应命最先吴越王。", 
            "不经兵火二百载，地饶沃衍民康强。", 
            "莲花红白西湖芳，南山翠影临沧浪。", 
            "琼楼宝塔照日月，尘埃不到炎天凉。", 
            "画船罗幕尽高卷，白玉美人游冶郎。", 
            "年年中秋海潮过，万顷银山面前堕。", 
            "少年轻命争弄潮，手掣红旗逆潮簸。", 
            "闻君此行承辟书，伯乐能求汗血驹。", 
            "四时风物同吟啸，十郡兵民归卷舒。", 
            "公闲畜德聊自养，承平功业还吾儒。", 
            "况君登朝未四十，慎勿出处穷欢娱。", 
            "慎勿出处穷欢娱，临渊履冰佩琼琚。"
        ], 
        "title": "钱塘行送别签判李太博（献甫）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "平生乐山水，听客谈天台。", 
            "盘石摩挲浸海月，瀑布淙射烟霞开。", 
            "山腰喷作千岩雨，潭底昼夜轰风雷。", 
            "诸峰攒丛护宝刹，地与世隔无纤埃。", 
            "仙葩灵鸟四时有，石矼玉洞清风来。", 
            "施夫子，欲长往，高谢功名脱尘网。", 
            "况有西来老佛师，了悟无生任消长。", 
            "若许陶潜载酒过，便驾苍虬逐真赏。"
        ], 
        "title": "天台行送施山人", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "踸踔踸踔裴山人，破帽麻衣被埃尘。", 
            "忽来访我环峰市，醉倒不顾傍人嗔。", 
            "壮士不得志，污泥困修鳞。", 
            "谁倾沧海救枯泽，矫首奋鬣乘风云。", 
            "回头问燕雀，尔辈胡为群。", 
            "巢寄柏梁一朝火，孤栖风雨更谁邻。", 
            "踸踔踸踔裴山人，行路无穷鼻酸辛。", 
            "元通献甫傥不遇，况有特达朱纯臣。", 
            "踸踔勿踸踔，岂有壮士长遭迍。"
        ], 
        "title": "踸踔行送裴山人", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "湘江倾泻明河源，湘山来落如骏奔。", 
            "寻幽乘兴莫辞远，白云中有黄金园。", 
            "佛师无心法愈密，徒众先后陈卑尊。", 
            "甘泉喷洒仙籁爽，此身已觉超笼樊。", 
            "高堂却见山外水，古鉴磨开苍藓昏。", 
            "长城深锁万家富，老木自作千营屯。", 
            "两洲半没鲸鼓鬣，双崖斗起天为门。", 
            "沧溟不识几番变，石泐犹有涛淙痕。", 
            "茯苓愈大愈堪食，深锄但惜伤松根。", 
            "登高览物亦徒尔，秋色况是当离樽。", 
            "崔侯才思锐无敌，苍鹰得兔霜翎翻。", 
            "嗟余染翰愧复正，累句何足先行轩。", 
            "故人柄政坐东府，请君献策安黎元。"
        ], 
        "title": "道林寺送别崔提刑", 
        "type": "古风", 
        "yun": "元"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "石盆古寺苍崖颠，断碑皴剥无人传。", 
            "其文仅识隐岩字，御史饱学能推研。", 
            "乃是郑董之别号，洛师易节来刺宣。", 
            "风流直欲继谢守，行春车马时联翩。", 
            "红粉行行杏花笑，旌幡烁烁雌霓悬。", 
            "松声飕飕杂箫鼓，薜围缭绕疑檀烟。", 
            "不知身世有轩冕，且将樽酒投林泉。", 
            "暂时乐事亦难遇，高文大字精磨镌。", 
            "可嗟榛棘一藏晦，清风零落三百年。", 
            "洎逢佳士始珍赏，洗涤尘垢邀神仙。", 
            "坐思往迹若梦寐，明河千丈倾辞源。", 
            "啼鸟至今不避客，上下啾聒两耳边。", 
            "山僧搆亭又高绝，群峰叶叶如青莲。", 
            "崔嵬宝塔挂落日，沆砀冰壶撑钓船。", 
            "余公胡为未尝到，美景若此宁弃捐。", 
            "请携吟笔窥造物，更向云中调管弦。"
        ], 
        "title": "游石盆寺呈蒋殿院兼简余光禄", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "白鹭白如银，窥鱼意思驯。", 
            "此中无弹弋，莫厌往来频。"
        ], 
        "title": "小池白鹭", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "佳人万里别，一念肠千结。", 
            "何处望书来，天南雁飞绝。"
        ], 
        "title": "忆别", 
        "type": "绝句", 
        "yun": "屑"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "宴启簪缨集，堂开锦绣重。", 
            "舞娥临短岸，天影衬芙蓉。"
        ], 
        "title": "和杨公济钱塘西湖百题 其一 湖堂", 
        "type": "绝句", 
        "yun": "冬"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "众沼皆涵碧，斯池独涌金。", 
            "宝光中夜见，不是月华深。"
        ], 
        "title": "和杨公济钱塘西湖百题 其二 涌金池", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "春光湖水满，春色柳洲深。", 
            "莫作风中线，条条系客心。"
        ], 
        "title": "和杨公济钱塘西湖百题 其三 柳洲", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "史君开小径，斜绕碧城隈。", 
            "只欲通花县，春风几度来。"
        ], 
        "title": "和杨公济钱塘西湖百题 其四 新径", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "楼下水连天，楼居即水仙。", 
            "何须把黄卷，极目尽红莲。"
        ], 
        "title": "和杨公济钱塘西湖百题 其五 看经楼", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "开函测深浅，启闭以时均。", 
            "欲识白公惠，堂堂勒翠珉。"
        ], 
        "title": "和杨公济钱塘西湖百题 其六 白公石函", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "秦王昔观海，此石系楼船。", 
            "锦缆已无迹，苍苔昏野烟。"
        ], 
        "title": "和杨公济钱塘西湖百题 其七 秦王缆船石", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "危楼插湖脚，绀碧十三间。", 
            "待月客无寐，看山僧自閒。"
        ], 
        "title": "和杨公济钱塘西湖百题 其八 十三间楼", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "丹青严像貌，藻荇荐杯盘。", 
            "月掩庙门静，龙蛇惊夜寒。"
        ], 
        "title": "和杨公济钱塘西湖百题 其九 水仙庙", 
        "type": "绝句", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "宝叔存遗塔，影摇湖水光。", 
            "层层仙露湿，苔藓自生香。"
        ], 
        "title": "和杨公济钱塘西湖百题 其十 宝叔塔", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "嵯峨插天顶，寒翠洒湖光。", 
            "吟客摇船子，犹疑漉酒香。"
        ], 
        "title": "和杨公济钱塘西湖百题 其十一 巾子山", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "有客学无心，庵云结宝阴。", 
            "松风深夜起，时作老龙吟。"
        ], 
        "title": "和杨公济钱塘西湖百题 其十二 宝云庵", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "不作市朝客，甘为渔钓翁。", 
            "柴门危径断，犹喜一桥通。"
        ], 
        "title": "和杨公济钱塘西湖百题 其十三 林和靖桥", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "小阁临僧坞，容身慕鹤巢。", 
            "乾坤随俯仰，君相不容交。"
        ], 
        "title": "和杨公济钱塘西湖百题 其十四 巢居阁", 
        "type": "绝句", 
        "yun": "肴"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "竹阁公所爱，延僧酌夜茶。", 
            "渔歌天外起，何似听琵琶。"
        ], 
        "title": "和杨公济钱塘西湖百题 其十五 白公竹阁", 
        "type": "绝句", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "尘寰千嶂合，月窟一峰孤。", 
            "欲识僧归处，飘然入宝珠。"
        ], 
        "title": "和杨公济钱塘西湖百题 其十六 孤山", 
        "type": "绝句", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "崔嵬辟支塔，舒卷半腰云。", 
            "知是藏真骨，灵光玉色纷。"
        ], 
        "title": "和杨公济钱塘西湖百题 其十七 辟支塔", 
        "type": "绝句", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "岁老枝叶简，春深香气新。", 
            "可怜湖上桧，曾识井中人。"
        ], 
        "title": "和杨公济钱塘西湖百题 其十八 陈朝桧", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "有道归真主，无心恋旧房。", 
            "一灯长不灭，分付水云乡。"
        ], 
        "title": "和杨公济钱塘西湖百题 其十九 赞宁僧录房", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "泉脉应通海，沙痕漾细金。", 
            "成仙吾未必，一酌洗烦心。"
        ], 
        "title": "和杨公济钱塘西湖百题 其二十 金沙井", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "坡顶夜光发，人来雨后寻。", 
            "山祇原吝宝，君莫起贪心。"
        ], 
        "title": "和杨公济钱塘西湖百题 其二十一 码碯坡", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "陶器为棺椁，中庸孰可名。", 
            "一丘春草色，两树野松声。"
        ], 
        "title": "和杨公济钱塘西湖百题 其二十二 陶器坟", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "往矣中庸子，亭标夜讲名。", 
            "我来何所得，襟袖水风清。"
        ], 
        "title": "和杨公济钱塘西湖百题 其二十三 夜讲亭", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "人去泉长在，人忙泉自閒。", 
            "不供鱼鸟饮，只是照青山。"
        ], 
        "title": "和杨公济钱塘西湖百题 其二十四 閒泉", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "高僧何代僧，葬骨两三层。", 
            "不遣白云护，游人取次登。"
        ], 
        "title": "和杨公济钱塘西湖百题 其二十五 高僧塔", 
        "type": "绝句", 
        "yun": "蒸"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "远近皆僧刹，西村八九家。", 
            "得鱼无卖处，沽酒入芦花。"
        ], 
        "title": "和杨公济钱塘西湖百题 其二十六 西村", 
        "type": "绝句", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "沿湖九里松，行客忆江东。", 
            "尽扫炎天热，门深太古风。"
        ], 
        "title": "和杨公济钱塘西湖百题 其二十七 松门", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "两涧飞来处，云深合一桥。", 
            "更无歧路别，从此入烟霄。"
        ], 
        "title": "和杨公济钱塘西湖百题 其二十八 合涧桥", 
        "type": "绝句", 
        "yun": "萧"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "投壶非有术，掣电亦无心。", 
            "月下与谁语，云来自布阴。"
        ], 
        "title": "和杨公济钱塘西湖百题 其二十九 玉女岩", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "有灵何所隐，深浦老蒹葭。", 
            "渔父一舟泊，却疑秋汉槎。"
        ], 
        "title": "和杨公济钱塘西湖百题 其三十 灵隐浦", 
        "type": "绝句", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "方外原无地，空中忽有门。", 
            "请君从此入，辄莫羡桃源。"
        ], 
        "title": "和杨公济钱塘西湖百题 其三十一 方外门", 
        "type": "绝句", 
        "yun": "元"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "翠出诸峰上，湖边正北看。", 
            "夜深云雾散，独挂斗杓寒。"
        ], 
        "title": "和杨公济钱塘西湖百题 其三十二 北高峰", 
        "type": "绝句", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "至宝岂无源，源深人姓钱。", 
            "直须朝海去，馀派保千年。"
        ], 
        "title": "和杨公济钱塘西湖百题 其三十三 钱源", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "隔涧白猿子，呼来验是真。", 
            "一从沧海别，啼啸不知春。"
        ], 
        "title": "和杨公济钱塘西湖百题 其三十四 呼猿涧", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "湖上峰争碧，此峰多白云。", 
            "雪霜难辨色，鸥鹭亦迷群。"
        ], 
        "title": "和杨公济钱塘西湖百题 其三十五 白云峰", 
        "type": "绝句", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "民乐袁公惠，为亭古涧边。", 
            "名标公姓氏，要与万人传。"
        ], 
        "title": "和杨公济钱塘西湖百题 其三十六 袁公亭", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "尔学五古子，缘何绘九师。", 
            "堂高秋月淡，日用少人知。"
        ], 
        "title": "和杨公济钱塘西湖百题 其三十七 九师堂", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "梁国衰微后，徵君隐逸时。", 
            "至今风味在，试听野猿悲。"
        ], 
        "title": "和杨公济钱塘西湖百题 其三十八 朱野", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "二葛继成仙，犹存炼丹处。", 
            "有时化鹤来，徘徊不知去。"
        ], 
        "title": "和杨公济钱塘西湖百题 其三十九 葛坞", 
        "type": "绝句", 
        "yun": "语"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "桥下无悬瀑，桥边多绿苔。", 
            "跨空才一丈，何处特飞来。"
        ], 
        "title": "和杨公济钱塘西湖百题 其四十 石桥", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "彤霞贯来久，赤石异诸崖。", 
            "月照夜光发，风生云雾埋。"
        ], 
        "title": "和杨公济钱塘西湖百题 其四十一 朱崖", 
        "type": "绝句", 
        "yun": "佳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "仙家青壁槛，未见灵花发。", 
            "我欲提碧壶，来斯挹明月。"
        ], 
        "title": "和杨公济钱塘西湖百题 其四十二 青壁槛", 
        "type": "绝句", 
        "yun": "月"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "小屿春归后，青浦涡渚东。", 
            "日高鱼鸟散，烟淡一林风。"
        ], 
        "title": "和杨公济钱塘西湖百题 其四十三 涡渚东屿", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "丹井光长在，空堂貌亦存。", 
            "邻僧深夜磬，时复与招魂。"
        ], 
        "title": "和杨公济钱塘西湖百题 其四十四 许先生书堂", 
        "type": "绝句", 
        "yun": "元"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "启闭何人见，湍流一涧分。", 
            "仙家无路入，空锁石楼云。"
        ], 
        "title": "和杨公济钱塘西湖百题 其四十五 石门涧", 
        "type": "绝句", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "龙卧苍山下，岂知今古春。", 
            "不忧雷雨作，头角本非真。"
        ], 
        "title": "和杨公济钱塘西湖百题 其四十六 卧龙石", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "鸟道出云巅，云深春更鲜。", 
            "游人莫嗟险，一栈与岩连。"
        ], 
        "title": "和杨公济钱塘西湖百题 其四十七 连岩栈", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "潭心有伏龙，急溜和云溅。", 
            "头角何时成，愿借风雷便。"
        ], 
        "title": "和杨公济钱塘西湖百题 其四十八 伏龙溅", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "释子能儒言，迥出惠远上。", 
            "庵中阅遗编，光焰高万丈。"
        ], 
        "title": "和杨公济钱塘西湖百题 其四十九 西庵（藤州契嵩禅师旧栖）", 
        "type": "绝句", 
        "yun": "养"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "一坞藏深林，枫叶翻蜀锦。", 
            "寄语别家人，路遥霜霰凛。"
        ], 
        "title": "和杨公济钱塘西湖百题 其五十 枫树林", 
        "type": "绝句", 
        "yun": "寝"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "有角翻害身，沉泉避刀剸。", 
            "故依金地慈，非惮沧溟远。"
        ], 
        "title": "和杨公济钱塘西湖百题 其五十一 卧犀泉", 
        "type": "绝句", 
        "yun": null
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "青帝留行迹，岩前春不归。", 
            "尽从霜与雪，君看碧依依。"
        ], 
        "title": "和杨公济钱塘西湖百题 其五十二 青林岩", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "不为太平出，胡为名醴泉。", 
            "兵戈方满眼，聊以慰凶年。"
        ], 
        "title": "和杨公济钱塘西湖百题 其五十三 醴泉（大历中出）", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "漫漫西坞漾，青出秀菰蒲。", 
            "源浅不通海，光寒稍映湖。"
        ], 
        "title": "和杨公济钱塘西湖百题 其五十四 西坞漾", 
        "type": "绝句", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "幽泉出白沙，流傍野僧家。", 
            "欲试甘香味，须烹石鼎茶。"
        ], 
        "title": "和杨公济钱塘西湖百题 其五十五 白沙泉", 
        "type": "绝句", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "颗颗龙睛赤，深深映石门。", 
            "自怜非荔子，不得荐尧阍。"
        ], 
        "title": "和杨公济钱塘西湖百题 其五十六 杨梅石门", 
        "type": "绝句", 
        "yun": "元"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "西溪在湖外，一派濯残阳。", 
            "游子托渔艇，却愁归路长。"
        ], 
        "title": "和杨公济钱塘西湖百题 其五十七 西溪", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "游子一凭栏，遍看湖上山。", 
            "不须飞潟去，已在画屏间。"
        ], 
        "title": "和杨公济钱塘西湖百题 其五十八 见山亭", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "神尼凿一塔，杳在碧云端。", 
            "舍利夜光现，君须正眼观。"
        ], 
        "title": "和杨公济钱塘西湖百题 其五十九 神尼塔", 
        "type": "绝句", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "逢人寂无语，结草自栖禅。", 
            "但见岩花笑，厖眉不记年。"
        ], 
        "title": "和杨公济钱塘西湖百题 其六十 韬光庵", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "幽香来近远，此洞接蟾宫。", 
            "欲借飞翰去，聊乘桂子风。"
        ], 
        "title": "和杨公济钱塘西湖百题 其六十一 香林洞", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "谁从天竺国，分得一峰来。", 
            "占尽湖山秀，最宜烟雨开。"
        ], 
        "title": "和杨公济钱塘西湖百题 其六十二 天竺峰", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "欲息丹中火，须沈井底泉。", 
            "何如栽杏实，亦解上青天。"
        ], 
        "title": "和杨公济钱塘西湖百题 其六十三 鍊丹井", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "根托山中地，香分月里秋。", 
            "游人莫攀折，风散一岩幽。"
        ], 
        "title": "和杨公济钱塘西湖百题 其六十四 香桂林", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "人老不重少，桧枯还复荣。", 
            "何时逢匠石，今日栋梁成。"
        ], 
        "title": "和杨公济钱塘西湖百题 其六十五 重荣桧", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "洞口无凡木，阴森夏亦寒。", 
            "谁知一泓水，曾有老龙蟠。"
        ], 
        "title": "和杨公济钱塘西湖百题 其六十六 龙泓洞", 
        "type": "绝句", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "晋代胡僧理，开山第一人。", 
            "欲寻岩下迹，猿鸟送馀春。"
        ], 
        "title": "和杨公济钱塘西湖百题 其六十七 理公岩", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "翻经人已去，谁为立幽亭。", 
            "一望野云白，半藏山骨青。"
        ], 
        "title": "和杨公济钱塘西湖百题 其六十八 客儿亭", 
        "type": "绝句", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "亭亭碧莲华，何年化为石。", 
            "越女莫惊猜，岩猿自相识。"
        ], 
        "title": "和杨公济钱塘西湖百题 其六十九 石莲华峰", 
        "type": "绝句", 
        "yun": null
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "盥手天池水，熏毫海渚香。", 
            "翻成多少帙，台石尚辉光。"
        ], 
        "title": "和杨公济钱塘西湖百题 其七十 翻经台", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "丹成灶犹在，夜气接湖云。", 
            "仙路何由问，刀圭幸见分。"
        ], 
        "title": "和杨公济钱塘西湖百题 其七十一 葛仙丹灶", 
        "type": "绝句", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "孤峰出天外，客到亦稽留。", 
            "不觉月华晚，涧猿啼更愁。"
        ], 
        "title": "和杨公济钱塘西湖百题 其七十二 稽留峰", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "斲石引溪水，杯行自劝人。", 
            "试听林下鸟，啼血不留春。"
        ], 
        "title": "和杨公济钱塘西湖百题 其七十三 流杯亭", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "客望海中日，窗开物外山。", 
            "天形垂欲尽，飞鸟不知还。"
        ], 
        "title": "和杨公济钱塘西湖百题 其七十四 望海阁", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "崒堵藏真骨，东冈气象殊。", 
            "烟云扫不尽，苔藓一痕无。"
        ], 
        "title": "和杨公济钱塘西湖百题 其七十五 东冈塔", 
        "type": "绝句", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "应谶游尘世，湖边一草堂。", 
            "松声半夜雨，花气四时香。"
        ], 
        "title": "和杨公济钱塘西湖百题 其七十六 西岭草堂", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "谁来蹑高步，幽径已荒凉。", 
            "落叶无人扫，哀猿空断肠。"
        ], 
        "title": "和杨公济钱塘西湖百题 其七十七 葛公石径", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "灵石山前路，山深寺更深。", 
            "不知明月去，空惜白云沉。"
        ], 
        "title": "和杨公济钱塘西湖百题 其七十八 灵石山", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "欲问庵中事，人驯虎亦驯。", 
            "杨梅几番熟，谁为惜馀春。"
        ], 
        "title": "和杨公济钱塘西湖百题 其七十九 灵石西庵", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "岌岌穿南斗，层层瞰下方。", 
            "揭为湖海镇，半夜挂朝阳。"
        ], 
        "title": "和杨公济钱塘西湖百题 其八十 南高峰", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "篁竹无人洗，烟云暗不开。", 
            "网罗无入处，豺虎莫惊猜。"
        ], 
        "title": "和杨公济钱塘西湖百题 其八十一 暗竹园", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "入夏泉尝溢，光跳万斛珠。", 
            "世人收得去，此景已应无。"
        ], 
        "title": "和杨公济钱塘西湖百题 其八十二 夏珠泉", 
        "type": "绝句", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "玉像存深洞，烟霞分外多。", 
            "焚香千骑入，猿鸟不经过。"
        ], 
        "title": "和杨公济钱塘西湖百题 其八十三 烟霞洞", 
        "type": "绝句", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "十刹密相望，林开一坞香。", 
            "木鱼声渐急，山衲下云房。"
        ], 
        "title": "和杨公济钱塘西湖百题 其八十四 大慈坞", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "未见虎跑迹，窥泉试一吟。", 
            "遗珠僧不取，密竹助泉深。"
        ], 
        "title": "和杨公济钱塘西湖百题 其八十五 虎跑泉", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "深堂待游客，老木竞留春。", 
            "花发多临水，云开始见人。"
        ], 
        "title": "和杨公济钱塘西湖百题 其八十六 翠樾堂", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "陟彼崖上门，门深路还绝。", 
            "香草递仙风，怪林藏古雪。"
        ], 
        "title": "和杨公济钱塘西湖百题 其八十七 陟崖门", 
        "type": "绝句", 
        "yun": "屑"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "一步复一步，月华黏屐齿。", 
            "不知山径深，疑到蟾宫里。"
        ], 
        "title": "和杨公济钱塘西湖百题 其八十八 步月径", 
        "type": "绝句", 
        "yun": "纸"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "六月想冰雪，此泉清且深。", 
            "相如方病渴，植杖故来寻。"
        ], 
        "title": "和杨公济钱塘西湖百题 其八十九 夏凉泉", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "阁近山中寺，谁为清隐人。", 
            "移文招不得，骑马入红尘。"
        ], 
        "title": "和杨公济钱塘西湖百题 其九十 清隐阁", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "岭下听樵歌，歌声云外过。", 
            "尽穷斤斧力，不道得樵多。"
        ], 
        "title": "和杨公济钱塘西湖百题 其九十一 樵歌岭", 
        "type": "绝句", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "讲尽华严偈，摄衣辞世尘。", 
            "泉淙死前语，玉凝塔中身。"
        ], 
        "title": "和杨公济钱塘西湖百题 其九十二 华严塔", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "吴越江分断，山光还映发。", 
            "白鸟东飞来，应随渡江月。"
        ], 
        "title": "和杨公济钱塘西湖百题 其九十三 映发亭", 
        "type": "绝句", 
        "yun": "月"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "红实缀青枝，烂漫照前坞。", 
            "不及杏繁时，林间有仙虎。"
        ], 
        "title": "和杨公济钱塘西湖百题 其九十四 杨梅坞", 
        "type": "绝句", 
        "yun": "麌"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "不作笙箫用，开花待凤凰。", 
            "阴阴一轩里，谁识阮生狂。"
        ], 
        "title": "和杨公济钱塘西湖百题 其九十五 修竹轩", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "真山返如假，叠径入云屏。", 
            "不借湖光洗，朝朝泼黛青。"
        ], 
        "title": "和杨公济钱塘西湖百题 其九十六 南屏山", 
        "type": "绝句", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "桥短故名长，路穿云水乡。", 
            "游人欲归去，濯足弄残阳。"
        ], 
        "title": "和杨公济钱塘西湖百题 其九十七 长桥", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "峻极分南北，见湖仍见江。", 
            "游人倦登陟，飞鸟自双双。"
        ], 
        "title": "和杨公济钱塘西湖百题 其九十八 慈云岭", 
        "type": "绝句", 
        "yun": "江"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "轩压冰壶上，风生玉宇间。", 
            "客来清彻骨，不待看湖山。"
        ], 
        "title": "和杨公济钱塘西湖百题 其九十九 清轩", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "湖添秋气净，鸟伴夕阳沉。", 
            "呜咽城笳起，犹忘归去心。"
        ], 
        "title": "和杨公济钱塘西湖百题 其一○○ 西水亭", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "柴门晓初启，晴气堆远峰。", 
            "不知何处鹤，踏折一枝松。"
        ], 
        "title": "山居绝句六首 其一 晓", 
        "type": "绝句", 
        "yun": "冬"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "夜阑窗户闭，黄庭看未终。", 
            "西岩一声虎，四壁生清风。"
        ], 
        "title": "山居绝句六首 其二 夜", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "自扫松间叶，冰霜一半开。", 
            "碧桃花未发，亭待漉香醅。"
        ], 
        "title": "山居绝句六首 其三 春", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "永日琴为伴，前村酒可酤。", 
            "松阴拣磐石，赤脚踏冰壶。"
        ], 
        "title": "山居绝句六首 其四 夏", 
        "type": "绝句", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "有酒看云饮，无书寄雁回。", 
            "数蛩鸣败草，一叶落青苔。"
        ], 
        "title": "山居绝句六首 其五 秋", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "黄昏鸟飞绝，夜半猿啼切。", 
            "纸帐寒不眠，开门见猛雪。"
        ], 
        "title": "山居绝句六首 其六 冬", 
        "type": "绝句", 
        "yun": "屑"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "羽毛零落易摧伤，父子同幽瘴疠乡。", 
            "归梦不成残夜雨，空阶滴滴到愁肠。"
        ], 
        "title": "夜雨感怀二首 其二", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "谁知北客与春期，乍见山桃一两枝。", 
            "却忆洛阳行乐处，卖花天气晚晴时。"
        ], 
        "title": "次韵和孔周翰侍郎洪州绝句十首 其一", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "渔船归尽晚江空，只有杨花罥细风。", 
            "多少春愁与春恨，为君都付酒杯中。"
        ], 
        "title": "次韵和孔周翰侍郎洪州绝句十首 其二", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "楼居且欲趁虚凉，九月江风未变霜。", 
            "强把一樽开醉眼，长安不见又残阳。"
        ], 
        "title": "次韵和孔周翰侍郎洪州绝句十首 其三", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "寸心无事自然灰，不是南柯一梦回。", 
            "水畔小楼无客到，独携筇杖等閒来。"
        ], 
        "title": "次韵和孔周翰侍郎洪州绝句十首 其四", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "行行杨柳古墙阴，摆尽春风绿转深。", 
            "俯仰自能无一事，何须投迹向山林。"
        ], 
        "title": "次韵和孔周翰侍郎洪州绝句十首 其五", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "江云凝雨疾风过，阵马争回万叠波。", 
            "平地看时真一笑，鹏腾鳌倒欲如何。"
        ], 
        "title": "次韵和孔周翰侍郎洪州绝句十首 其六", 
        "type": "绝句", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "为问荷华能白红，东湖遥想鉴湖同。", 
            "金龟换酒要佳客，归棹须乘月下风。"
        ], 
        "title": "次韵和孔周翰侍郎洪州绝句十首 其七", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "不到天门未肯回，重山复岭一时开。", 
            "仙风桂露争飘洒，襟袖都无世俗埃。"
        ], 
        "title": "次韵和孔周翰侍郎洪州绝句十首 其八", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "可怜一雨洗焦枯，卷尽浮云日上初。", 
            "独倚高楼聊写望，骨清神爽欲凌虚。"
        ], 
        "title": "次韵和孔周翰侍郎洪州绝句十首 其九", 
        "type": "绝句", 
        "yun": "鱼"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "东湖入望晚波平，蒲叶圆荷各自青。", 
            "不用更寻徐孺宅，编茅支竹一碑亭。"
        ], 
        "title": "次韵和孔周翰侍郎洪州绝句十首 其十", 
        "type": "绝句", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "洗尽青春初变晴，晓光微散淡烟横。", 
            "谢家池上无多景，只有黄鹂一两声。"
        ], 
        "title": "金陵", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "从来生计托鱼虾，卖得青钱付酒家。", 
            "一醉不知波浪险，却垂长钓入芦花。"
        ], 
        "title": "渔者", 
        "type": "绝句", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "山头腊雪未全消，山下春泉响石桥。", 
            "方丈不知深几许，马行时有冷香飘。"
        ], 
        "title": "琅琊道中", 
        "type": "绝句", 
        "yun": "萧"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "平生最爱醉翁诗，游遍琅琊想醉时。", 
            "一代风流随手尽，谷泉岩鸟不胜悲。"
        ], 
        "title": "怀文忠公", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一庵春静绿萝舒，拂拂香风宴坐馀。", 
            "只恐乘云沧海去，未应池水老鲸鱼。"
        ], 
        "title": "日公绿萝庵", 
        "type": "绝句", 
        "yun": "鱼"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "忧来何物可销除，幸与秦医校局图。", 
            "白黑势成分胜负，不知柯烂得归无。"
        ], 
        "title": "示秦医二首 其一", 
        "type": "绝句", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "门临池水静无风，绿树阴阴小径通。", 
            "时有秦生来过我，一枰成败漫论功。"
        ], 
        "title": "示秦医二首 其二", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "龙蟠井底待风雷，谁谓无功洗旱埃。", 
            "昨夜山前行雨足，收藏头角复归来。"
        ], 
        "title": "和松长老龙井", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一岁登楼只欲归，得归人事信难知。", 
            "重来跨马三千里，楼上春风为我悲。"
        ], 
        "title": "再至汀州倅宅南楼二首 其一", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "楼外青山似故人，雨馀山色静无尘。", 
            "青山依旧人还老，一片离愁挂晚春。"
        ], 
        "title": "再至汀州倅宅南楼二首 其二", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "何处佳人玉笛吹，春风已过落梅时。", 
            "行云不动残阳下，欢乐悲愁各自知。"
        ], 
        "title": "闻笛", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "欲上层楼足力微，世情尘事老方知。", 
            "离骚一曲何人会，空使潇湘鬼物悲。"
        ], 
        "title": "再登南楼怀元舆三首 其一", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "忧患欣逢贤故人，南楼解榻振衣尘。", 
            "赤壶频送兵厨酒，满酌能回老病春。"
        ], 
        "title": "再登南楼怀元舆三首 其二", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "朽株难倚暖风吹，一日萌芽亦有时。", 
            "试上高楼南北望，无私春力少人知。"
        ], 
        "title": "再登南楼怀元舆三首 其三", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "能辞朝市隐山中，爱种青松听好风。", 
            "不学许由长洗耳，谬为图谶悦萧公。"
        ], 
        "title": "书陶弘景传后", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "睡觉纱厨酒尚醺，老来诗句怯题春。", 
            "冥搜一夜添华发，不认青铜鉴里人。"
        ], 
        "title": "次韵元舆十绝 睡起", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "旋斸墙根数十寻，琅玕移种碧林林。", 
            "何须待得鸾凰食，且欲炎天布好阴。"
        ], 
        "title": "次韵元舆十绝 种竹二首 其一", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "龙角犀尖一夜长，为怜刚节不须香。", 
            "他时截作鲸鳌钓，岂止浓阴覆女墙。"
        ], 
        "title": "次韵元舆十绝 种竹二首 其二", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "九十日春今日归，丁宁莺蝶莫相疑。", 
            "明年信到梅梢早，不似人心有改时。"
        ], 
        "title": "次韵元舆十绝 春归四首 其一", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "断送春归海水边，淡烟轻吹半晴天。", 
            "东皇若问人间事，为报君王寿万年。"
        ], 
        "title": "次韵元舆十绝 春归四首 其二", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "青春归去岂无情，分付朱明事已成。", 
            "为向残年问消息，再吹阳律到枯茎。"
        ], 
        "title": "次韵元舆十绝 春归四首 其三", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "谁道青春去未回，我疑长在黄金杯。", 
            "只嫌花片随流水，荡漾无情唤不来。"
        ], 
        "title": "次韵元舆十绝 春归四首 其四", 
        "type": "绝句", 
        "yun": "灰"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "初月光满江，断处知急流。", 
            "沉沉石城夜，漠漠西汉秋。", 
            "为客寐常晚，临风意难收。", 
            "三更柁楼底，身世入搔头。"
        ], 
        "title": "石城夜赋", 
        "type": "古风", 
        "yun": "尤"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "客间无胜日，世故可暂逃。", 
            "杖藜迎落照，寒彩遍平皋。", 
            "夕湖光景丽，晴鹳声音豪。", 
            "天长蒹葭响，水落城堞高。", 
            "万象各摇动，慰此老不遭。", 
            "楚累经行地，处处馀离骚。", 
            "幸无大夫责，得伴诸子遨。", 
            "终然动怀抱，白发风中搔。"
        ], 
        "title": "晚步湖边", 
        "type": "古风", 
        "yun": "豪"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "里翁无人支缓急，天雨墙坏百忧集。", 
            "卖衣雇人筑得墙，不虑偷儿披户入。", 
            "夜寒干陬不经过，偷儿若来知奈何。", 
            "君不见巴丘古城如培塿，鲁肃当年万人守。"
        ], 
        "title": "里翁行", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "遭乱始知承平乐，居夷更觉中原好。", 
            "巴陵十月江不平，万里北风吹客倒。", 
            "洞庭叶稀秋声歇，黄帝乐罢川杲杲。", 
            "君山偃蹇横岁暮，天映湖南白如扫。", 
            "人世多违壮士悲，干戈未定书生老。", 
            "扬州云气郁不动，白首频回费私祷。", 
            "后胜误齐已莫追，范蠡图越当若为。", 
            "皇天岂无悔祸意，君子慎惜经纶时。", 
            "愿闻群公张王室，臣也安眠送馀日。"
        ], 
        "title": "居夷行", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "栏干纳清晓，拄杖追黄鹄。", 
            "燕公不相待，使我立于独。", 
            "雾收天落川，日动春浮木。", 
            "举手谢时人，微风吹野服。"
        ], 
        "title": "晓（原作晚，据须溪本、四库本改）登燕公楼", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "仙人缃色裘，缟衣以裼之。", 
            "青帨纷委地，独立东风时。", 
            "吹香洞庭暖，弄影清昼迟。", 
            "寂寂篱落阴，亭亭与予期。", 
            "谁知园中客，能赋会真诗。"
        ], 
        "title": "咏水仙花五韵", 
        "type": "古风", 
        "yun": "支"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "阴风三日吹南极，二月巴陵寒裂石。", 
            "长林巨木受轩轾，洞庭倒流潇湘黑。", 
            "君不见古庐竹扉声策策，中有竛竮落南客。", 
            "曾经破胆向炎官，敢不修容待风伯。"
        ], 
        "title": "阴风", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "晴气已复浊，虚馆可淹留。", 
            "微花耿寒食，始觉在他州。", 
            "自闻鼙鼓聒，不恨岁月流。", 
            "乱代有今夕，兹园况堪游。", 
            "云移树阴失，风定川华收。", 
            "曳杖新城下，日暮禽语幽。", 
            "群行意易分，独赏兴难周。", 
            "永啸以自畅，片月生城头。"
        ], 
        "title": "寒食日游百花亭", 
        "type": "古风", 
        "yun": "尤"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "我身如孤云，随风堕湖边。", 
            "墙东木阴好，初识避世贤。", 
            "从来有名士，不用无名钱。", 
            "披君三径草，分我一味禅。", 
            "胡为黄鹄举，忽上湖南船。", 
            "竟随文若去，聊伴元礼仙。", 
            "洞庭烟发渚，潇湘雨鸣川。", 
            "三老好看客，天高柁楼前。", 
            "子鱼独留滞，坐送管邴迁。", 
            "作诗相棹讴，寄恨馀酸然。"
        ], 
        "title": "王应仲欲附张恭甫舟过湖南久不决今日忽闻遂登舟作诗送之并简恭甫", 
        "type": "古风", 
        "yun": "先"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "我梦君山好，万里来南州。", 
            "青眉横玉镜，色照城中楼。", 
            "胜日空倚眺，经年未成游。", 
            "今朝过山下，贼急不敢留。", 
            "嵌空浪吞吐，荟蔚风飕飗。", 
            "龙吟杂虎啸，九夏含三秋。", 
            "了与遥赏异，况乃行岩幽。", 
            "蚍蜉何当扫，延伫回我舟。", 
            "掷去九节筇，褰裳走林丘。", 
            "会逢湘君降，翠气衣上浮。", 
            "山椒望苍梧，寄恨舒冥搜。"
        ], 
        "title": "过君山不获登览", 
        "type": "古风", 
        "yun": "尤"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "逐队避狂寇，湖中可盘嬉。", 
            "泊舟宋田港，俯仰看云移。", 
            "造物犹不借，颠风忽横吹。", 
            "洞庭何其大，浪挟雷车驰。", 
            "可怜岸上竹，翻倒不自持。", 
            "老夫元耐事，淹速本无期。", 
            "会有天风定，见汝亭亭时。", 
            "五月念貂裘，竟生薄暮悲。", 
            "萧萧不自畅，耿耿独题诗。"
        ], 
        "title": "泊宋田遇厉风作", 
        "type": "古风", 
        "yun": "支"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "宛宛转湖滩，遥遥隔城邑。", 
            "是时雨初霁，众绿带馀湿。", 
            "晓泽澹不波，菰浦觉风入。", 
            "我生莽未定，世故纷相袭。", 
            "腼然贺兰面，安视一坐泣。", 
            "岂知虎与狼，义感功反集。", 
            "尧俗可尽封，呜呼吾何及。", 
            "气苏巨浸内，未恨乏供给。", 
            "日历会有穷，吾行岂须急。", 
            "近树背人去，远树久凝立。", 
            "聊以忧世心，寄兹忘怏悒。"
        ], 
        "title": "二十二日自北沙移舟作是日闻贼革面", 
        "type": "古风", 
        "yun": "缉"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "篙舟入华容，白水绕城堞。", 
            "夹津列茂树，倒影青相接。", 
            "远色分村坞，微凉动芦叶。", 
            "天地困腐儒，江湖托孤楫。"
        ], 
        "title": "舟抵华容县", 
        "type": "古风", 
        "yun": "叶"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "泊舟华容县，湖水终夜明。", 
            "凄然不能寐，左右菰蒲声。", 
            "穷途事多违，胜处亦心惊。", 
            "三更萤火闹，万里天河横。", 
            "阿瞒狼狈地，山泽空峥嵘。", 
            "强弱与兴衰，今古莽难评。", 
            "腐儒忧平世，况复值甲兵。", 
            "终然无寸策，白发满头生。"
        ], 
        "title": "夜赋", 
        "type": "古风", 
        "yun": "庚"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "独立夜轇轕，芦声泛遥津。", 
            "月下风起波，莽莽白龙鳞。", 
            "阴彩凝草木，暑气森星辰。", 
            "天地尘未消，江湖气聊伸。", 
            "人生几今夕，乱代偶此身。", 
            "胡为不少乐，况乃迹易陈。", 
            "三更大鱼舞，悄怆惊心神。", 
            "永怀骑鲸士，发兴烟中新。"
        ], 
        "title": "月夜", 
        "type": "古风", 
        "yun": "真"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "幽卧不知晴，樯梢见斜日。", 
            "披衣起四望，天际山争出。", 
            "光辉渚蒲净，意气沙鸥逸。", 
            "避盗半九围，两脚不遗力。", 
            "川陵各异态，艰险常一律。", 
            "胡为作弧矢，前圣意莫诘。", 
            "岂知百代后，反使奸宄密。", 
            "腐儒徒叹嗟，救弊知无术。", 
            "人生如归云，空行杂徐疾。", 
            "薄暮俱到山，各不见踪迹。", 
            "念此百年内，可复受忧戚。", 
            "林木方翳然，放怀陶兹夕。"
        ], 
        "title": "晚晴", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "九月风景好，节意满天涯。", 
            "书生尊所闻，登高乱城鸦。", 
            "虽无后乘丽，前驱载黄花。", 
            "两楼压波壮，众泽分夭斜。", 
            "居夷惊有苗，访古悲章华。", 
            "萧条湖海事，胜日一笑哗。", 
            "兴移三里亭，木影杂蛟蛇。"
        ], 
        "title": "九月八日登高作重九奇父赋三十韵与义拾馀意亦赋十二韵 其一", 
        "type": "古风", 
        "yun": "麻"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "二士醉藜杖，两禅风袈裟。", 
            "奇哉古无有，未觉欠孟嘉。", 
            "天公亦喜我，催诗出微霞。", 
            "赋罢迹已陈，忧乐如转车。", 
            "却后五百岁，远俗增雄誇。"
        ], 
        "title": "九月八日登高作重九奇父赋三十韵与义拾馀意亦赋十二韵 其二", 
        "type": "古风", 
        "yun": "麻"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "安隐轻节序，艰难惜欢娱。", 
            "先生守苜蓿，朝士誇茱萸。", 
            "前年邓州城，风雨倾客居。", 
            "何尝疏曲生，曲生自我疏。", 
            "岂无登高地，送目与云俱。", 
            "门生及儿子，劝我升篮舆。", 
            "出门复入门，戈旆填街衢。", 
            "去年郢州岸，孤楫对坏郛。", 
            "莫招大夫魂，谁揽使君须。", 
            "独题怀古句，枯砚生明珠。", 
            "亦复跻荒戍，日暮野踟蹰。", 
            "白衣终不至，眇眇空愁予。", 
            "今年洞庭上，九折馀崎岖。", 
            "时凭岳阳楼，山川看萦纡。", 
            "孙兄语蝉连，王丈色敷腴。", 
            "不用踏筵舞，秋风摇菊株。", 
            "乐哉未曾有，是梦其非欤。", 
            "丈夫各堂堂，坐受世故驱。", 
            "会须明年节，醉倒还相扶。", 
            "此花期复对，勿令堕空虚。", 
            "明日风景佳，南翔先一凫。", 
            "可言知机早，政尔因鲈鱼。", 
            "分襟肺肝热，抚事岁月迂。", 
            "归家问瓶锡，生理何必馀。", 
            "相期衡山南，追步凌忽区。", 
            "回首望尧云，中原莽榛芜。", 
            "臣岂专爱死，有怀竟不舒。", 
            "老谋与壮事，二者惭俱无。"
        ], 
        "title": "粹翁用奇父韵赋九日与义同赋兼呈奇父", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "枫落南纪明，秋高洞庭白。", 
            "自是天涯人，更送湖上客。", 
            "人生险易乘除里，富贵功名从此始。", 
            "不须惜别作酸然，满路新诗付吾子。"
        ], 
        "title": "送王因叔赴试", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "离合不可常，去处两无策。", 
            "眇眇孤飞雁，严霜欺羽翼。", 
            "使君南道主，终岁好看客。", 
            "江湖尊前深，日月梦中疾。", 
            "世事不相贷，秋风撼瓶锡。", 
            "南云本同征，变化知无极。", 
            "四年孤臣泪，万里游子色。", 
            "临别不得言，清愁涨胸臆。"
        ], 
        "title": "己酉九月（四库本作日）自巴丘过湖南别粹翁", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "客愁偏早起，衰病惬晴明。", 
            "索酒防春瘴，披衣听鸟声。", 
            "旧书慵检阅，新客懒逢迎。", 
            "何日笼樊启，再归溪上耕。"
        ], 
        "title": "早起", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "初月未成魄，瘴天云雾低。", 
            "浦昏船竞入，林密鸟争栖。", 
            "褊性怜幽独，香醪自挈携。", 
            "布衾今夜冷，犹得避儿啼。"
        ], 
        "title": "初夜", 
        "type": "律诗", 
        "yun": "齐"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "可惜花飞尽，春归客未归。", 
            "艰难行路险，老大赏心稀。", 
            "翰墨谁曾问，渔樵与愿违。", 
            "江干空驻目，藜杖得相依。"
        ], 
        "title": "可惜", 
        "type": "律诗", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "客禁何时释，惊魂梦里归。", 
            "深忧邻虎穴，那得并鱼矶。", 
            "草色欣欣茂，萤光个个微。", 
            "残生苦多难，搔首掩荆扉。"
        ], 
        "title": "客禁", 
        "type": "律诗", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "冉冉碧濠边，三株细柳眠。", 
            "根攲元著水，叶大镇藏烟。", 
            "不作栋梁用，岂忧斤斧先。", 
            "春风任飘泊，客意亦留连。"
        ], 
        "title": "卧柳", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "山雨连朝注，溪流没草亭。", 
            "蛟鼍方汹汹，鸿雁自冥冥。", 
            "只恐翻河汉，终当见日星。", 
            "波澜平地作，嗟叹未曾经。"
        ], 
        "title": "水涨", 
        "type": "律诗", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "水畔花饶笑，攲枝映小亭。", 
            "日光烘欲醉，江色冷还醒。", 
            "浅白浑迷鹭，残红尚衬萍。", 
            "幽人颇萧索，此地要频经。"
        ], 
        "title": "水花", 
        "type": "律诗", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "西斋吾所构，檐角颇依林。", 
            "潇洒松篁影，暄和燕雀音。", 
            "青春那肯住，白发任相侵。", 
            "稍悟渊明乐，时时抚素琴。"
        ], 
        "title": "西斋二首 其一", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "西斋吾所爱，一径绿萝深。", 
            "终日听新鸟，令人忘故林。", 
            "地偏无客到，山润有苔侵。", 
            "祸患须安命，优游不废吟。"
        ], 
        "title": "西斋二首 其二", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "兀坐南楼夜，栏干俯列星。", 
            "村遥喧瓦鼓，塔近震金铃。", 
            "湿草埋昏瘴，飞虫接小萤。", 
            "物生皆有理，吾亦委颓龄。"
        ], 
        "title": "南楼", 
        "type": "律诗", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "自恨心肝拙，题诗愈不工。", 
            "痴迷循磨蚁，辛苦打窗虫。", 
            "妙道知何补，多言自取穷。", 
            "不如长寂默，块尔白头翁。"
        ], 
        "title": "自贻", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "溪岸逢春暮，柔条尽意攀。", 
            "轻鸥翔近渚，好鸟响空山。", 
            "小艇长攲侧，孤云自往还。", 
            "远游成底事，白首忆乡关。"
        ], 
        "title": "溪岸", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "要客来何晚，重乾漉酒巾。", 
            "玉琴虚别操，藤榻恐流尘。", 
            "山暗萧萧雨，花辞短短春。", 
            "杖藜慵缓步，愁杀独游人。"
        ], 
        "title": "要客", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "淡沲城南路，参差柳绊烟。", 
            "稻秧才一寸，蚕子始三眠。", 
            "曲折藏花地，暄和载酒天。", 
            "清江深有兴，只欲解归船。"
        ], 
        "title": "城南", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "日没草堂阴，收书复挂琴。", 
            "闭门人迹绝，危坐客愁深。", 
            "星汉光铓动，湖山气象沈。", 
            "嫦娥如借月，蚊蚋莫相侵。"
        ], 
        "title": "夜兴", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "夕阳沈谷口，海水接天南。", 
            "归鸟自成阵，暝山如半酣。", 
            "看云贪仰面，移杖忽遗簪。", 
            "幽独谁相过，人情老始谙。"
        ], 
        "title": "夕阳", 
        "type": "律诗", 
        "yun": "覃"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "殊方留滞客，迁馆避諠哗。", 
            "破榻依寒竹，疏窗对晚花。", 
            "燕归疑识面，鸟噪默怀家。", 
            "囊橐无书卷，新愁有五车。"
        ], 
        "title": "迁居", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "一作闽南客，幽忧忽过春。", 
            "交游半卿相，踪迹自埃尘。", 
            "未附垂天翼，空成涸辙鳞。", 
            "吾庐松菊在，怅望熟溪滨。"
        ], 
        "title": "交游", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "广潦生寒夜，幽人独倚楼。", 
            "渚涯迷海若，灯火想渔舟。", 
            "雷鼓蛙争响，云天月暗流。", 
            "未应时序变，初夏反如秋。"
        ], 
        "title": "微寒", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "旋煮青芹滑，新炊白稻香。", 
            "僧居同淡泊，旅食幸康强。", 
            "未拟沉湘水，深防死耒阳。", 
            "上书终自达，圣世本虞唐。"
        ], 
        "title": "旅食", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "来时麦未吐，今见秀盈畦。", 
            "投阱还遭石，登云孰有梯。", 
            "尔谗徒似锦，吾醉只如泥。", 
            "行止无劳问，空山杜宇啼。"
        ], 
        "title": "客问", 
        "type": "律诗", 
        "yun": "齐"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "十月高风客子悲，故人书到暂开眉。", 
            "也知廊庙当推毂，无奈江山好赋诗。", 
            "万事莫论兵动后，一杯当及菊残时。", 
            "喜心翻倒相迎地，不怕荒林十里陂。"
        ], 
        "title": "得席大光书因以诗迓之", 
        "type": "律诗", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "六经在天如日月，万事随时更故新。", 
            "江南丞相浮云坏，洛下先生宰木春。", 
            "孟喜何妨改师法，京房底处有门人。", 
            "旧喜读书今懒读，焚香阅世了闲身。"
        ], 
        "title": "无题", 
        "type": "律诗", 
        "yun": "真"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "涨江临眺足消忧，倚杖江边地欲浮。", 
            "叠浪并翻孤日去，两津横卷半天流。", 
            "鼋鼍杂怒争新穴，鸥鹭惊飞失故洲。", 
            "可为一官妨快意，眼中唯觉欠扁舟。"
        ], 
        "title": "观江涨", 
        "type": "律诗", 
        "yun": "尤"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "涨水东流满眼黄，泊舟高舍更情伤。", 
            "一川木叶明秋序，两岸人家共夕阳。", 
            "乱后江山元历历，世间歧路极茫茫。", 
            "遥指长沙非谪去，古今出处两凄凉。"
        ], 
        "title": "舟次高舍书事", 
        "type": "律诗", 
        "yun": "阳"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "洞庭之东江水西，帘旌不动夕阳迟。", 
            "登临吴蜀横分地，徙倚湖山欲暮时。", 
            "万里来游还望远，三年多难更凭危。", 
            "白头吊古风霜里，老木沧波无恨悲。"
        ], 
        "title": "登岳阳楼 其一", 
        "type": "律诗", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "天入平湖晴不风，夕帆和雁正浮空。", 
            "楼头客子杪秋后，日落君山元气中。", 
            "北望可堪回白首，南游聊得看丹枫。", 
            "翰林物色分留少，诗到巴陵还未工。"
        ], 
        "title": "登岳阳楼 其二", 
        "type": "律诗", 
        "yun": "东"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "三分书里识巴丘，临老避胡初一游。", 
            "晚木声酣洞庭野，晴天影抱岳阳楼。", 
            "四年风露侵游子，十月江湖吐乱洲。", 
            "未必上流须鲁肃，腐儒空白九分头。"
        ], 
        "title": "巴丘书事", 
        "type": "律诗", 
        "yun": "尤"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "岳阳壮观天下传，楼阴背日堤绵绵。", 
            "草木相连南服内，江湖异态栏干前。", 
            "乾坤万事集双鬓，臣子一谪今五年。", 
            "欲题文字吊古昔，风壮浪涌心茫然。"
        ], 
        "title": "再登岳阳楼感慨赋诗", 
        "type": "律诗", 
        "yun": "先"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "城中爆竹已残更，朔吹翻江意未平。", 
            "多事鬓毛随节换，尽情灯火向人明。", 
            "比量旧岁聊堪喜，流转殊方又可惊。", 
            "明日岳阳楼上去，岛烟湖雾看春生。"
        ], 
        "title": "除夜二首 其一", 
        "type": "律诗", 
        "yun": "庚"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "魂伤瓦砾旧曾游，尚想奔烟万马遒。", 
            "遂替胡儿作正月，绝知回禄相巴丘。", 
            "书生性命惊频试，客子茅茨费屡谋。", 
            "唯有君山故窈窕，一眉晴绿向人浮。"
        ], 
        "title": "火后问舍至城南有感", 
        "type": "律诗", 
        "yun": "尤"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "燕公楼下繁华树，一日遥看一百回。", 
            "羽盖梦馀当昼立，缟衣风急过墙来。", 
            "洛阳路不容春到，南国花应为客开。", 
            "今日岂堪簪短发，感时伤旧意难裁。"
        ], 
        "title": "望燕公楼下李花", 
        "type": "律诗", 
        "yun": "灰"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "世故驱人殊未央，聊从地主借绳床。", 
            "春风浩浩吹游子，暮雨霏霏湿海棠。", 
            "去国衣冠无态度，隔帘花叶有辉光。", 
            "使君礼数能宽否，酒味撩人我欲狂。"
        ], 
        "title": "陪粹翁举酒于君子亭（须溪本叠亭字）下海棠方开", 
        "type": "律诗", 
        "yun": "阳"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "管宁白帽且蹁跹，孤鹤归期难计年。", 
            "倚杖东南观北变，伤心云雾隔三川。", 
            "江湖气动春还冷，鸿雁声回人不眠。", 
            "苦忆西州老太守，何时相伴一灯前。"
        ], 
        "title": "春夜感怀寄席大光", 
        "type": "律诗", 
        "yun": "先"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "巴陵二月客添衣，草草杯觞恨醉迟。", 
            "燕子不禁连夜雨，海棠犹待老夫诗。", 
            "天翻地覆伤春色，齿豁头童祝圣时。", 
            "白竹篱前湖海阔，茫茫身世两堪悲。"
        ], 
        "title": "雨中对酒庭下海棠经雨不谢", 
        "type": "律诗", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "一岁忧兵四阅时，偷生不恨隙驹驰。", 
            "如何南纪持竿手，却把西州破贼旗。", 
            "傥有青油盛快士，何妨画戟入新诗。", 
            "因君调我还增气，男子平生政要奇。"
        ], 
        "title": "周尹潜以仆有郢州之命作诗见赠有横槊之句次韵谢之", 
        "type": "律诗", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "胡儿又看绕淮春，叹息犹为国有人。", 
            "可使翠华周宇县，谁持白羽静风尘。", 
            "五年天地无穷事，万里江湖见在身。", 
            "共说金陵龙虎气，放臣迷路感烟津。"
        ], 
        "title": "次韵尹潜感怀", 
        "type": "律诗", 
        "yun": "真"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "渔子牧儿谈笑新，先生胜日步湖漘。", 
            "沙边忽见长身士，头上仍攲折角巾。", 
            "豺虎不能宽远俗，山川终要识诗人。", 
            "芦丛如画斜阳里，拄杖相寻无杂宾。"
        ], 
        "title": "赠傅子文", 
        "type": "律诗", 
        "yun": "真"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "云接湘阴百里松，肃肃穆穆湖南风。", 
            "随时忧乐非人世，迎我笙箫起道中。", 
            "竹舆两面天明灭，秋令不到林西东。", 
            "未必禄唐能办此，题诗著画寄兴公。"
        ], 
        "title": "奇父先至湘阴书来戒由禄唐路而仆以它故由南阳（原作洋，据四库本改）路来夹道皆松如行青罗步障中先寄奇父", 
        "type": "律诗", 
        "yun": "东"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "樯乌送我入蛮乡，天地无情白发长。", 
            "万里回头看北斗，三更不寐听鸣榔。", 
            "平生正出元子下，此去还经思旷傍。", 
            "投老相逢难衮衮，共恢诗律撼潇湘。"
        ], 
        "title": "江行野宿寄大光", 
        "type": "律诗", 
        "yun": "阳"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "衡山未见意如飞，浩荡风帆不可期。", 
            "却忆府中三语掾，空吟江上四愁诗。", 
            "高滩落日光零乱，远岸丛梅雪陆离。", 
            "剩欲平分持寄子，白头才尽只成悲。"
        ], 
        "title": "寄信道", 
        "type": "律诗", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "野客元耕崧岳田，得游衡岳亦前缘。", 
            "避兵径度吾岂忍，欲雨还休神所怜。", 
            "世乱不妨松偃蹇，村空更觉水潺湲。", 
            "非无拄杖终伤老，负此名山四十年。"
        ], 
        "title": "衡岳道中 其一", 
        "type": "律诗", 
        "yun": "先"
    }, 
    {
        "author": "郭昭度", 
        "era": "宋", 
        "subtype": "五言绝句", 
        "text": [
            "迟日下金殿，香云蔼玉炉。", 
            "苑花迷晚蝶，宫树集寒乌。"
        ], 
        "title": "左掖即事", 
        "type": "绝句", 
        "yun": "虞"
    }, 
    {
        "author": "郭昭务", 
        "era": "宋", 
        "subtype": "七言律诗", 
        "text": [
            "一榻清风喜共攀，又携姜被惜间关。", 
            "虚誇海外千年药，不借平原十日閒。", 
            "鸿雁几时才北向，莼鲈有约竟南还。", 
            "野情纵合江南老，春草相期一解颜。"
        ], 
        "title": "送汝端兄南还兄自诧有仙授异丹故篇中及之", 
        "type": "律诗", 
        "yun": "删"
    }, 
    {
        "author": "郭挺", 
        "era": "宋", 
        "subtype": "七言律诗", 
        "text": [
            "憔悴词林失俊英，已应精爽在蓬瀛。", 
            "楷模昔日依元礼，贫病他年累长卿。", 
            "无复波澜窥大手，空将日月送虚名。", 
            "当时颍曲为耕地，祇有风滩昼夜声。"
        ], 
        "title": "挽李方叔", 
        "type": "律诗", 
        "yun": "庚"
    }, 
    {
        "author": "郭思", 
        "era": "宋", 
        "subtype": null, 
        "text": [
            "猿戏山花暖，人行塞柳青。"
        ], 
        "title": "句 其一", 
        "type": "句", 
        "yun": "青"
    }, 
    {
        "author": "郭思", 
        "era": "宋", 
        "subtype": null, 
        "text": [
            "落星一石几千年，门外何人扣汉川。"
        ], 
        "title": "句 其二", 
        "type": "句", 
        "yun": "先"
    }, 
    {
        "author": "郭彦章", 
        "era": "宋", 
        "subtype": "七言绝句", 
        "text": [
            "淮海风回吹血腥，青原不改旧时青。", 
            "中朝将帅论功赏，不及江南一白丁。"
        ], 
        "title": "题庐陵义士传", 
        "type": "绝句", 
        "yun": "青"
    }, 
    {
        "author": "郭彦章", 
        "era": "宋", 
        "subtype": "七言绝句", 
        "text": [
            "百年节义仗英豪，一死翻怜女子高。", 
            "不敢高歌题卷上，转喉恐触旧官曹。"
        ], 
        "title": "题新淦刘贞女传", 
        "type": "绝句", 
        "yun": "豪"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "白头渐觉黑丝多，造物将如此老何。", 
            "三万里天供醉眼，二千年事入悲歌。", 
            "剑关曾蹴连云栈，海道新窥浴日波。", 
            "未颂中兴吾未死，插江崖石竟须磨。"
        ], 
        "title": "览镜", 
        "type": "律诗", 
        "yun": "歌"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "许国区区不自胜，秋风空羡下鞲鹰。", 
            "青云夜叹初心误，白发朝看一倍增。", 
            "积愤有时歌易水，孤忠无路哭昭陵。", 
            "头颅自揣今如此，尚欲闲寻紫阁僧。"
        ], 
        "title": "遣怀", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "人间得意尽危机，独有荣亲事未非。", 
            "魏阙恩光新绿绶，高堂娱侍旧斑衣。", 
            "牙签插架书无恙，兰膳循陔养莫违。", 
            "况有两公天下士，为君百斛泻珠玑。"
        ], 
        "title": "寄题赵宽之主簿慈顺堂", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "平生万事不容求，惟有郊居志已酬。", 
            "更漏远城鸡唱晓，岁时无历叶知秋。", 
            "潮生小舫行收荻，月落长歌起饭牛。", 
            "已作幸民仍醉死，人间毁誉判悠悠。"
        ], 
        "title": "郊居二首 其一", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "索米官仓例坐愚，东方未可戏侏儒。", 
            "行藏要付他年看，富贵真堪一笑无。", 
            "等死不过赊岁月，长闲勿更问妻孥。", 
            "狂豪尽道非平昔，老胆轮囷尚满躯。"
        ], 
        "title": "郊居二首 其二", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "江上清秋昨夜回，渔扉正对荻洲开。", 
            "志存天下食不足，节慕古人谗愈来。", 
            "风际纸鸢那解久，祭馀刍狗会堪哀。", 
            "萧然散发听秋雨，剩领新凉入酒杯。"
        ], 
        "title": "新秋感事二首 其一", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "北渚秋风凋白蘋，流年冉冉默伤神。", 
            "强颜未忍乞墦祭，积毁仅逃输鬼薪。", 
            "半榼浮蛆初试酿，两螯斫雪又尝新。", 
            "受恩自度终无报，聊为清时备隐沦。"
        ], 
        "title": "新秋感事二首 其二", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "流汗沾衣喘不供，孰知有此快哉风。", 
            "新凉忽觉从天下，残暑真成扫地空。", 
            "恰转轻雷过林坞，已吹好雨到帘栊。", 
            "幽人病愈闲无事，剩赋歌诗乐岁丰。"
        ], 
        "title": "八月一日微雨骤凉", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "剡曲高秋一草亭，雨来迨我醉初醒。", 
            "豪吞平野宜闲望，急打虚窗入静听。", 
            "沙上湿云号断雁，篱根衰草缀孤萤。", 
            "老人懒复亲灯火，卧看炉香掩素屏。"
        ], 
        "title": "秋雨三首 其一", 
        "type": "律诗", 
        "yun": "青"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "赤日黄尘势已穷，凄风苦雨却匆匆。", 
            "盛衰默定见天造，寒暑密移成岁功。", 
            "柯叶凋零无茂木，羽翰憔悴有羁鸿。", 
            "谁知病客悲秋意，尽在空阶点滴中。"
        ], 
        "title": "秋雨三首 其二", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "冷雨萧萧涩不晴，丛篁遮尽小窗明。", 
            "故衾独展成酣寝，新酿初尝得细倾。", 
            "壁简积阴添蠹字，床琴生润咽弦声。", 
            "此时怀抱真难遣，一首清诗信笔成。"
        ], 
        "title": "秋雨三首 其三", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "发根萧爽受微风，徙倚阑干月正中。", 
            "天宇了无云一点，城楼俄报鼓三通。", 
            "庭皋簌簌吹凋叶，江渚翩翩落断鸿。", 
            "回首人间尘土恶，骑鲸聊驻水精宫。"
        ], 
        "title": "月下独坐", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "南郑归来二十霜，背人岁月去堂堂。", 
            "破裘不补知寒早，倦枕无憀厌夜长。", 
            "年少若为评宿士，狂生曾是说高皇。", 
            "慨然此夕江湖梦，犹绕天山古战场。"
        ], 
        "title": "秋思六首 其一", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "一生书剑遍天涯，两岁秋风喜在家。", 
            "烂醉日倾无算酒，高眠时听属私蛙。", 
            "园林夕照明丹柿，篱落初寒蔓碧花。", 
            "便拟挂冠君会否，耳根不复耐喧哗。"
        ], 
        "title": "秋思六首 其二", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "残暑偏能著此翁，吹襟剩喜得西风。", 
            "露滋小径兰苕冷，月射高梁燕户空。", 
            "衰病呻吟真一洗，醉歌跌宕与谁同。", 
            "从今日日增幽兴，水际先丹数叶枫。"
        ], 
        "title": "秋思六首 其三", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "半年闭户废登临，直自春残病至今。", 
            "帐外昏灯伴孤梦，檐前寒雨滴愁心。", 
            "中原形胜关河在，列圣忧勤德泽深。", 
            "遥想遗民垂泣处，大梁城阙又秋砧。"
        ], 
        "title": "秋思六首 其四", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "雁阵横空送早寒，白头病叟住江干。", 
            "风林脱叶山容瘦，霜稻登场野色宽。", 
            "万里关河惊契阔，一尊邻曲话悲欢。", 
            "书生饿死寻常事，那得重弹挂壁冠。"
        ], 
        "title": "秋思六首 其五", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "药畦蔬垄夕阳中，带落冠攲一病翁。", 
            "步蹇每妨行乐兴，眼昏几废读书功。", 
            "露浓乍警云巢鹤，风劲先凋玉井桐。", 
            "欲赋悲秋却休去，鬓丝已是满青铜。"
        ], 
        "title": "秋思六首 其六", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "十里西风吹帽裙，江城衣杵远犹闻。", 
            "路如剑阁逢秋雨，山似炉峰锁暮云。", 
            "原上老翁眠犊背，篱根小妇牧羊群。", 
            "百钱且就村场醉，舌本醇醨莫苦分。"
        ], 
        "title": "以事至城南书触目", 
        "type": "律诗", 
        "yun": "文"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "秋风策策冷吹衣，谢病经年昼掩扉。", 
            "绝世本来希独立，刺天不复计群飞。", 
            "细思万古名何用，太息九原谁与归。", 
            "葬近要离非素意，富春滩畔有苔矶。"
        ], 
        "title": "遣怀", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "兰亭绝胜擅吾州，病起身闲得纵游。", 
            "曲水流觞千古胜，小山丛桂一年秋。", 
            "酒酣起舞风前袖，兴尽回桡月下舟。", 
            "江左诸贤嗟未远，感今怀昔使人愁。"
        ], 
        "title": "兰亭", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "暮秋风雨卷茆茨，砧杵声中过雁悲。", 
            "枫叶欲丹先惨澹，菊丛半倒不支持。", 
            "旗亭人熟容赊酒，野寺僧闲得对棋。", 
            "莫怪苦寻林下事，骇机满地只心知。"
        ], 
        "title": "暮秋书事", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "蚊蝇扫迹叶飞初，剩喜幽窗读我书。", 
            "墙角短檠真耐久，手中团扇又成疏。", 
            "百年作梦行休去，九月无衣亦晏如。", 
            "独恨故人消息断，寒江谁与倩双鱼。"
        ], 
        "title": "初寒", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "暮秋风雨暗江津，不下书堂已过旬。", 
            "鹦鹉笼寒晨自诉，狸奴毡暖夜相亲。", 
            "典衣旋买修琴料，叩户时闻请药人。", 
            "说与乡邻当贺我，死前长作自由身。"
        ], 
        "title": "戏咏闲适", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "荷戈常记壮游时，齿豁头童不自知。", 
            "已分功名非力致，更悲文字与年衰。", 
            "端居渐觉从人懒，熟睡偏于听雨宜。", 
            "自断归休君勿怪，一杯齑糁敌琼糜。"
        ], 
        "title": "寓叹二首 其一", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "醉抚酒壶怜矲矮，卧看香岫爱嶙峋。", 
            "旧时京洛尘埃面，今作江湖风月民。", 
            "幻世界中均起灭，太虚空里孰冤亲。", 
            "可斋入定论千劫，说与天魔任恼人。"
        ], 
        "title": "寓叹二首 其二", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "独夜迢迢掩素屏，病怀羁思共竛竮。", 
            "房栊十月寒初重，风雨三更酒半醒。", 
            "繁杵有声时断续，残缸无焰尚青荧。", 
            "恍然唤起西征梦，身卧金牛古驿亭。"
        ], 
        "title": "独夜", 
        "type": "律诗", 
        "yun": "青"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "父老招呼共一觞，岁犹中熟有馀粮。", 
            "荞花漫漫浑如雪，豆荚离离未著霜。", 
            "山路猎归收兔网，水滨农隙架鱼梁。", 
            "醉看四海何曾窄，且复相扶醉夕阳。"
        ], 
        "title": "初冬从父老饮村酒有作", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "南山南畔昔从戎，宾主相期意气中。", 
            "渴骥奔时书满壁，饿鸱鸣处箭凌风。", 
            "千艘粟漕鱼关北，一点烽传骆谷东。", 
            "惆怅壮游成昨梦，戴公亭下伴渔翁。"
        ], 
        "title": "怀南郑旧游", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "霜雪纷纷满鬓毛，凋年怀抱独萧骚。", 
            "房栊夜悄孤灯暗，原野风悲万木号。", 
            "病卧极知趋死近，老勤犹欲与书鏖。", 
            "小儿可付巾箱业，未用逢人叹不遭。"
        ], 
        "title": "冬夜读书", 
        "type": "律诗", 
        "yun": "豪"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "腊月欲尽春风来，壮士寻春上高台。", 
            "金乌慢飞光徘徊，照散冰霜天地开。", 
            "梅花披香柳烟袅，狂杀钱塘苏小小。", 
            "玉箫金笛鸣高楼，怅望传书落青鸟。", 
            "吾曹强饮三百杯，老去功名安在哉。", 
            "欲驾飞鱼入东海，王母为我倾金罍。", 
            "莲华变碧蟠桃熟，仙家四时应不速。", 
            "醉来拍手乘紫烟，游遍洞天三十六。", 
            "高歌杳渺春风里，我怀清澈西江水。", 
            "腐儒往往咍吾狂，犹幸扬雄作知已。", 
            "脱君身上蜀锦袍，解我腰下并州刀。", 
            "更沽美酒共君饮，不负今朝春思豪。"
        ], 
        "title": "凌敲台呈同游李察推（公择）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "江东使者武陵仙，姑孰太守南都贤。", 
            "同时文采耀场屋，今日宠荣分使权。", 
            "岁丰民乐官吏肃，登高望远开华筵。", 
            "凌敲古台压城北，天门牛渚遥相连。", 
            "六朝盛事竟何在，白云芳草空绵联。", 
            "黄鸟声酸落花雨，青蒲风送西江船。", 
            "鸟声缭乱帆影没，劝君莫负杯中物。", 
            "百岁荣华如转轮，一半光阴已仓卒。", 
            "宁须杂管弦，不必烦绮罗。", 
            "紫莼煮豉肥鲈鲙，更听江南贱士歌。", 
            "尧崩舜立天下治，庙室灵芝最为瑞。", 
            "岩穴自此无遗民，请把长戈铸农器。", 
            "功名来时如等闲，四皓去矣谁复还。", 
            "一朝攘臂揖太子，社稷不动安如山。", 
            "可笑屈夫子，憔悴长江滨。", 
            "欲将独醒换众醉，竟葬江鱼愁杀人。", 
            "古来得失既如此，今朝幸会青云士。", 
            "功成早晚归桃源，回首尘寰脱双屣。"
        ], 
        "title": "凌敲台呈同游张兵部朱太守", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "长沙城西湘水隅，道林古寺松门纡。", 
            "尝闻秀绝超五岳，果见气象吞重湖。", 
            "殿前衔花走白鹿，殿里沈烟焚玉炉。", 
            "何人塑出慈氏众，冠缨动活摇明珠。", 
            "高僧处处有遗迹，盘石坐禅龙虎俱。", 
            "唐人妙笔数欧沈，至今板上栖群乌。", 
            "五言七字又奇绝，此寺此堂天下无。", 
            "不缘薄宦岂能赏，勇往兼有儿孙扶。", 
            "贾生前席竟忧死，屈原怀沙终自诛。", 
            "投身及早卜幽隐，淡泊久乃胜甘腴。", 
            "云生岳峤月晦影，雨过橘洲猿夜呼。", 
            "细吟静境足自适，忠愤未合思捐躯。", 
            "趋玄饱读长者论，养真默合烟萝图。", 
            "千篇愧比老杜老，一节愿随孤竹孤。", 
            "况陪使者共游览，二谢弟昆真友于。", 
            "不知昔日杨常侍，何似今朝蔡大夫。"
        ], 
        "title": "游道林寺呈运判蔡中允（如晦　注原在中字后，据道光本移）昆仲如晦用杜甫元韵", 
        "type": "古风", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "群山奔来一峰起，千丈芙蓉碧霄倚。", 
            "嫦娥却月愁推轮，王母呼烟结缯绮。", 
            "分明有路金阙通，翠滑无尘玉壶洗。", 
            "老松自作孤凤吟，骇浪时翻三井水。", 
            "峨嵋绝巅安足论，力不擎天亦徒尔。", 
            "懊恼茂陵客，白日求攀天。", 
            "遗坛犹在半芜没，隐约龙驭回瑶鞭。", 
            "直至唐家六皇帝，梦感异境开重玄。", 
            "真符预告后五百，佐佑宝历推鸿延。", 
            "城头建阁旧丞相，窗户再新光禄贤。", 
            "手携大笔恣吟览，老句气焰摩星躔。", 
            "当时数赴范公辟，秀骨照坐谁差肩。", 
            "功名自许出绝域，岁月漫往修途邅。", 
            "丈夫有命岂嗟戚，投老得地多云泉。", 
            "霜柑正熟蟹螯美，白蚁旋漉浮金船。", 
            "伊予困踬坐小邑，怅望珠履参华筵。", 
            "祝公自此早归隐，幅巾藜杖诗中仙。"
        ], 
        "title": "舒州使宅天柱阁呈朱光禄", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "平湖万顷浮青玉，嫦娥更揽寒光浴。", 
            "天高星稀鱼雁沈，风静云消丝管逐。", 
            "试听郭子今宵歌，对月不饮奈愁何。", 
            "上尽高山万丈之绝顶，侧身可以攀明河。", 
            "明河洗君耳，明月照君面。", 
            "暂来空洞无物逍遥乡，安用声名誇海县。", 
            "前年从军梅山下，林黑只忧偏弩射。", 
            "去岁点夫大河北，黄土吹衣无昼夜。", 
            "劳劳功业安在哉，出林之木风先摧。", 
            "有言不得见天子，卷舌却出金门来。", 
            "流光差池鬓垂雪，幸对南山值佳节。", 
            "更在桓公游处游，自纾悲歌更清越。", 
            "登高何必须重九，零落黄花污浓酒。", 
            "岂如桂子散秋香，采露金人举纤手。", 
            "举纤手，饮未休，月轮忽转西山头。", 
            "明年此会定南北，沈思使我增离忧。", 
            "荆榛满眼世路恶，恩忘水覆终难收。", 
            "田文昔日三千客，去住如今均一丘。", 
            "噫吁嚱，达亦不足恃，穷亦不足羞。", 
            "但愿明月照我酒，古来秉烛供遨游。", 
            "因谁为谢北海若，酩酊不辨马与牛。"
        ], 
        "title": "中秋登白纻山呈同游苏寺丞（子骏）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "凿山构亭邻北郊，志慕贤哲忘喧呶。", 
            "豁然千里开林梢，地势不得藏嵌坳。", 
            "三峰重楼排卦爻，二溪聱浪飞怒蛟。", 
            "渔翁捕鱼船尾敲，稚子锤塼争胜抛。", 
            "小塘圆沙来雁鵁，茂橘间错黄金包。", 
            "主人情深漆与胶，美酒旋漉罗珍肴。", 
            "亦有麟脯脍海鲛，痒背只欠麻姑抓。", 
            "浮生胡为长系匏，不蹈圣城徒譊譊。", 
            "窃甘禄食忧谤嘲，有若夜鼠防饥猫。", 
            "羡君脱屣心无殽，笑傲自足追由巢。", 
            "猛饮未彻鸡鸣嘐，新诗下笔论卷抄。", 
            "余君酒量辞斗筲，醉帽堕地垂鬓髾。", 
            "万子能禅誇悟泡，我独爱酒流涎交，同趋至乐情何聱。"
        ], 
        "title": "登王知白秀才跂贤亭呈同游余万二君", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "霜风结海天云冰，夜寒断尽朱丝绳。", 
            "晓来何处看猛雪，郑令新亭最高绝。", 
            "倒披貂鼠一登临，飞鸟不飞旱光灭。", 
            "时吟杜甫苦寒诗，白鹄翅垂眼流血。", 
            "昆崙关折非吾忧，但愿春泥补地裂。", 
            "西南香炉万寻玉，远思飘然看不足。", 
            "欲骑鸾鹤飞其颠，身虽未往神明肃。", 
            "又疑梦向琼池过，王母楼殿高嵯峨。", 
            "粉图屏风画未竟，隐隐朽笔方森罗。", 
            "天工好奇人莫识，纵心壮观聊唧唧。", 
            "酒瓶倒沥万籁沉，客子狂歌主人默。", 
            "默胡为乎名斯亭，主人意深窥杳冥。", 
            "不为四时役，不择万象嘉。", 
            "与时穷通自消息，见我狂歌应笑耶。"
        ], 
        "title": "德化默亭观雪呈郑令", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "洞庭秋高北风起，怒浪排空日光眯。", 
            "坐见雪山飞从物外来，地轴天关恐将圮。", 
            "移沙裂石失浦溆，群龙呀牙鲸掉尾。", 
            "舟人但如鹳鸣垤，咫尺存亡隔千里。", 
            "嗟哉至柔物，澒洞安可当。", 
            "大禹没已久，巨浸谁为防。", 
            "须臾风收浪亦静，嫦娥洗月添寒光。", 
            "湘妃妙曲鼓未彻，汨罗之魄云徜徉。", 
            "而今君臣正相乐，法弊一一新更张。", 
            "监司精明郡县肃，国无忠愤惟循良。", 
            "洞庭怪变自出没，回首天边归雁行。"
        ], 
        "title": "采石亭观浪", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "六月赤日方炎炎，云不行天龙遁潜。", 
            "阴阳失职帝怒赫，地下万物遭炮燖。", 
            "农夫争陂数斗死，驱沙掷土唯飞廉。", 
            "湖南本钱二十有四万，岁望何以安黎黔。", 
            "府官惶惶使台恐，祀坛祷岳惟精严。", 
            "君驰副车职其事，秘文在板香盈奁。", 
            "镮刀割牲荐肴酒，夜半奠玉抽灵签。", 
            "星河收光倏阴晦，雷声群群来山南。", 
            "斯须密点欲裂瓦，烛光出屋排龙髯。", 
            "鼪鼯哀啼晓色淡，碧涧久涸银涛添。", 
            "田田水足稻秀拔，旱暵一洗凉飔兼。", 
            "芬馨罗列报神贶，文实之论前贤佥。", 
            "兴云作雨乃谁柄，坐视焦灼悭濡沾。", 
            "待兹诚祷始感发，威福自任宁无嫌。", 
            "至理从来莫能诘，异景聊足开吾瞻。", 
            "孤峰翠滑犀露角，溢溜飞洒琼为帘。", 
            "烟藏拱木半吞吐，湘水倒影分毫纤。", 
            "庙门欲出尚回首，正似老笔图霜缣。", 
            "高吟成章又奇绝，睥睨韩杜君何谦。", 
            "嗟余适为簿书缚，不尔从往精神欦。", 
            "蚊蝇休飞夏将尽，清露收拾摧圆蟾。", 
            "何当结轨更一往，历览舜迹穷高尖。", 
            "群仙虽有路歧远，志士岂无岩谷淹。", 
            "收奇拔俊召和气，一国遂除灾眚占。", 
            "暂时响应未足数，此语非是君仍砭。"
        ], 
        "title": "祀南岳喜雨呈李倅", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "头陀楼阁坐青烟，画屏正落南檐前。", 
            "主人隐几写风物，幅巾莹爽南昌仙。", 
            "仙翁读书五千卷，道与世背多聱邅。", 
            "安之不扰静以养，逸我寿老全于天。", 
            "帘栊疏疏白光透，栏槛寂寂花阴圆。", 
            "黄鹂弄巧子趁母，白酒酿熟金为船。", 
            "渊明醉矣客可去，细藤织榻闲攲眠。", 
            "君不见黄鹤楼，鹦鹉洲，碧云欲合天自晚，芳草无情春亦愁。", 
            "祢衡白骨瘗何处，曹王旧曲无人收。", 
            "沈吟往事变华发，不饮何以销吾忧。", 
            "销忧乎，君且饮，醉来天地真衾枕。"
        ], 
        "title": "寄题鄂州李屯田家园仁安亭（从道）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "夹淮青城几百尺，城上高亭望无极。", 
            "南还北去千万艘，人生何苦恋惊涛。", 
            "百年易得变尘土，后世视今今视古。", 
            "此间风月最为多，莫辞把酒呈高歌。", 
            "前朝宫苑荒烟在，乐极悲来亦奈何。"
        ], 
        "title": "金陵赏心亭", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "盘盘钟山古城北，夹道青松两行直。", 
            "浮屠突兀倚云烟，绘事犹存旧刀尺。", 
            "刀裁尺量不可过，浮生不悟欲如何。", 
            "凭栏直下视千里，多少丘墟藏绮罗。"
        ], 
        "title": "钟山宝公塔", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "君不见彭门之黄楼，楼角突兀凌山丘。", 
            "云生雾暗失柱础，日升月落当帘钩。", 
            "黄河西来骇奔流，顷刻十丈平城头。", 
            "浑涛舂撞怒鲸跃，危堞仅若杯盂浮。", 
            "斯民嚣嚣坐恐化鱼鳖，刺史当分天子忧。", 
            "植材筑土夜运昼，神物借力非人谋。", 
            "河还故道万家喜，匪公何以全吾州。", 
            "公来相基叠巨石，屋成因以黄名楼。", 
            "黄楼不独排河流，壮观弹压东诸侯。", 
            "重檐斜飞掣惊电，密瓦莹静蟠苍虬。", 
            "乘闲往往宴宾客，酒酣诗兴横霜秋。", 
            "沉思汉唐视陈迹，逆节怙险终何求。", 
            "谁令颈血溅砧斧，千载付与山河愁。", 
            "圣祖神宗仗仁义，中原一洗兵甲休。", 
            "朝廷尊崇郡县肃，彭门子弟长欢游。", 
            "长欢游，随五马，但看红袖舞华筵，不愿黄河到楼下。"
        ], 
        "title": "徐州黄楼歌寄苏子瞻", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "城头高轩跳千里，数里苍山兼寒水。", 
            "帆开半落有无间，鸟飞不断丹青里。", 
            "北斗疏疏河汉晓，蓬莱一登天下小。", 
            "心随境化形亦忘，谁道霜翎老华表。", 
            "曹公窥吴教水战，虎貔蹙踏鲸鼍转。", 
            "野父相传此渡头，鱼网时时得遗箭。", 
            "当场英气安在哉，千年绝景藏蒿莱。", 
            "地祗监护待贤者，栏干倚遍倾金罍。", 
            "目送白云望尧阙，忠功孝名坚一节。", 
            "明时不作离骚经，玉上青蝇解磨灭。", 
            "升沈偶然安足嗟，与君高咏思无邪。", 
            "数声长笛奏何处，微风吹落天之涯。", 
            "天涯桂树清辉发，万顷波澜冻冰雪。", 
            "若承紫诏返瀛洲，此地曾忘迁谪忧。"
        ], 
        "title": "留题吕学士无为军谪居廊轩", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "乐全有水一池，有竹千竿。", 
            "池通两潮信，密竹四时寒。", 
            "引子黄鹂弄语，探鱼碧鸟忘还。", 
            "复有佳宾命酌，水晶交错觥船。", 
            "空中闻玉箫，王母想乘鸾。", 
            "问君不醉当何适，百岁忧愁今夕欢。", 
            "嫦娥痴姑理冰盘，绛龙蜡泪痴不乾。", 
            "孰知大海腾波澜，自有人世藏仙源。", 
            "刘公八十精神全，留子造古风义全。", 
            "蔡阮名家文学全，王氏世医阴骘全。", 
            "兀兀浪士天机全，乐全乎，且饮酒，独醒怀沙亦何有。"
        ], 
        "title": "漳南王园乐全亭席上呈同游诸君坐客刘公曰有水一池有竹千竿可以赋诗浪士勇起索笔即其言缀成长调文不加点", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "清风无根长不死，太白高名亦如此。", 
            "何人谓是王佐才，文简雄词泻秋水。", 
            "贤孙出守镌长碑，碑成字字生光辉。", 
            "宠胡妃子已萌乱，翩然凤鸟来非时。", 
            "出林秀木众欲杀，纳官赎命何其危。", 
            "画船载酒酌明月，不著渔蓑披锦衣。", 
            "醉眼天地即衾枕，至今荒冢人疑之。", 
            "丈夫阖棺事未定，后三百岁方逢知。", 
            "知太白，文简公。", 
            "不誇能诗与饮酒，惜其浩气突兀藏心胸。", 
            "青山老碧洗秋色，姑溪濯绿涵春容。", 
            "太白不见碑可见，螭盘鼍载传无穷。"
        ], 
        "title": "题毕文简公撰李太白碑阴", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "东林沈郎真隐居，山环水绕开方壶。", 
            "何年濯足脱尘网，坐卧七言哦蕊珠。", 
            "有时隐几佚吾老，万事不到灵台虚。", 
            "瓮间绿蚁春欲活，仙翁夜降青云车。", 
            "自称山人号回客，为君猛饮留斯须。", 
            "蚊蝇驱尽烛还灭，清风扫地银蟾铺。", 
            "梨花蕉叶钟与鼎，倒卷锦浪吞鲸鱼。", 
            "双瞳湛湛剪秋碧，三山不动乔松孤。", 
            "歘然踊起拂素壁，笔洒二韵铿琼琚。", 
            "西邻已富忧不足，东老虽贫乐有馀。", 
            "白酒酿来缘好客，黄金散尽为收书。", 
            "瓮乾吟罢尚携手，寥寥天籁鸣笙竽。", 
            "渡桥掺袂忽无迹，东方渐白飞群乌。", 
            "世人寻仙不可得，仙人寓世情何如。", 
            "桃源归路杳难问，落花流水空踟蹰。", 
            "后来福祸固已验，生死往复犹坦途。", 
            "圜庵不坏子传业，玉琴遗韵寒泉俱。", 
            "以回易吕未可必，回生回生是亦刘方徒。"
        ], 
        "title": "寄题湖州东林沈氏东老庵", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "去年收帆贵池口，闻君高歌撞玉斗。", 
            "今朝至自大湖南，五溪新事为君谈。", 
            "一年往返七千里，乡国生还真可喜。", 
            "君家白醪应已熟，正好齐山泛黄菊。"
        ], 
        "title": "舟经池州先寄夏寺丞（公酉）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "君家有亭何壮哉，参差碧瓦鸳鸯排。", 
            "重窗静深门不闯，地布莹甓光如揩。", 
            "斑斑帘竹轻风筛，日影射午疑琼阶。", 
            "叠山堕势危相挨，木人围棋或负柴。", 
            "虎卧洞壑猿攀崖，好鸟上下鸣声喈。", 
            "真假造物微毫差，玉葩照水绝纤埃。", 
            "丝篁调音众伎俳，水沈焚烟凝昼霾。", 
            "夜晦烂蜡非燃䕸，唱酬交错并诙谐，逢逢晓鼓传官街。", 
            "两入场屋随计偕，未得蓝绶持简槐。", 
            "吾宁汲汲同井蛙，弃去不顾如敝鞋。", 
            "沈潜自适江与淮，滔滔动静终无涯。", 
            "圆天方地安形骸，虽然此乐非吾怀。", 
            "严慈鬓发霜华皆，嗟今仕禄犹暌乖。", 
            "行闻投印早归来，亭上致宴罗吴娃。", 
            "吴娃醉唱敲玉钗，綵衣自舞心宁𢞶。", 
            "心宁𢞶，奉亲酒，寿乐之荣世希有。"
        ], 
        "title": "留题方伋秀才寿乐亭", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "李白不爱万古侯，但愿一识韩荆州。", 
            "荆州太守古来好，至今文采传风流。", 
            "郑公辞赋天下绝，殿前落笔铿琳璆。", 
            "相如严谨反枯涩，宋玉烂漫邻倡优。", 
            "卓然风格出天造，冰盘洗露银蟾秋。", 
            "麻衣脱去未十载，宝犀饰带鱼悬钩。", 
            "道行言听遇明主，皂盖朱轓宁久留。", 
            "渚宫风物最潇洒，酒满金罍谁献酬。", 
            "公尝爱我如李白，恨不即往从公游。", 
            "醉看舞袖卷明月，夜听长笛临高楼。", 
            "词源感激泻江海，笔阵顿挫排戈矛。", 
            "驽骀蹇蹶固已困，勉之尚欲追骅骝。", 
            "一朝公归坐廊庙，致君事业如伊周。", 
            "门阑从卫愈严密，是时愿见应无由。", 
            "行当投印佩长剑，梦魂已附西江舟。"
        ], 
        "title": "寄献荆州郑紫微（毅夫）", 
        "type": "古风", 
        "yun": "尤"
    }, 
    {
        "author": "郭庭芝", 
        "era": "宋", 
        "subtype": null, 
        "text": [
            "仙翁去不还，石井烟雾白。", 
            "谁能蹑其踪，勾漏良吾宅。"
        ], 
        "title": "自然仙井 其一", 
        "type": "古风", 
        "yun": "陌"
    }, 
    {
        "author": "郭庭芝", 
        "era": "宋", 
        "subtype": null, 
        "text": [
            "井空寒不流，汲取不知夏。", 
            "披襟醉瑶华，白榆历历下。"
        ], 
        "title": "自然仙井 其二", 
        "type": "古风", 
        "yun": "祃"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "手携诗卷屡相过，要把青铜垢尽磨。", 
            "言说从来无实义，更寻佳句欲如何。"
        ], 
        "title": "次韵元舆十绝 答省师诗卷", 
        "type": "绝句", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "世情弹指旋成尘，物外论交只与君。", 
            "试拣松阴投石坐，一杯分我建溪云。"
        ], 
        "title": "次韵元舆十绝 休师携茶相过二首 其一", 
        "type": "绝句", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "晚风吹坐忽生凉，旋碾新茶与客尝。", 
            "我本无心无所證，沉烟何事结圆光。"
        ], 
        "title": "次韵元舆十绝 休师携茶相过二首 其二", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "同异从来势所分，感君怜我屡过门。", 
            "西风扫尽林间瘴，更欲相要倒一樽。"
        ], 
        "title": "寄李伯华法曹", 
        "type": "绝句", 
        "yun": "元"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "辞家倏忽已残年，身世今为海上仙。", 
            "饱食紫莼香味美，不知归路隔三千。"
        ], 
        "title": "食紫莼赤鲟示王博士二首 其一", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "西湖寄榻绝逢迎，唯只云山似有情。", 
            "底事却忘迁谪恨，江南无此赤鲟羹。"
        ], 
        "title": "食紫莼赤鲟示王博士二首 其二", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "幽栖新卜野僧邻，憔悴谁怜旧史君。", 
            "幸有松声吹骤雨，可须歌响遏行云。"
        ], 
        "title": "和休师见怀二首 其一", 
        "type": "绝句", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "细路沿崖过女墙，压枝黄橘旋分尝。", 
            "林间可乐无如此，更问嫦娥借月光。"
        ], 
        "title": "和休师见怀二首 其二", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "伴我林间倒一樽，西湖紫翠变黄昏。", 
            "鸟迁深树鱼依藻，客散樽空亦闭门。"
        ], 
        "title": "李伯华见过小饮二首 其一", 
        "type": "绝句", 
        "yun": "元"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "感君飞盖过云林，浊酒沽来取次斟。", 
            "冠帻攲斜倾醉耳，水声松响洗尘心。"
        ], 
        "title": "李伯华见过小饮二首 其二", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "有儿不娶似庞公，香火传家悟性空。", 
            "父子相扶俱白发，人间能有几人同。"
        ], 
        "title": "陈老父携茶见访因留小饮二首 其一", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "怜我非辜挂网罗，手携筇杖数相过。", 
            "一杯得伴仙翁醉，谗喙虽长奈我何。"
        ], 
        "title": "陈老父携茶见访因留小饮二首 其二", 
        "type": "绝句", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "南漳佛子素多闻，颖秀从来更出群。", 
            "无量宝台师化坐，一盂香饭我求分。"
        ], 
        "title": "病中寄休师三首 其一", 
        "type": "绝句", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "元无一物不须空，寄语文殊任过从。", 
            "辗转形骸聊示疾，坐分高广颇相容。"
        ], 
        "title": "病中寄休师三首 其二", 
        "type": "绝句", 
        "yun": "冬"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "僧窗寄榻断来车，一饭供盘只野蔬。", 
            "疠鬼见侵宁有智，我今皮骨已无馀。"
        ], 
        "title": "病中寄休师三首 其三", 
        "type": "绝句", 
        "yun": "鱼"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "营居未就借僧居，贝篆翻寻颇食蔬。", 
            "独步青苔人散后，旋收红柿鸟分馀。"
        ], 
        "title": "所居", 
        "type": "绝句", 
        "yun": "鱼"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "雪竹生芽玉一簪，北人此味岂尝谙。", 
            "病中得食胜牛乳，行矣阿难师勿惭。"
        ], 
        "title": "休师惠雪笋", 
        "type": "绝句", 
        "yun": "覃"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "感君风谊我何堪，问遗时时过草庵。", 
            "今岁未知霜蟹美，一餐还似到江南。"
        ], 
        "title": "谢阮几圣惠大蟹", 
        "type": "绝句", 
        "yun": "覃"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "转山楼阁路相通，屡得分经丈室中。", 
            "六入循元无重浊，三缘故断出樊笼。"
        ], 
        "title": "津梁方丈", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "下方遥忆上方僧，素月青林隔几层。", 
            "钟磬声沉香篆熄，只应诗思冷如冰。"
        ], 
        "title": "月下怀广胜华师", 
        "type": "绝句", 
        "yun": "蒸"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "邂逅营居得近僧，唯师更住最高层。", 
            "半瓯香茗浮春雪，一饭寒蔬带晓冰。"
        ], 
        "title": "题华师院壁", 
        "type": "绝句", 
        "yun": "蒸"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "十里湖山紫翠秋，师居独占一岩幽。", 
            "谈经已许分吾坐，更有新诗索献酬。"
        ], 
        "title": "全师惠诗", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "不服丹砂不养真，老来天与健精神。", 
            "自怜五十头垂雪，始见人间百岁人。"
        ], 
        "title": "百岁王姥自云平生未尝服药", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "红浪滔天玉海春，方壶有路可藏真。", 
            "长鲸一吸桑田变，知是人间几岁人。"
        ], 
        "title": "酒海吾饮器也", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "君家大阮最能诗，又见麟孙出盛时。", 
            "笔力纵横驱阵马，成才不患少人知。"
        ], 
        "title": "寄陈显仁秀才二首 其一", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "自怜破甑已无堪，况复经年卧瘴岩。", 
            "忽得新诗慰牢落，却疑仙露洒尘衫。"
        ], 
        "title": "寄陈显仁秀才二首 其二", 
        "type": "绝句", 
        "yun": "咸"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "玳瑁裁冠犀作簪，正宜萧散野人心。", 
            "从今顶戴抛乌帽，一任秋霜两鬓侵。"
        ], 
        "title": "君仪惠玳瑁冠犀簪并分泉守茶六饼二首 其一", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "分送泉州太守茶，团团紫饼社前芽。", 
            "从今不复忧烦渴，时取甘泉煮雪华。"
        ], 
        "title": "君仪惠玳瑁冠犀簪并分泉守茶六饼二首 其二", 
        "type": "绝句", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "谢公投老宅钟山，门外江潮去复还。", 
            "欲买扁舟都载月，一身和影伴公閒。"
        ], 
        "title": "寄王丞相荆公", 
        "type": "绝句", 
        "yun": "删"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "腐儒身世已百忧，此去行年岂堪记。", 
            "岳阳楼前一杯酒，与子同州复同味。", 
            "洞庭秋气连苍梧，天高地远鱼龙呼。", 
            "莫倚仲宣能作赋，不随文若事征途。"
        ], 
        "title": "留别康元质教授", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "我生能几何，两脚疲世故。", 
            "忽破巴丘梦，还寻邵阳路。", 
            "穷乡得四老，足以慰迟暮。", 
            "胜事远公莲，深心懒残芋。", 
            "本是群山云，暂聚当别去。", 
            "那知天风便，不得还相聚。", 
            "凡情我未免，临别吐幽句。", 
            "慎勿过虎溪，晓霜侵杖屦。"
        ], 
        "title": "留别天宁永庆乾明金銮四老", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "朝食三斗葱，暮饮三斗醋。", 
            "宁受此酸辛，莫行岁晚路。", 
            "丈夫少壮日，忍穷不自恕。", 
            "乘除冀晚泰，乃复逢变故。", 
            "经年岳阳楼，不见宫南树。", 
            "辞巢已万里，两脚未遑住。", 
            "水落君山高，洞庭秋已素。", 
            "浮云易归岫，远客难回顾。", 
            "飘然一瓶锡，未知所挂处。", 
            "寂寞短歌行，萧条远游赋。", 
            "学道始恨晚，为儒孰非腐。", 
            "乾坤杳茫茫，三叹出门去。"
        ], 
        "title": "别岳州", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "耽耽衡山麓，翠气横古今。", 
            "济胜得短筇，未怕山行深。", 
            "路盘天开阖，风动龙噫吟。", 
            "峰恋惨澹处，照以布地金。", 
            "世尊诸天上，燕坐朝千林。", 
            "向来修何行，不受安危侵。", 
            "道人轻殊胜，来客费幽寻。", 
            "恍然结愿香，独会三生心。", 
            "山中日易晚，坐失群木阴。", 
            "勿唾此山地，后日重窥临。"
        ], 
        "title": "游道林岳麓", 
        "type": "古风", 
        "yun": "侵"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "远游吾不恨，扁舟载幅巾。", 
            "山色暮暮改，林气朝朝新。", 
            "野客初逢句，薄暮欲生春。", 
            "因知子任子，胸怀非世人。"
        ], 
        "title": "跋任才仲画两首（大光所藏） 其一", 
        "type": "古风", 
        "yun": "真"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "前年与孙子，共作南山客。", 
            "扶疏月下树，偃蹇涧边石。", 
            "赋诗题古藓，三叫风脱帻。", 
            "任子不同游，毫端有畴昔。"
        ], 
        "title": "跋任才仲画两首（大光所藏） 其二", 
        "type": "古风", 
        "yun": "陌"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "堂堂一年长，渺渺三秋阔。", 
            "恍然衡山前，相遇各白发。", 
            "岁穷窗欲霰，人老情难竭。", 
            "君有杯中物，我有肝肺热。", 
            "饮尽不能起，交深忘事拙。", 
            "乾坤日多虞，游子屡惊骨。", 
            "衡阳非不遥，雁意犹超忽。", 
            "一生能几回，百计易相夺。", 
            "滔滔江受风，耿耿客孤发。", 
            "他夕怀君子，岩间望明月。"
        ], 
        "title": "别大光", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "邵州正月风气殊，鹑尾之南更山坞。", 
            "昨日已见三月花，今夜还闻五更雨。", 
            "笺与天公一破颜，走避北狄趋南蛮。", 
            "梦到龙门听涧水，觉来檐溜正潺潺。"
        ], 
        "title": "正月十二日至邵州十三日夜暴雨滂沱", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "老去作新梦，邵江非旧闻。", 
            "滩前群鹭起，柁尾川华分。", 
            "落花栖客鬓，孤舟溯归云。", 
            "快然心自足，不独避嚣纷。"
        ], 
        "title": "舟泛邵江", 
        "type": "古风", 
        "yun": "文"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "今夕定何夕，对此山苍然。", 
            "偷生经五载，幽意独已坚。", 
            "微阴拱众木，静夜闻孤泉。", 
            "唯应寂寞事，可以送馀年。"
        ], 
        "title": "今夕", 
        "type": "古风", 
        "yun": "先"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "残辉度平野，列岫围青春。", 
            "柴门一枝筇，日暮栖心神。", 
            "暝色著川岭，高低郁轮囷。", 
            "水光忽倒树，山势欲傍人。", 
            "万化元相寻，幽子意自新。", 
            "肃肃夜将久，空明动边垠。", 
            "田鹤吟相应，我独无荒邻。", 
            "短篇不可就，所寄聊一伸。"
        ], 
        "title": "暝色", 
        "type": "古风", 
        "yun": "真"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "留侯辟谷年，汉鼎无馀功。", 
            "子真策不售，脱迹市门中。", 
            "神仙非异人，由来本英雄。", 
            "抚世独馀事，用舍何必同。", 
            "眷此贞牟野，息驾吾其终。", 
            "苍山雨中高，缘草溪上丰。", 
            "仲春水木丽，禽鸣清昼风。", 
            "祸福两合绳，既解一身空。", 
            "荣华信非贵，寂寞亦非穷。"
        ], 
        "title": "贞牟书事", 
        "type": "古风", 
        "yun": "东"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "舴艋溯溪来，款段踏山去。", 
            "入城缘底事，要识崎岖路。", 
            "稻塍白纵横，茅岭青盘互。", 
            "牧儿歌不休，孤客自多惧。", 
            "士行犹运甓，文公亦习步。", 
            "我敢忘艰难，冲烟问荒渡。"
        ], 
        "title": "入城", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "春禽劝我归，主人留我住。", 
            "一笑谢主人，我自归无处。", 
            "拟借溪边三亩春，结茅依树不依邻。", 
            "伐薪政可烦名士，分米何须待故人。"
        ], 
        "title": "谢主人", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "柳条一何长，我发一何短。", 
            "馀日会有几，经春卧荒疃。", 
            "曳杖陂西去，悠然寄萧散。", 
            "田垄粲高低，白水一时满。", 
            "农夫暮犹作，愧我读书懒。", 
            "且复弃今兹，前峰青蹇嵼。"
        ], 
        "title": "曳杖", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "忆昨炎正中不融，元帅仗钺临山东。", 
            "万方嗷嗷叫上帝，黄屋已照睢阳宫。", 
            "呜呼吾君天所立，岂料四载犹服戎。", 
            "禹巡会稽不到海，未省驾舶观民风。", 
            "定知谏诤有张猛，不可危急无高共。", 
            "自古美恶周必复，犬羊汝莫穷妖凶。", 
            "吉语四奏元气通，德音夜发春改容。", 
            "雷雨一日遍天下，父老感泣沾其胸。", 
            "臣少忧国今成翁，欲起荷戟伤疲癃。", 
            "小游太一未移次，大树将军莫振功。", 
            "刘琨祖逖未足雄，晏球一战腥臊空。", 
            "诸君努力光竹素，天子可使尘常蒙。", 
            "君不见夷门山头虎复龙，向来佳气元葱葱。"
        ], 
        "title": "雷行雨（须溪本题作雷雨行，四库本作雷雨）庚戌岁闻赦作", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "钟妖鸣吾旁，杨獠舞吾侧。", 
            "东西俱有碍，群盗何时息。", 
            "丈夫堂堂躯，坐受世褊迫。", 
            "仙人千仞岗，下视笑予厄。", 
            "谁能久郁郁，持斧破南壁。", 
            "窗开三尺明，空纳万里碧。", 
            "岩霏杂川霭，奇变供几席。", 
            "谁见老书生，轩中岸玄帻。", 
            "荡漾浮世里，超遥送兹夕。", 
            "倚楹发孤啸，呼月出荒泽。", 
            "天公亦粲然，林壑受珠璧。", 
            "会有鹤驾宾，经过来见客。"
        ], 
        "title": "开壁置窗命曰远轩 其一", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "清晓坐南轩，望山头屡侧。", 
            "居士亦岂痴，飞云方未息。", 
            "乐哉此远俗，乱世免怵迫。", 
            "那知百战祸，岂识三空厄。", 
            "闭门美享睡，开门瞻翠壁。", 
            "远客谢主人，分此一窗碧。", 
            "新晴鸟鸣檐，微暑风入席。", 
            "萧然此白首，岂更冒朝帻。", 
            "誓将老兹地，不复数晨夕。", 
            "但恨食无肉，臞仙出山泽。", 
            "蛰雷转空肠，吐句作圭璧。", 
            "一笑示邻家，向来无此客。"
        ], 
        "title": "开壁置窗命曰远轩 其二", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "我昨在衡山，伤心衢路侧。", 
            "岂知得此地，一坐数千息。", 
            "易安生痛定，过美出饥迫。", 
            "誓言如齐侯，常戒在莒厄。", 
            "要将万里身，独面九年壁。", 
            "如何不己奈，开窗玩霏碧。", 
            "招呼面前山，浮翠落衾席。", 
            "一笑等儿戏，都忘雪侵帻。", 
            "人生何不娱，今夕定何夕。", 
            "向来万顷胸，馀地吞七泽。", 
            "念此亦细事，未遽瑕生璧。", 
            "聊使山中人，永记山下客。"
        ], 
        "title": "开壁置窗命曰远轩 其三", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "我本山中人，尺一唤起趋埃尘。", 
            "君为边城守，作意邀山入窗牖。", 
            "朝来爽气如有期，送我凭轩一杯酒。", 
            "丈夫已忍猿鹤羞，欲去且复斯须留。", 
            "西峰木脱乱鬟拥，东岭烟破修眉浮。", 
            "主人爱客山更好，醉里一笑惊蛮州。", 
            "丁宁云雨莫作厄，明日青山当送客。"
        ], 
        "title": "遥碧轩作呈使君少隐时欲赴召", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "潇湘之流碧复碧，上有铁立千寻壁。", 
            "河朔功就人与能，湖南碑成江动色。", 
            "文章得意易为好，书杂矛剑天假力。", 
            "四百年来如创见，雷公雨师知此石。", 
            "小儒五载忧国泪，杖藜今日溪水侧。", 
            "欲搜奇句谢两公，风作浪涌空心恻。"
        ], 
        "title": "同范直愚单履游浯溪", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "去年中秋洞庭野，寒瑶万顷兼天泻。", 
            "岳阳楼上两幅巾，月入栏干影潇洒。", 
            "世间此影谁能孤，狂如我友人所无。", 
            "一梦经年无续处，道州还见倚楼图。"
        ], 
        "title": "己酉中秋之夕与任才仲醉于岳阳楼上明年十一月二十日南游过道（须溪本下有州字）谒姜光彦出才仲画轴则写是夕事也剪烛观之恍然一笑书八句以当画记", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "秦岩昧旧闻，胜会非复常。", 
            "异哉五里秘，发此一日狂。", 
            "篝灯破大阴，拄杖入仙乡。", 
            "散途杨梅实，承磴菡萏房。", 
            "石液白瑶堕，泉气青霓翔。", 
            "度危心欲动，逢衍兴未央。", 
            "眩人黝谷深，覆我翠极长。", 
            "降登穷田垄，开阖到鞠场。", 
            "龙遮侧岸路，猫护高廪藏。", 
            "力士倒履空，应真俨成行。", 
            "碾缺神所吝，帐空仙莫量。", 
            "水鸣泬寥内，柱立森罗傍。", 
            "语闻受远响，力极生微阳。", 
            "梦中出小窦，立处忽大荒。", 
            "尘缘信深重，仙事岂渺茫。", 
            "灵武唐业开，湘滨耀文章。", 
            "望夷秦政坏，岭底畏祸殃。", 
            "隐显非士意，安危存国纲。", 
            "且复置此事，更将适何方。", 
            "赋诗意未惬，吾欲栖僧廊。"
        ], 
        "title": "游秦岩", 
        "type": "古风", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "叠甓基犹在，排空阁已摧。", 
            "燕愁寻旧栋，蚁蠹傍新苔。", 
            "月色閒圆缺，风声自去来。", 
            "废兴何可问，劫火亦成灰。"
        ], 
        "title": "废阁", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "夜寂松风度，魂清客枕寒。", 
            "琴声传不尽，诗句写应难。", 
            "骤雨倾瑶砌，真珠落玉盘。", 
            "隐居如可访，吾欲跨翔鸾。"
        ], 
        "title": "松风", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "四月长汀郭，晴多暑气浓。", 
            "欲眠难藉草，选荫必依松。", 
            "绿水遥思濯，青云底处逢。", 
            "西岩残照尽，挥扇待疏钟。"
        ], 
        "title": "挥扇", 
        "type": "律诗", 
        "yun": "冬"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "一径松阴合，重门院落深。", 
            "客来听鹊喜，春过惜莺吟。", 
            "风月时经槛，尘埃不到襟。", 
            "黄庭看在手，白雪任盈簪。"
        ], 
        "title": "寓馆", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "婆娑松与枥，夹径碧濛濛。", 
            "未辨雪霜操，同沾雨露功。", 
            "低枝翻翠盖，垂叶密樊笼。", 
            "他日为梁柱，抡材合至公。"
        ], 
        "title": "松枥", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "岁旦辞江国，炎天客瘴乡。", 
            "浴陂群鸟白，含雾野梅黄。", 
            "恨别山随眼，消愁酒满觞。", 
            "残魂终易断，回首只茫茫。"
        ], 
        "title": "立夏", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "竞渡传风俗，旁观亦壮哉。", 
            "棹争飞鸟疾，标夺彩龙回。", 
            "江影浑翻锦，歌声远震雷。", 
            "轻生一饷乐，时序密相催。"
        ], 
        "title": "竞渡", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "腊月花开尽，中春不见花。", 
            "柳阴空拂地，草色漫平沙。", 
            "客路心常折，僧窗鬓自华。", 
            "故乡何处是，瘴海暗天涯。"
        ], 
        "title": "伤春二首 其一", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "春雨时时暗，春花眼未经。", 
            "生涯随过鸟，世态委浮萍。", 
            "瘴雾何由避，蛮歌不忍听。", 
            "谁家有醇酎，吾欲醉兼醒。"
        ], 
        "title": "伤春二首 其二", 
        "type": "律诗", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "雨涨西池水，微澜拍画桥。", 
            "不愁莲芡没，唯恐栋梁漂。", 
            "扶杖防危步，移床避晚潮。", 
            "何当风日爽，一舞看纤腰。"
        ], 
        "title": "西池", 
        "type": "律诗", 
        "yun": "萧"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "积潦连江海，舂撞说剑锋。", 
            "郡城千丈拆，民食五年凶。", 
            "雨脚悬麻直，云头泼墨浓。", 
            "忘机唯白鸟，不解避蛟龙。"
        ], 
        "title": "积潦", 
        "type": "律诗", 
        "yun": "冬"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "自笑姑溪客，还投瘴海边。", 
            "不才无进路，多病复残年。", 
            "欲种千竿竹，将求二顷田。", 
            "人生底事足，且爱酒涓涓。"
        ], 
        "title": "自笑", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "瘴乡仍久雨，生事念樵渔。", 
            "江海云归尽，乾坤日上初。", 
            "短垣张浣服，幽圃理残蔬。", 
            "佐国知无术，聊欣病体舒。"
        ], 
        "title": "喜晴", 
        "type": "律诗", 
        "yun": "鱼"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "危步欲何适，城头独杖藜。", 
            "水归沧海后，云散暮天时。", 
            "秋色长空淡，笳声迥野悲。", 
            "泥沙埋熟稻，一穗亦无遗。"
        ], 
        "title": "城上", 
        "type": "律诗", 
        "yun": null
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "野性惟怜酒，无聊遂独醒。", 
            "风尘双白鬓，天地一青萍。", 
            "鵩鸟宁须赋，离骚未是经。", 
            "回头付陈迹，终欲醉冥冥。"
        ], 
        "title": "独醒", 
        "type": "律诗", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "立法新三省，论材只数公。", 
            "簿书期会正，风俗见闻同。", 
            "边塞疮痍后，朝廷气概中。", 
            "不才思献赋，天路恐难通。"
        ], 
        "title": "邸报", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "宦情聊落甚，况在九溪边。", 
            "瘴雾易成雨，飓风偏覆船。", 
            "水残馀盗贼，村迥少人烟。", 
            "欲达中州信，迢迢路六千。"
        ], 
        "title": "宦情", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "骨相殊屯贱，无官只有阶。", 
            "半生萍梗过，两鬓雪霜排。", 
            "去国肠空断，求田心未谐。", 
            "新交莫相笑，中立一枝柴。"
        ], 
        "title": "自遣", 
        "type": "律诗", 
        "yun": "佳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "一庵丹荔下，更与画桥邻。", 
            "不许尘埃到，每期风月亲。", 
            "好音闻度鸟，斜影辨疏筠。", 
            "拂拭白藤榻，攲眠稳病身。"
        ], 
        "title": "西庵", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "雨过添幽事，褰裳步暖沙。", 
            "竹梢含净雾，藤刺罥轻槎。", 
            "鸂鶒双随浪，蜻蜓对觅花。", 
            "老夫诗思惬，颇觉日沉车。"
        ], 
        "title": "雨过", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "野寺盘山腹，高秋雨霁天。", 
            "拂檐云漫漫，穿竹水涓涓。", 
            "接食怜驯鸟，支筇慕老禅。", 
            "经年无客到，门巷叠青钱。"
        ], 
        "title": "野寺", 
        "type": "律诗", 
        "yun": "先"
    }, 
    {
        "author": "郭奕", 
        "era": "宋", 
        "subtype": null, 
        "text": [
            "张中孚，张中彦，江南塞北都行遍。", 
            "教我如何做列传。"
        ], 
        "title": "咏张中孚兄弟", 
        "type": "古风", 
        "yun": "霰"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "五年元日只流离，楚俗今年事事非。", 
            "后饮屠苏惊已老，长乘舴艋竟安归。", 
            "携家作客真无策，学道刳心却自违。", 
            "汀草岸花知节序，一身千恨独沾衣。"
        ], 
        "title": "元日", 
        "type": "律诗", 
        "yun": "微"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "作客经年乐有馀，邵阳歧路不崎岖。", 
            "山川好处攲纱帽，桃李香中度笋舆。", 
            "欲见旧交惊岁月，剩排幽话说艰虞。", 
            "人间书疏非吾事，一首新诗未可无。"
        ], 
        "title": "先寄邢子友", 
        "type": "律诗", 
        "yun": null
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "衡山县下春日雨，远映青山丝样斜。", 
            "容易江边欺客袂，分明沙际湿年华。", 
            "竹林路隔生新水，古渡船空集乱鸦。", 
            "未暇独忧巾一角，西溪当有续开花。"
        ], 
        "title": "立春日雨", 
        "type": "律诗", 
        "yun": "麻"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "当复入州宽作期，人间踏地有安危。", 
            "风流丘壑真吾事，筹策庙堂非所知。", 
            "白水春陂天澹澹，苍峰晴雪锦离离。", 
            "恰逢居士身轻日，正是山中多景时。"
        ], 
        "title": "山中", 
        "type": "律诗", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "尘隔斗牛三月馀，德音再与万方初。", 
            "又蒙天地宽今岁，且扫轩窗读我书。", 
            "自古安危关政事，随时忧喜到樵渔。", 
            "零陵并起扶颠手，九庙无归计莫疏。"
        ], 
        "title": "三月二十日闻德音寄李德升席大光新有召命皆寓永州", 
        "type": "律诗", 
        "yun": "鱼"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "斜阳步屧过东家，便置清樽不煮茶。", 
            "高柳光阴初罢絮，嫩凫毛羽欲成花。", 
            "群公天上分时栋，闲客江边管物华。", 
            "醉里吟诗空跌宕，借君素壁落栖鸦。"
        ], 
        "title": "题东家壁", 
        "type": "律诗", 
        "yun": "麻"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "庙堂无策可平戎，坐使甘泉照夕烽。", 
            "初怪上都闻战马，岂知穷海看飞龙。", 
            "孤臣霜发三千丈，每岁烟花一万重。", 
            "稍喜长沙向延阁，疲兵敢犯犬羊锋。"
        ], 
        "title": "伤春", 
        "type": "律诗", 
        "yun": "冬"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "百年如寄亦何为，散发清狂未足非。", 
            "南涧题诗风满面，东桥行药露沾衣。", 
            "松花照夏山无暑，桂树留人吾岂归。", 
            "藜杖不当轩盖用，稳扶居士莫相违。"
        ], 
        "title": "散发", 
        "type": "律诗", 
        "yun": "微"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "山客龙钟不解耕，开轩危坐看阴晴。", 
            "前江后岭通云气，万壑千林送雨声。", 
            "海压竹枝低复举，风吹山角晦还明。", 
            "不嫌屋漏无乾处，正要群龙洗甲兵。"
        ], 
        "title": "观雨", 
        "type": "律诗", 
        "yun": "庚"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "君王优诏起群公，也寘樵夫尺一中。", 
            "易著青衫随世事，难将白发犯秋风。", 
            "共谈太极非无意，能系苍生本不同。", 
            "却倚紫阳千丈岭，遥瞻黄鹄九霄东。"
        ], 
        "title": "寄德升大光", 
        "type": "律诗", 
        "yun": "东"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "平生不接里闾欢，岂料相逢虺蜮坛。", 
            "能赋君推三世事，倦游我弃七年官。", 
            "流传恶语知谁好，勾引新篇得细看。", 
            "六月山斋当暑令，风霜独发卷中寒。"
        ], 
        "title": "次韵谢邢九思", 
        "type": "律诗", 
        "yun": "寒"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "百年鼎鼎杂悲欢，老去初依六祖坛。", 
            "玄晏不堪长抱病，子真那复更为官。", 
            "山林未必容身得，颜面何宜与世看。", 
            "白帝高寻最奇事，共君盟了不应寒。"
        ], 
        "title": "次韵邢九思", 
        "type": "律诗", 
        "yun": "寒"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "甘泉坊里林影黑，吴氏舍前书榜鲜。", 
            "床座略容摩诘借，桂枝应待小山传。", 
            "兵横海内犹纷若，风到湖南还穆然。", 
            "勉效周生述孔业，赋诗吾独愧先贤。"
        ], 
        "title": "题甘泉书院（须溪本注：道州）", 
        "type": "律诗", 
        "yun": "先"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "年律将穷天地温，两州风气此横分。", 
            "已吟子美湖南句，更拟东坡岭外文。", 
            "隔水丛梅疑是雪，近人孤嶂欲生云。", 
            "不愁去路三千里，少住林间看夕曛。"
        ], 
        "title": "度岭一首", 
        "type": "律诗", 
        "yun": "文"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "别君不觉岁时荒，岂意相从魑魅乡。", 
            "箧里诗书总零落，天涯形貌各昂藏。", 
            "江南今岁无胡虏，岭表穷冬有雪霜。", 
            "傥可卜邻吾欲住，草茅为盖竹为梁。"
        ], 
        "title": "次韵谢吕居仁居仁时（三字原缺，据须溪本、四库本补）寓贺州", 
        "type": "律诗", 
        "yun": "阳"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "会稽尚隔三千里，临贺初盘一百滩。", 
            "殊俗问津言语异，长年为客路歧难。", 
            "背人山岭重重去，照鹢梅花树树残。", 
            "酌酒柁楼今日意，题诗船壁后来看。"
        ], 
        "title": "舟行遣兴（一作詹慥诗）", 
        "type": "律诗", 
        "yun": "寒"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "万里衣冠京国旧，一船风雨晋康城。", 
            "灯前颜面重相识，海内艰难各饱更。", 
            "天阔路长吾欲老，夜阑酒尽意还倾。", 
            "明朝古峡苍烟道，都送新愁入橹声。"
        ], 
        "title": "康州小舫与耿伯顺李德升席大光郑德象夜语以更长爱烛红为韵得更字", 
        "type": "律诗", 
        "yun": "庚"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "去程欲数莽难知，三日封州更作迟。", 
            "青嶂足稽天下士，锦囊今有峤南诗。", 
            "共登小阁春风里，回望中原夕霭时。", 
            "万本梅花为我寿，一杯相属未全痴。"
        ], 
        "title": "与大光同登封州小阁", 
        "type": "律诗", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "百尺阑干横海立，一生襟抱与山开。", 
            "岸边天影随潮入，楼上春容带雨来。", 
            "慷慨赋诗还自恨，徘徊舒啸却生哀。", 
            "灭胡猛士今安有，非复当年单父台。"
        ], 
        "title": "雨中再赋海山楼诗", 
        "type": "律诗", 
        "yun": "灰"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "过尽蛮荒兴复新，漳州画戟拥诗人。", 
            "十年去国九行旅，万里逢公一欠伸。", 
            "王粲登楼还感慨，纪瞻赴召欲逡巡。", 
            "绳床相对有今日，剩醉斋中软脚春。"
        ], 
        "title": "赠漳州守綦叔厚", 
        "type": "律诗", 
        "yun": "真"
    }, 
    {
        "author": "郭俨", 
        "era": "宋", 
        "subtype": "七言绝句", 
        "text": [
            "兰陵山下翠烟浮，溪水潺湲九曲流。", 
            "落尽江梅闻铁笛，烟波何处问垂钩。"
        ], 
        "title": "兰溪", 
        "type": "绝句", 
        "yun": "尤"
    }, 
    {
        "author": "郭茂倩", 
        "era": "宋", 
        "subtype": "七言绝句", 
        "text": [
            "石桥庵下少徘徊，雪暗松林拨不开。", 
            "坐久无人天向午，双乌飞上施生台。"
        ], 
        "title": "石桥", 
        "type": "绝句", 
        "yun": "灰"
    }, 
    {
        "author": "郭绍彭", 
        "era": "宋", 
        "subtype": "七言律诗", 
        "text": [
            "三君异代同清节，百口流芳共一祠。", 
            "岂但吴江誇美绩，要教今古慕英姿。", 
            "寒江钓雪堪供脍，夜月垂虹直可骑。", 
            "著脚岂容成默默，祇缘题好愧留诗。"
        ], 
        "title": "题三高祠", 
        "type": "律诗", 
        "yun": "支"
    }, 
    {
        "author": "郭秉哲", 
        "era": "宋", 
        "subtype": "五言绝句", 
        "text": [
            "萧萧风雨声，一夜入修竹。", 
            "中有遗世人，归云掩茅屋。"
        ], 
        "title": "题画", 
        "type": "绝句", 
        "yun": "屋"
    }, 
    {
        "author": "郭秉哲", 
        "era": "宋", 
        "subtype": "五言律诗", 
        "text": [
            "一叶惊初下，烦襟喜复清。", 
            "云边开岫色，风外送溪声。", 
            "菊引陶潜兴，莼牵张翰情。", 
            "迎眸秋色远，顿觉杖藜轻。"
        ], 
        "title": "秋日郊居", 
        "type": "律诗", 
        "yun": "庚"
    }, 
    {
        "author": "郭俨", 
        "era": "宋", 
        "subtype": "五言律诗", 
        "text": [
            "村巷阒无事，天明憩黑乡。", 
            "草生诗意足，花落梦魂香。", 
            "地迥秋供爽，雨馀风荐凉。", 
            "休令山鸟闹，吾欲傲羲皇。"
        ], 
        "title": "晓睡", 
        "type": "律诗", 
        "yun": "阳"
    }, 
    {
        "author": "郭奕", 
        "era": "宋", 
        "subtype": "七言绝句", 
        "text": [
            "大漫天是小漫天，小漫天是大漫天。", 
            "只因大小漫天后，遂使生灵入四川。"
        ], 
        "title": "题漫天坡 其一", 
        "type": "绝句", 
        "yun": "先"
    }, 
    {
        "author": "郭奕", 
        "era": "宋", 
        "subtype": "七言绝句", 
        "text": [
            "秦山未尽蜀山来，日照关门两扇开。", 
            "刺史莫嫌迎候远，相公新送陕西回。"
        ], 
        "title": "题漫天坡 其二", 
        "type": "绝句", 
        "yun": "灰"
    }, 
    {
        "author": "郭庭芝", 
        "era": "宋", 
        "subtype": "七言绝句", 
        "text": [
            "何来仙女散天花，剩得馀香伴佛牙。", 
            "留取高枝青汉上，秋风吹送到君家。"
        ], 
        "title": "佛牙寺看桂因赠许秀才", 
        "type": "绝句", 
        "yun": "麻"
    }, 
    {
        "author": "郭庭芝", 
        "era": "宋", 
        "subtype": "七言律诗", 
        "text": [
            "剑戟翩翩铁骑攒，前军飞渡润州湾。", 
            "烽连淮陆胡尘远，月照金山汉垒寒。", 
            "虎旅亦知平□易，龙庭不数靖边难。", 
            "来威显允歌方叔，愿附诗人唱凯还。"
        ], 
        "title": "送赵南仲出视江淮", 
        "type": "律诗", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "拜赐明时散吏名，头衔字字敌冰清。", 
            "读书有味聊忘老，赋禄无多亦代耕。", 
            "笠泽莼鲈秋向晚，缑山笙鹤月微明。", 
            "人间乐事今真得，莫恨摧颓白发生。"
        ], 
        "title": "散吏", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "天公似欲假馀龄，针石年来幸小停。", 
            "微火暖炉娱独夜，断云吐月缟中庭。", 
            "眼前乐事寒醅绿，身后虚名蠹简青。", 
            "赖有古人同此志，傍观不用叹伶仃。"
        ], 
        "title": "夜坐", 
        "type": "律诗", 
        "yun": "青"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "危磴盘纡上翠微，倚天楼观碧参差。", 
            "雨来海气先横骛，风恶松柯尽倒垂。", 
            "孤鹘归巢翅翎重，断鸿觅伴语声悲。", 
            "人间万事难禁老，醉抚阑干欲暮时。"
        ], 
        "title": "卧龙", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "江村十日喜霜晴，草死泥乾拄杖轻。", 
            "沟港浅来无鹭下，郊原暖处有牛耕。", 
            "奔驰久厌儿童戏，沦落偏知世俗情。", 
            "欲向书窗了残课，归来犹占夕阳明。"
        ], 
        "title": "野步晚归", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "信步闲行遍四邻，拥篱老稚看纶巾。", 
            "人随世换朋侪少，志与年衰感慨频。", 
            "梅送冷香横雪岸，雁翻孤影下烟津。", 
            "丰年何地酬君赐，剩向旗亭作醉人。"
        ], 
        "title": "并山东南闲步至野人吴氏居乃归", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "壮岁羁游半九州，即今憔悴老菟裘。", 
            "狂心那复缴鸿鹄，世事已如风马牛。", 
            "雪作未成增惨澹，叶飞欲尽更飕飗。", 
            "聊将袖里平戎事，判断千岩万壑秋。"
        ], 
        "title": "连日有雪意戏书", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "忆过西州乐饮时，百车载酒万花围。", 
            "只言身外皆馀事，岂信人间有骇机。", 
            "雪鬓巳成新梦境，缁尘空化旧征衣。", 
            "早知一笑难如此，剩判年光醉不归。"
        ], 
        "title": "两蜀故人寄余阆中左绵题名石刻来皆二十馀年矣怅然有感", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "岁晚霜风正怒号，荒村败屋拥藜蒿。", 
            "穷犹可勉圣贤事，老岂遽忘铅椠劳。", 
            "从宦虽如棋已决，治经窃比茧初缫。", 
            "闭门养气渊源在，未敢摧伤学楚骚。"
        ], 
        "title": "岁晚", 
        "type": "律诗", 
        "yun": "豪"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "梦断灯残闻雁声，揽衣起坐待天明。", 
            "街头浊酒不堪醉，窗外疏梅空复情。", 
            "人欲见挤真砭石，身宁轻用作投琼。", 
            "南湖可引春畴美，只合躬耕毕此生。"
        ], 
        "title": "梦断", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "低垣矮屋俯江流，浑舍相娱到白头。", 
            "累世不知名宦乐，百年那识别离愁。", 
            "饭馀常贮新陈谷，农隙闲眠子母牛。", 
            "闻道少年俱孝谨，未应家法愧恬侯。"
        ], 
        "title": "农家", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "龌龊常谈笑老生，丈夫失意合躬耕。", 
            "天涯怀友月千里，灯下读书鸡一鸣。", 
            "事去大床空独卧，时来竖子或成名。", 
            "春芜何限英雄骨，白发萧萧未用惊。"
        ], 
        "title": "冬夜读书忽闻鸡唱", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "箪瓢虚道不堪忧，闭户方从造物游。", 
            "安乐本因无事得，功名常忌有心求。", 
            "洗除仇怨忘蛮触，收敛光芒静斗牛。", 
            "儿报床头春瓮熟，人间万事转悠悠。"
        ], 
        "title": "闭户", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "折柳湖南别尚新，书来已见柳摇春。", 
            "故情有此胶投漆，薄俗从渠越视秦。", 
            "长剑拄颐那复梦，短衣掩胫未全贫。", 
            "有诗亦欲频持寄，肠断西江六六鳞。"
        ], 
        "title": "得林正父察院书问信（残宋本目录作讯）甚勤以长句寄谢", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "此心何敢慕轻肥，尚愧无功饱蕨薇。", 
            "浦面鸟冲残霭去，柳阴人荷一锄归。", 
            "病嗟短发纷纷白，老觉初心种种非。", 
            "百步空庭著明月，黄昏手自掩荆扉。"
        ], 
        "title": "晚饭罢小立门外有作", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "困睫濛濛渴煮茶，系船来叩野人家。", 
            "风翻翠浪千畦麦，水漾红云一坞花。", 
            "健犊破荒耕荦确，幽禽除蠹啄槎牙。", 
            "寻春非复衰翁事，且伴儿童一笑哗。"
        ], 
        "title": "舟过季家山小泊", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "白石青莎一径斜，断无人迹到山家。", 
            "梁间归燕避微雨，池面游鱼争落花。", 
            "雪鬓但增新感慨，金鞭那复旧豪华。", 
            "明窗睡起浑无事，篝火风炉自试茶。"
        ], 
        "title": "山家", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "落魄江湖七十翁，欲持一笑与谁同。", 
            "萧萧雪鬓难藏老，寂寂蓬门可讳穷。", 
            "好句尚来攲枕处，壮心时在倚楼中。", 
            "无涯毁誉何劳诘，骨朽人间论自公。"
        ], 
        "title": "落魄", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "芳树参差叶已成，园林随处听莺声。", 
            "游人正乐还兴叹，造物无心却有情。", 
            "糁径落红犹可藉，涨溪分绿已堪耕。", 
            "兰亭禹庙年年好，剩伴乡邻醉太平。"
        ], 
        "title": "春晴出游", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "举世何人念此翁，敢期相问寂寥中。", 
            "回思旧社惊年往，细读来书恨纸穷。", 
            "我用荷锄为事业，君将高枕示神通。", 
            "叮宁一语宜深听，信笔题诗勿太工。"
        ], 
        "title": "和张功父见寄二首 其一", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "佐命貂蝉再世孙，手锄瓜垄傍青门。", 
            "超腾已得丹换骨，恋著肯求香返魂。", 
            "正复悲秋如骑省，可令病渴似文园。", 
            "庭前柏树西来意，握手何时得共论。"
        ], 
        "title": "和张功父见寄二首 其二", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "谷雨初过换夹衣，园林零落到蔷薇。", 
            "鸣鸠日暖遥相应，雏燕风柔渐独飞。", 
            "台省多才吾辈拙，江湖久客暮年归。", 
            "云门蹋月方清绝，且倚溪桥看夕霏。"
        ], 
        "title": "入云门小憩五云桥", 
        "type": "律诗", 
        "yun": "微"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "姑孰望东城，长江八十里。", 
            "思君半夜泛渔舟，明月随人渡寒水。", 
            "江南美酒君家无，携来相就倾一壶。", 
            "澄江如冰月如玉，拂拂清风生碧芦。", 
            "功名无成安足嗟，但令方寸无疵瑕。", 
            "炼丹辟谷亦琐琐，万物何处非生涯。", 
            "君不见鸿沟欲将天下裂，失道阴陵遽身灭。", 
            "玉帐周遭皆楚歌，金甲缤纷摧汉钺。", 
            "重瞳却传绘塑手，瓦鼓巫歌荐神酒。", 
            "庙前老木藏训狐，豪气英风亦何有。", 
            "沈吟往事君勿悲，我曹幸遇尧舜时。", 
            "田中谷稔牛羊肥，高会难逢易别离，今宵不醉欲安之。"
        ], 
        "title": "姑熟乘月泛渔艇至东城访耿天骘", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "男儿无成羁薄禄，日月相推犹转毂。", 
            "谁向生前悟此生，西山山人挂冠速。", 
            "买田筑室临西山，时来石上横琴弹。", 
            "千古万古治乱事，一曲两曲顿挫松风寒。", 
            "门前禾熟酝美酒，故人车马留盘桓。", 
            "荣亦不足贵，辱亦不我干。", 
            "但愿青山绿水两不变，醉醒自得穷观玩。", 
            "名落人间非所欲，闭门且喜辞忧患。", 
            "君不见李太白，朝为酒家仙，暮作金銮客。", 
            "醉里题诗宫妾扶，自谓遇君今古无。", 
            "一朝谗言入君耳，夜郎远谪吟魂孤。", 
            "到死空言竟何补，何如道行及妻子。", 
            "西山人，孰可比。", 
            "晴空矫矫孤云飞，欲往攀援无路歧。"
        ], 
        "title": "西山谣寄潘延之先生", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "弹剑思经纶，悲歌负阳春。", 
            "逢时不自结明主，空文亦是寻常人。", 
            "君不见太公辞渭水，谢安起东山。", 
            "日月再开天地正，龙虎感会风云闲。", 
            "又不见屈原泽畔吟离骚，渔翁大笑弗餔糟。", 
            "可行则行止则止，胡为憔悴言空劳。", 
            "夫君之名振朝野，道行谏听逢时者。", 
            "南州岂足舒君才，天门夜诏星车回。", 
            "紫皇之真人，造化无嫌猜。", 
            "往将和气辅舒惨，不令地下万物同寒灰。", 
            "功成收身綵云里，坐酌千觞浮玉蕊。", 
            "麻姑王母相经过，醉来共泛瑶池水。", 
            "乐亦不可尽，名亦不可穷。", 
            "愿学李贺逢韩公，他日不羞蛇作龙。"
        ], 
        "title": "上赵司谏（悦道）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我爱张御史，酒船打拍浮。", 
            "欲邀天下贤，尽向酒中愚。", 
            "世人虽饮酒，只知酒味不知酒意胡为乎。", 
            "又闻夜归东海头，抚掌唤月当金壶。", 
            "须臾虾蟆蚀月黑，公起磨刀代天诛。", 
            "虾蟆吐月入地走，玉兔还家，桂树不枯。", 
            "公方醉卧，嫦娥惊呼。", 
            "且语东方苍青龙，迟迟推出赫日车。", 
            "自然月光不灭，公饮不彻，是时应笑高阳徒。"
        ], 
        "title": "赠张御史（公遗）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "贤材间出万人杰，行脱麻衣趋紫阙。", 
            "三朝出入持使权，凛凛声名洒冰雪。", 
            "往年作镇来金陵，天子临轩宣老成。", 
            "问公书画几万卷，品秩入奏编瑶琼。", 
            "延阁往往未尝有，诏札奖与光华生。", 
            "佥言公归坐廊庙，易节暂刺玄晖城。", 
            "恳请仙宫遽知止，车盖翩翩还故里。", 
            "粉娥执乐四时春，窈窕芙蓉新出水。", 
            "嘈嘈弦管鸾凤鸣，玉卮献酒公解酲。", 
            "人生快意似公少，家园乃是真蓬瀛。", 
            "数峰飞来云雾湿，琪树玲珑晓寒入。", 
            "绿池水照百花明，芳亭小榭佳宾集。", 
            "有时自赋归来篇，幅巾藜杖诗中仙。", 
            "秦晋诸子因避世，种柳栽桃安足怜。", 
            "顾我登门二十载，贵势能忘竟相待。", 
            "数奇自笑无所成，亦欲浮舟往沧海。", 
            "沧海云涛人不争，忘机可以超神凝。", 
            "比公进退殊未足，若问逍遥无鴳鹏。"
        ], 
        "title": "赠提宫谏议沈公（立之）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "江潮夜涨北风恶，双橹喜逢溪岸泊。", 
            "桂阳史君贤故人，借问慇勤吏来数。", 
            "浮桥倾危暗难渡，静枕不眠听晓角。", 
            "平明自笑仆乘无，破帽赤髯行踸踔。", 
            "袖持漫刺前起居，屡叹穷愁手频握。", 
            "婴儿连死瘦妻卧，病骨尚遭谗喙喙。", 
            "壮志消尽同寒灰，生事无涯委藜藿。", 
            "男儿有命何足论，斗酒贳衣评旧学。", 
            "爱君新篇溢千楮，突兀寒宵见南岳。", 
            "龙蛇千丈老松杉，霹雳一声挥电雹。", 
            "岂宜偃蹇处郎曹，固合透迤步台阁。", 
            "天子聪明继尧舜，庙堂论道皆伊霍。", 
            "拔茅连茹收时才，尺寸高卑应不错。", 
            "君驰亨路鹗横秋，我困污泥龟缩壳。"
        ], 
        "title": "赠孙郎中（景修）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "宣城之人张待举，高才未得见明主。", 
            "强将樽酒娱天真，犹得狂名落寰宇。", 
            "陶陶复陶陶，意气蛟龙豪。", 
            "沧溟岂是远，银汉不为高。", 
            "路逢郭子陵阳津，平生未识如故人。", 
            "相欢握手辄大笑，共访瑶池寻玉真。", 
            "天门夜叉识虑恶，为我无钱谨关钥。", 
            "兴阑却驾彩云归，别入红窗共君酌。", 
            "醉来兀兀乘扁舟，长溪水碧芙蓉秋。", 
            "愿逢万丈龙须席，卷取月明归玉楼。"
        ], 
        "title": "赠张参军（待举）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "昔谒公家贤侍郎，一见许我能篇章。", 
            "俸粳兵酒屡持送，时时解榻令登堂。", 
            "今喜清风传令子，回首亨衢脱双屣。", 
            "北堂归养太夫人，水陆珍羞称甘旨。", 
            "深沈大第蟠蛇鳞，儿孙蓝绶何诜诜。", 
            "有时宴喜列宾客，洞房粉黛桃花春。", 
            "玉指纤纤拂弦索，轻云凝碧罗衣薄。", 
            "主人快意妾争妍，松上女萝知有托。", 
            "君不见景太傅，杀身本为功名误。", 
            "又不见张舍人，朝为近侍夕为民。", 
            "古来宠辱亦如此，安用浮云缠此身。", 
            "爱君进退真得所，不负青春领歌舞。", 
            "我方两鬓扑黄尘，梦寐江南思旧土。", 
            "别君去，将拂衣，扁舟若渡历阳月，愿听新歌酩酊归。"
        ], 
        "title": "赠彭明微判官", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "懒散翁，何怪奇。", 
            "形容磊落似元亮，情性孤高如伯夷。", 
            "灵台莹彻轩辕镜，妍丑默辨毫与釐。", 
            "生涯只寄一壶酒，万事掉头予弗知。", 
            "或乘烂醉说儒佛，风云座上腾蛟螭。", 
            "显晦自任不可测，头角变化将有时。", 
            "惊人一鸣，冲天一飞。", 
            "岂能龊龊事小隐，尧舜君臣方有为。", 
            "懒散勿懒散，石渠金马须翁来。"
        ], 
        "title": "赠陈懒散", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "李居士，存心最慕韩伯休。", 
            "州城卖药不二价，世人求我我何求。", 
            "颜如渥丹眼如漆，和气酣酣吐朝日。", 
            "偶来握手为一言，照尽五脏平生疾。", 
            "箧中自取三粒丹，瘦骨坐使春阳还。", 
            "便当投印弃冠带，与君海上巢名山。", 
            "深锄茯苓酿酒，极饮形骸可长久。", 
            "乘槎鼓枻入云涛，醉放一丝携六鳌。"
        ], 
        "title": "赠舒州李居士（惟熙）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "李白昔游宣城时，谁为太守贤相宜。", 
            "掣铃交通唤六博，壮哉意气凌虹霓。", 
            "北望楼高气象古，遗风馀思犹依依。", 
            "我来正值青春半，杂花烂笑禽争飞。", 
            "轻烟缭绕淡白日，细风荡漾吹游丝。", 
            "高楼帘卷邻袖出，百尺栏干横酒旗。", 
            "银鞍白马不知数，龙筝凤管相追随。", 
            "杜陵远孙驾别乘，恩威得所名声驰。", 
            "华堂重搆唤宾客，风前共倒黄金卮。", 
            "我为下客最疏放，辱君许可能文词。", 
            "死生夤缘释氏说，但觉时换名姓非。", 
            "寄言太守勿感戚，共对佳人花下迷。", 
            "莫教流水落花去，空闻暮雨哀猿啼。"
        ], 
        "title": "谢杜倅职方兼简汤史君", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "秋风吹霜入松柏，虚谷声遥寒刺刺。", 
            "月华正高星宿稀，独鹤不鸣觜插翼。", 
            "是时夫子为我吟，逸调雄才世无敌。", 
            "十年学诗自谓豪，一日逢君有惭色。", 
            "恍疑醉梦太帝家，宝藏珠楼不知极。", 
            "蟠桃结实九重春，金银琅玕万林直。", 
            "须臾收拾到平淡，雨洗高峰增老碧。", 
            "又如摩诘画思精，一幅霜绡数拳石。", 
            "鬼神怪变露形状，天地英华发胸臆。", 
            "我家江南谢朓山，山深流水长潺潺。", 
            "猕猴摘果趁不去，白云常在衣裳间。", 
            "断无车马送尘土，独与猿鸟期追攀。", 
            "一杯有酌醉复醉，万虑不到閒中閒。", 
            "欲邀君去咏此景，愿窥巨笔追扬班。", 
            "其馀功业未足数，天马安得趋尘寰。"
        ], 
        "title": "谢刘察推（萃老丞相）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我闻武夷山，乃是神仙府。", 
            "灵丹插峭壁，异骨留深坞。", 
            "有时风高月色静，天乐琤淙散天宇。", 
            "飘飘秀气钟为人，往往声名迈前古。", 
            "练君头角杰然奇，少年折桂登云梯。", 
            "陆机才华恨羞涩，相如词调惭支离。", 
            "青衫一命东城尉，能使斯民歌恺悌。", 
            "鸾凤肯与鸡鹜争，万里云霄终自致。", 
            "东城烟水秋茫茫，览古高吟应断肠。", 
            "白蛇血溅赤龙剑，八千子弟同时亡。", 
            "而今战处无青草，庙门斜掩狐狸老。", 
            "群巫请雨摇镮刀，滴沥椒浆荐蘋藻。", 
            "力拔山兮安在哉，丹青壁画空尘埃。", 
            "因君吟想不能已，孤雁一声山月颓。"
        ], 
        "title": "谢东城练尉", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "瘦马徐行三百里，扑扑黄尘眼双眯。", 
            "手携簿法趋使台，惟恐瑕玼烦摘指。", 
            "蓝衫戚戚走廊庑，与坐抚循颜色喜。", 
            "琅琅先诵荆州吟，醉来捉住鲸鱼尾。", 
            "如今无复气凌云，垂首低徊逐泥滓。", 
            "须臾又忘按察尊，罗列壶觞瞰池水。", 
            "圆荷翻风碧玉软，幽鹭得鱼团雪起。", 
            "正当烦暑浩如秋，更听高谈清入髓。", 
            "君臣会合前世无，朝廷万事图新美。", 
            "甲花照日御营寒，胡命悬丝朔风里。", 
            "自嗟虽老力未衰，命未遇知甘摈死。", 
            "南山射虎竟残年，不得封侯亦徒尔。", 
            "感君欲引西江波，涸辙行将脱蝼蚁。", 
            "功名成就须报恩，莫道江南无壮士。"
        ], 
        "title": "谢淮西吴提举（子中）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "君不见古人悲歌愁杀人，一片花飞减却春。", 
            "径须沽取就花饮，暂时烂醉陶天真。", 
            "借令黄金大于斗，岂买人间百年寿。", 
            "但愿青春永不归，更得沧溟化浓酒。", 
            "朝酌弗乾，暮倾弗竭。", 
            "东向浮桑采日枝，西入瑶池浴明月。", 
            "枯桐三尺安足弹，重华去矣薰风寒。", 
            "夷齐耻食首阳粟，屈子徒佩潇湘兰。", 
            "噫吁嚱哉贤与愚，同归一死胡为乎。", 
            "共君极饮且烂醉，指点世路皆虚无。", 
            "许损之，尔为我满斟，我为尔高吟。", 
            "相逢莫恨晚，结交贵知心。", 
            "坐看南山一片雾，忽成千里万里之春阴。"
        ], 
        "title": "仲春樱桃下同许损之小饮因以赠之", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "去年来时春未归，枯林叉枒露老枝。", 
            "今日重来春已去，秀叶茂密藏黄鹂。", 
            "山家景物新换故，世事尘埃朝复暮。", 
            "白头迤逦谢轮蹄，青冢绵联老狐兔。", 
            "令人归兴如浮云，早向江山乐贱贫。", 
            "不须访道赤松子，但爱鲈鱼并紫莼。"
        ], 
        "title": "再游花山", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "环峰雨过烟岚披，君醉兀兀骑驴归。", 
            "明朝大字送满箧，乃是醉扫琅琊诗。", 
            "阳冰篆笔昔未有，铁索礧碨缠蛟螭。", 
            "禹称八咏不足数，永叔烂浸镌瑶碑。", 
            "山光水润洗出大古色，更后敢作知为谁。", 
            "爱君胆大少且锐，搀剔缺漏笔补之。", 
            "飘然一别今七载，取读往往生光辉。", 
            "宁知流落尚为尉，潇湘邂逅令人嚱。", 
            "又致新章溢编楮，遣仆买酒烹黄鸡。", 
            "伊予齿发更衰落，固异往昔相逢时。", 
            "举杯未尽辄醉倒，跟吻虽强难扶持。", 
            "人生老去百无益，谈新忆故惟伤悲。", 
            "劝君休吟亦勿饮，橛株拘坐真忘机。", 
            "死生终始了为一，清风为我炎天吹。"
        ], 
        "title": "酬蔡尉秘校", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "秋水浸天无表里，间帆已过三千里。", 
            "鹦鹉洲前逢故人，往事新愁还可纪。", 
            "祖朝熙熙民物好，长忆联车游五老。", 
            "鸟啼花舞送春归，倏忽官书满三考。", 
            "从兹南北趋尘劳，往往遭嗤儿女曹。", 
            "斗筲之禄未能弃，回首空羡严陵高。", 
            "相逢彼此惊迟暮，笔下琳琅写心素。", 
            "荷花十顷绕君家，岂是荒榛碍归路。", 
            "悲歌不觉青衫湿，酒杯未满愁先入。", 
            "闻说明朝趋玉京，直节如今恐难立。"
        ], 
        "title": "酬李从道太博", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "庙门斜开压江浦，红裳小巫未击鼓。", 
            "太守焚香令致词，愿驾苍龙作霖雨。", 
            "三神鼎峙名谓何，子胥范蠡马伏波。", 
            "图经莫载碑字灭，忠魂血食应不讹。", 
            "朝廷日夜传新令，辅弼贤良元首圣。", 
            "阴阳调燮神相之，忍使斯民饥以病。"
        ], 
        "title": "公择鄂守学士三堂请雨", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "碧云暮合庐山头，夜蛩声撼乡园愁。", 
            "忽然一见旧游客，贳酒不惜千金裘。", 
            "高谈稍听吐胸臆，歘如野烧光难收。", 
            "虎豹哀嗥走不彻，猎网四面谁能搜。", 
            "嗟予慄慄畏事者，兀坐视予劳双眸。", 
            "主人欣欢亟扫室，雁榻旋列横霜秋。", 
            "两溪倒碧泻明月，松窗左右风飗飗。", 
            "长篇赠我不可和，和声酸涩令人羞。"
        ], 
        "title": "酬魏炎秀才", 
        "type": "古风", 
        "yun": "尤"
    }, 
    {
        "author": "郭思", 
        "era": "宋", 
        "subtype": "七言绝句", 
        "text": [
            "斲石为梁铁作枢，武侯于此济师徒。", 
            "鞭山怒气金鳌伏，架壑宏模玉蝀摅。"
        ], 
        "title": "剑门", 
        "type": "绝句", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "沟水回环莲子多，小桥时有野禽过。", 
            "移船更近东陂去，冉冉黄尘奈我何。"
        ], 
        "title": "次韵和上荆公", 
        "type": "绝句", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "原武城西看杏花，纷纷红雪委黄沙。", 
            "何如姑熟溪头见，照水蒙烟小谢家。"
        ], 
        "title": "原武按堤（杂诗六首） 其二", 
        "type": "绝句", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "黄尘蔽日晚风高，两目昏花客思劳。", 
            "却忆江南渔父乐，河鲀入网采蒌蒿。"
        ], 
        "title": "原武按堤（杂诗六首） 其三", 
        "type": "绝句", 
        "yun": "豪"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "圣贤君相继虞唐，问罪戎夷复故疆。", 
            "不得一军提将印，漫来淤地阅堤防。"
        ], 
        "title": "原武按堤（杂诗六首） 其四", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "白驹驰隙鬓毛斑，簿领纷纷世愈难。", 
            "安得一军提将印，横行西域斩楼兰。"
        ], 
        "title": "原武按堤（杂诗六首） 其五", 
        "type": "绝句", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "刑场讫事欲分携，犹有残花恋故枝。", 
            "更绕庭阴行数匝，九人重到定难期。"
        ], 
        "title": "书景德寺刑法试官题名后", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "莆田乾荔老杨妃，谁在开元得见之。", 
            "却忆沉香亭北畔，轻红曾照赭黄衣。"
        ], 
        "title": "君仪惠莆田陈紫荔乾即蔡君谟谓之老杨妃者二首 其一", 
        "type": "绝句", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "红绡皮皱核丁香，日曝风凝玉露浆。", 
            "不向海边为逐客，长安无此荔枝尝。"
        ], 
        "title": "君仪惠莆田陈紫荔乾即蔡君谟谓之老杨妃者二首 其二", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "禅定安详元契佛，年华八十尚能诗。", 
            "何人断臂来求法，庭柏萧萧度岁时。"
        ], 
        "title": "崇因老禅诠公携诗见访", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "清风吹坐冷萧萧，更有南溪透海潮。", 
            "白酒一樽须酩酊，荔枝红映碧芽蕉。"
        ], 
        "title": "安止同登王园葆光阁二首 其一", 
        "type": "绝句", 
        "yun": "萧"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "海潮溪鹭绝纤尘，酒浪灯花自在春。", 
            "醒眼莫嫌长醉客，回头俱是幻泡身。"
        ], 
        "title": "安止同登王园葆光阁二首 其二", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "门无车马绿生苔，今日轩窗为我开。", 
            "邂逅同为方外客，得携筇杖等閒来。"
        ], 
        "title": "访林居士", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "鬓发鬖鬖一幅巾，可将身世等浮云。", 
            "人间祸患无如我，物外逍遥只有君。"
        ], 
        "title": "和安止登山", 
        "type": "绝句", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "家风清白世相传，自小能吟晚好禅。", 
            "潇洒一轩无长物，荔枝茶品写遗篇。"
        ], 
        "title": "白莲日师北轩", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "云本无心师亦閒，閒身聊卧白云间。", 
            "白云不灭身长在，时往香台请供还。"
        ], 
        "title": "齐公长老卧云轩二首 其一", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "安详禅定悟尘劳，放去收来没一毫。", 
            "门掩白云聊昼卧，世间言说付儿曹。"
        ], 
        "title": "齐公长老卧云轩二首 其二", 
        "type": "绝句", 
        "yun": "豪"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "百年光景逐飞萤，会脱尘劳只有僧。", 
            "一饭聊为清净乐，福田求报我何能。"
        ], 
        "title": "秀公见喜饭僧二首 其一", 
        "type": "绝句", 
        "yun": "蒸"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "审观六入本来空，觉海迷波理亦同。", 
            "满钵香粳聊共饱，此缘不落有为中。"
        ], 
        "title": "秀公见喜饭僧二首 其二", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "深深楼殿妙峰攒，竹露松风夏亦寒。", 
            "莫道西湖近乾浅，此中曾有老龙蟠。"
        ], 
        "title": "国清院", 
        "type": "绝句", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "患难相亲似子稀，倏然分手重伤悲。", 
            "官闲肯忆西湖上，淡月寒梅只自知。"
        ], 
        "title": "送李伯华", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "邂逅相逢瘴海头，白云黄菊漫迟留。", 
            "他年江浙能寻我，多在芦花拟钓舟。"
        ], 
        "title": "送吴山人二首 其一", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "生死波中止一沤，离家失子已忘忧。", 
            "只思北苑春芽熟，安得骑鲸逐俊游。"
        ], 
        "title": "送吴山人二首 其二", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "群山高下漫湖漘，暝霭朝霞物物新。", 
            "驿道更穿东北去，青铜影里看行人。"
        ], 
        "title": "阮师旦希圣彻垣开轩而东湖仙亭射的诸山如在掌上予为之名曰新轩盖取景物变态新新无穷之义赋十绝句 其一", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "东湖水似鉴湖明，红白荷花自在生。", 
            "只有香风吹客座，更无烦暑到檐楹。"
        ], 
        "title": "阮师旦希圣彻垣开轩而东湖仙亭射的诸山如在掌上予为之名曰新轩盖取景物变态新新无穷之义赋十绝句 其二", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "轩窗得地向湖开，要客登临共一杯。", 
            "白鸟探鱼长不去，清风吹水等閒来。"
        ], 
        "title": "阮师旦希圣彻垣开轩而东湖仙亭射的诸山如在掌上予为之名曰新轩盖取景物变态新新无穷之义赋十绝句 其三", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一轩正在碧湖傍，莲子枯时荇菜香。", 
            "最爱夜深鸥鹭散，钓船明月似潇湘。"
        ], 
        "title": "阮师旦希圣彻垣开轩而东湖仙亭射的诸山如在掌上予为之名曰新轩盖取景物变态新新无穷之义赋十绝句 其四", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "湖外青山案几横，卷帘幽坐少逢迎。", 
            "一钩香饵看鱼上，万顷金波待月生。"
        ], 
        "title": "阮师旦希圣彻垣开轩而东湖仙亭射的诸山如在掌上予为之名曰新轩盖取景物变态新新无穷之义赋十绝句 其五", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一湖绿水当窗净，百里青山卷箔开。", 
            "只恐夕阳催客去，不嫌幽鸟趁人来。"
        ], 
        "title": "阮师旦希圣彻垣开轩而东湖仙亭射的诸山如在掌上予为之名曰新轩盖取景物变态新新无穷之义赋十绝句 其六", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一炷沈烟一案书，怜君重葺紫霞居。", 
            "溪山朝暮能新美，世虑尘缘并扫除。"
        ], 
        "title": "阮师旦希圣彻垣开轩而东湖仙亭射的诸山如在掌上予为之名曰新轩盖取景物变态新新无穷之义赋十绝句 其七", 
        "type": "绝句", 
        "yun": "鱼"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "锄去蒿莱地势平，开轩潇洒瞰东城。", 
            "湖山变尽朝昏景，只欠青猿一两声。"
        ], 
        "title": "阮师旦希圣彻垣开轩而东湖仙亭射的诸山如在掌上予为之名曰新轩盖取景物变态新新无穷之义赋十绝句 其八", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "谁知城郭有山林，选胜营居遣壮心。", 
            "一片远烟添暮色，数声归鸟变春音。"
        ], 
        "title": "阮师旦希圣彻垣开轩而东湖仙亭射的诸山如在掌上予为之名曰新轩盖取景物变态新新无穷之义赋十绝句 其九", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "仙庭射的斗崔嵬，紫翠飘飘落酒杯。", 
            "更待春阴须一往，要看雷雨过湖来。"
        ], 
        "title": "阮师旦希圣彻垣开轩而东湖仙亭射的诸山如在掌上予为之名曰新轩盖取景物变态新新无穷之义赋十绝句 其十", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "寻春行过古城东，春气先从海角通。", 
            "池草怯霜拳嫩绿，山桃迎日展新红。"
        ], 
        "title": "次韵安止春词十首 其一", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "池塘新水碧泱泱，杨柳牵风绿线长。", 
            "已信形骸随野马，不思功业到岩廊。"
        ], 
        "title": "次韵安止春词十首 其二", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一听春声只自悲，山山相应鹧鸪啼。", 
            "却寻花岛看花处，水上红云数片低。"
        ], 
        "title": "次韵安止春词十首 其三", 
        "type": "绝句", 
        "yun": "齐"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一杯浊酒览春光，人世纷纷任短长。", 
            "细草自匀新岁绿，落梅犹散去年香。"
        ], 
        "title": "次韵安止春词十首 其四", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "云影暮时莺语低，花枝深处蝶魂迷。", 
            "青楼不远要佳客，锦缆牵船更向西。"
        ], 
        "title": "次韵安止春词十首 其五", 
        "type": "绝句", 
        "yun": "齐"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "草色葱苍遍冢丘，花枝红白倚城头。", 
            "凭谁唤取王摩诘，画出伤春一段愁。"
        ], 
        "title": "次韵安止春词十首 其六", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "茸茸绿芷香先吐，点点绯桃萼半敷。", 
            "却忆江南江水满，一条晴练接天铺。"
        ], 
        "title": "次韵安止春词十首 其七", 
        "type": "绝句", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "数行徙倚迎风柳，几树参差照水花。", 
            "最惜去年梁上燕，会随春色到贫家。"
        ], 
        "title": "次韵安止春词十首 其八", 
        "type": "绝句", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "青春又送一年来，不道春霜两鬓催。", 
            "春浅春深春自老，且将怀抱向春开。"
        ], 
        "title": "次韵安止春词十首 其九", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "花开游女斗明妆，马上谁怜白首郎。", 
            "社叟从今歌击壤，诗人不用叹繁霜。"
        ], 
        "title": "次韵安止春词十首 其十", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "关关禽语弄轻风，决决田流上下通。", 
            "行过小桥穿竹坞，山花时见一枝红。"
        ], 
        "title": "又和 其一", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "无数幽花覆水香，一条轻素引烟长。", 
            "客情春恨都谙尽，把笔题诗独绕廊。"
        ], 
        "title": "又和 其二", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "新莺求友出林飞，谷谷催耕着处啼。", 
            "野渡无人芳草碧，前山欲雨暮云低。"
        ], 
        "title": "又和 其三", 
        "type": "绝句", 
        "yun": "齐"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "斜日会扶岚气暖，好风能送笛声长。", 
            "倦投芳草人人醉，流出残花涧涧香。"
        ], 
        "title": "又和 其四", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "花枝自倚青春笑，客恨须凭浊酒迷。", 
            "望断夕阳无问处，只今应照故园西。"
        ], 
        "title": "又和 其五", 
        "type": "绝句", 
        "yun": "齐"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "春事须臾不可留，花枝争上少年头。", 
            "欲乘舴艋凌波去，何处佳人似莫愁。"
        ], 
        "title": "又和 其六", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "花笑莺啼酒可沽，山光水影淡烟敷。", 
            "垂杨欲碍春归路，更放轻绵匝地铺。"
        ], 
        "title": "又和 其七", 
        "type": "绝句", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "营巢新燕惊垂幕，采蕊娇蜂避落花。", 
            "着处风光浓似酒，行人何事苦思家。"
        ], 
        "title": "又和 其八", 
        "type": "绝句", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "寻春眷眷惜春回，四序相新一气催。", 
            "桃李无言贪结子，野棠閒淡为谁开。"
        ], 
        "title": "又和 其九", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "盈筐斗草红裙女，亸袖香毬白面郎。", 
            "归去不嫌清夜冷，李花枝上月凝霜。"
        ], 
        "title": "又和 其十", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一径沿崖踏苍壁，半坞寒云抱泉石。", 
            "山翁酒熟不出门，残花满地无行迹。"
        ], 
        "title": "访隐者", 
        "type": "绝句", 
        "yun": "陌"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "六博成书意在仙，每要佳客造玄天。", 
            "不由功行浑由彩，一局升沉亦偶然。"
        ], 
        "title": "题苏紫霞选仙集后二首 其一", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "知君本是紫霞仙，梦入瑶池泛酒船。", 
            "功行已成真驭远，却嗟尘世阅遗篇。"
        ], 
        "title": "题苏紫霞选仙集后二首 其二", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "平生爱酒养天真，醉眼聊为混俗人。", 
            "玉斗贮来红浪溢，感君添我海中春。"
        ], 
        "title": "谢陈昌国惠酒二首 其一", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "欲泻琼浆洗我忧，玉壶分送不知休。", 
            "醉来一觉还乡梦，看尽江南二十州。"
        ], 
        "title": "谢陈昌国惠酒二首 其二", 
        "type": "绝句", 
        "yun": "尤"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "万航如凫鹥，一水如虚空。", 
            "此地接元气，压以楼观雄。", 
            "我来自中州，登临眩冲融。", 
            "白波动南极，苍鬓承东风。", 
            "人间路浩浩，海上春濛濛。", 
            "远游为两眸，岂恤劳我躬。", 
            "仙人欲吾语，薄暮山葱珑。", 
            "海清无蜃气，彼固蓬莱宫。"
        ], 
        "title": "登海山楼（须溪本注：广州）", 
        "type": "古风", 
        "yun": "东"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "远山云迷颠，近山净如沐。", 
            "客子曳竹舆，伊鸦过山麓。", 
            "我行一何迟，时序一何速。", 
            "东风所经过，林水一时绿。", 
            "疏雨忽飞坠，声在道边木。", 
            "淑气自远归，光景变川陆。", 
            "遥知存存子，明亦戒征轴。", 
            "霁色虽宜诗，不见此清穆。"
        ], 
        "title": "题长乐亭", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "久客不忘归，如头垢思沐。", 
            "身行江海滨，梦绕嵩少麓。", 
            "马何预得失，鵩何了淹速。", 
            "匣中三尺水，瘴雨生新绿。", 
            "胡为古驿中，坐听风吟木。", 
            "既非还吴张，亦异赴洛陆。", 
            "两公茂名实，自是宜鼎轴。", 
            "发发不可迟，帝言频郁穆。"
        ], 
        "title": "题长冈亭呈德升大光", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "破驿难并休，差池便薪水。", 
            "山川会心地，还思对君子。", 
            "道边千尺榕，午荫清且美。", 
            "极知非世用，我爱不能已。", 
            "东风吹南服，莽莽绿万里。", 
            "此地亦可耕，胡为茧予趾。"
        ], 
        "title": "甘棠驿怀李德升席大光", 
        "type": "古风", 
        "yun": "纸"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "晓行苍壁中，穷处仍高崖。", 
            "白龙三百丈，欲下层颠来。", 
            "映日洒飞雨，绕山行怒雷。", 
            "潭影纳浩荡，云气扶崔嵬。", 
            "小儒叹造化，办此何雄哉。", 
            "亦知天下绝，尊者所徘徊。", 
            "三生清净愿，俗缘故难开。", 
            "践胜吾岂敢，稽首傥兴哀。"
        ], 
        "title": "题大龙湫", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "秦望山头云，昨日鸾凤举。", 
            "冥冥万里风，淅淅三更雨。", 
            "小臣知君忧，起坐听檐语。", 
            "风力有去来，龙工杂文武。", 
            "灯花识我意，一笑相媚妩。", 
            "泥翻早朝路，瀰瀰光欲吐。", 
            "郁然苍龙阙，佳气接南亩。", 
            "千官次第来，豫色各眉宇。", 
            "记事以短篇，不工还自许。"
        ], 
        "title": "喜雨", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "听雨披夜襟，冲雨踏晨鼓。", 
            "万珠络笋舆，诗中有新语。", 
            "老龙经秋卧，岁暮始一举。", 
            "成功亦何迟，光采变蔬圃。", 
            "道边闻井溢，可笑遽如许。", 
            "旧山百尺泉，不知旱与雨。"
        ], 
        "title": "雨", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "美哉木枕与菅席，无耐当兴戴朝帻。", 
            "巷南巷北闻锻声，舍后舍前唯月色。", 
            "事国无功端未去，竹舆伊鸦犹昨日。", 
            "不见武林城里事，繁华梦觉生荆棘。", 
            "成坏由来几古今，乾坤但可著山泽。", 
            "西湖已无金碧丽，雨抹晴妆尚娱客。", 
            "会当休日一访之，摩挲苍藓慰崖石。", 
            "只恐冷泉亭下水，发明白发增叹息。"
        ], 
        "title": "夙兴", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "贫士工用短，壮夫溺于诗。", 
            "破壁为幽窗，我笔还得持。", 
            "高鸟度遗影，风扉语移时。", 
            "迨我休暇日，与物聊同嬉。", 
            "古来贤哲人，畎亩策安危。", 
            "一行或大谬，半隐良亦痴。", 
            "寄言山中友，即岁以为期。"
        ], 
        "title": "幽窗", 
        "type": "古风", 
        "yun": "支"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "休日不自休，骑马踏荒径。", 
            "却扇受景风，今朝我无病。", 
            "春云閟晨耀，群绿澹相映。", 
            "山川与朝市，一动自一静。", 
            "九衢行万人，谁抱此怀胜。", 
            "不得与之语，萧萧寄孤咏。"
        ], 
        "title": "休日马上", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "凉秋佳夕天氛廓，河汉之涯秋漠漠。", 
            "月出未出林彩变，幽人露坐方独酌。", 
            "自歌新词酒如空，天星下饮觥船中。", 
            "忽思李白不可见，夜半乔木摇西风。", 
            "百年佳月几今夕，忧乐相寻老来疾。", 
            "琼瑶满地我影横，添酒赋诗何可失。"
        ], 
        "title": "秋夜独酌", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "纸帐不知晓，鸦鸣吾当兴。", 
            "开窗面老松，相对寒崚嶒。", 
            "幸无公家责，欲懒还不能。", 
            "汲井颒我面，铜盆旋敲冰。", 
            "梳头风入槛，纷散霜满膺。", 
            "四瞻郊泽间，苍烟惨朝凝。", 
            "却望塔颠日，光景舒层层。", 
            "乾坤有奇事，变化忽相乘。", 
            "客来无可语，语此不见应。", 
            "今晨胡床冷，愧我无毾㲪。"
        ], 
        "title": "小阁晨起", 
        "type": "古风", 
        "yun": "蒸"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "泽国候易变，孟冬乃微和。", 
            "解襟凭小阁，日暮归云多。", 
            "苍苍散草木，莽莽杂山河。", 
            "荒野虫乱鸣，长空鸟时过。", 
            "万象各无待，唯人顾纷罗。", 
            "备物以养己，更用干与戈。", 
            "天风吹我来，衣袂生微波。", 
            "幽怀眇无寄，萧瑟起悲歌。"
        ], 
        "title": "小阁晚望", 
        "type": "古风", 
        "yun": "歌"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "风雪集岁暮，江梅开不迟。", 
            "朝来幽窗底，明珰缀青枝。", 
            "上天播淑气，百卉分四时。", 
            "寒村值西子，足以昌吾诗。"
        ], 
        "title": "江梅", 
        "type": "古风", 
        "yun": "支"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "穷腊见三白，江南无旧闻。", 
            "天上春已暮，尽日花缤纷。", 
            "平生虽畏寒，遇雪心所欣。", 
            "拥裘未敢出，投隙致殷勤。", 
            "窗户忽相照，川陵已难分。", 
            "二仪有巨丽，老我不能文。", 
            "高吟黄竹诗，薄暮心无垠。", 
            "浮屠似玉笋，突兀倚重云。"
        ], 
        "title": "雪", 
        "type": "古风", 
        "yun": "文"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "今夕天气佳，上天何澄穆。", 
            "列宿雨后明，流云月边速。", 
            "空檐垂斗柄，微吹生丛竹。", 
            "对此不能寐，步绕庭之曲。", 
            "遥睇浮屠颠，数星红煜煜。", 
            "悟知烧灯夕，节意亦满目。", 
            "历代能几诗，遍赋杂珉玉。", 
            "栖鸦亦未定，更鸣伴余独。", 
            "百年滔滔内，忧乐两难复。", 
            "唯应长似今，寂寞送寒燠。"
        ], 
        "title": "元夜", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "微雨湿清晓，老夫门未开。", 
            "煌煌五仙子，并拥翠蕤来。", 
            "烟脂洗尽不自惜，为雨归来更无力。", 
            "老夫五十尚可痴，凭轩一赋会真诗。"
        ], 
        "title": "黄修职雨中送芍药五枝", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "平生江海志，岁暮僧庐中。", 
            "虚斋时独步，溯此西窗风。", 
            "初夏气未变，幽居念方冲。", 
            "三日无客来，门外生蒿蓬。", 
            "轻阴映夕幌，窈窕瓶花红。", 
            "未知古今士，谁与此心同。"
        ], 
        "title": "西轩", 
        "type": "古风", 
        "yun": "东"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "病骨瘦始轻，清虚日来入。", 
            "今朝僧阁上，超遥久风立。", 
            "茂林榴萼红，细雨离黄湿。", 
            "物色乃可怜，所悲非故邑。"
        ], 
        "title": "病骨", 
        "type": "古风", 
        "yun": "缉"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "今日天气佳，登临散腰脚。", 
            "南方宜草木，九月未黄落。", 
            "秋郊乃明丽，夕云更萧索。", 
            "远游吾未能，岁暮依楼阁。"
        ], 
        "title": "登阁", 
        "type": "古风", 
        "yun": "药"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "川涨那堪雨，今朝喜晚晴。", 
            "幽花萦露重，浊水止蛙鸣。", 
            "圩稻应全刈，村醪可强倾。", 
            "吾虽无一亩，亦足慰馀生。"
        ], 
        "title": "晚晴", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "屏迹已恨晚，疲躯今自由。", 
            "百年无七十，一日有千忧。", 
            "觅酒开青眼，凭诗遣白头。", 
            "莫言宾客少，池上两三鸥。"
        ], 
        "title": "屏迹", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "晓起梳头毕，开窗却卧时。", 
            "素烟收枕席，红日上藩篱。", 
            "仰面看书卷，移床近酒池。", 
            "纷纷万方事，安用老夫知。"
        ], 
        "title": "却卧", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "病久人情厌，经旬客不来。", 
            "帘因风力卷，门待月华开。", 
            "柳上新蝉咽，城头暮角哀。", 
            "劳生随物化，孰免葬蒿莱。"
        ], 
        "title": "无客", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "肃肃秋容净，萧萧门巷深。", 
            "荆榛元自合，车马少过寻。", 
            "问婢催蔬熟，呼儿取酒斟。", 
            "藤床未成寐，野鸟噪归林。"
        ], 
        "title": "门巷", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "赋分从来薄，明时敢妄干。", 
            "六年悲对狱，五十速休官。", 
            "水送云天净，山开洞壑寒。", 
            "一枝能息影，何暇北溟宽。"
        ], 
        "title": "赋分", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "三岁悲农事，官仓亦已贫。", 
            "敕书虽赦狱，恩泽未苏民。", 
            "南国供输大，中宵涕泗频。", 
            "一心随草木，无复念沉沦。"
        ], 
        "title": "农事", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "暑雨收残候，秋云结薄阴。", 
            "山光翠兼紫，水影净还深。", 
            "竹密群鸦入，天空一雁沈。", 
            "兴来搔白首，衰飒愧儒林。"
        ], 
        "title": "野望", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "倚杖孤亭久，无心辨俗讹。", 
            "暮山青扫淀，秋汉白浮波。", 
            "岸震归船鼓，村喧刈稻歌。", 
            "未收西望眼，问罪有干戈。"
        ], 
        "title": "日暮", 
        "type": "律诗", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "天外秋风劲，梁间燕羽稀。", 
            "营巢雏未老，何地汝成归。", 
            "蜃泽多楼阁，茅堂无阱机。", 
            "故园春色动，还趁社前飞。"
        ], 
        "title": "归燕", 
        "type": "律诗", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "节物惊心事，抟金菊放花。", 
            "潜鱼防饵钓，高雁避城笳。", 
            "南浦秋风冷，西江夕照斜。", 
            "异乡消息断，林外更闻鸦。"
        ], 
        "title": "遣怀", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "清秋送残暑，隔屋忽闻砧。", 
            "远震星河夜，遥兴关塞心。", 
            "欲知针缕密，即是泪痕深。", 
            "他日功成后，逢人寄好音。"
        ], 
        "title": "捣衣", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "独往怜渔艇，群飞爱暮鸥。", 
            "谁云天地窄，自伴水云游。", 
            "荇叶青争老，蓼花红半收。", 
            "江头人事绝，植杖我何忧。"
        ], 
        "title": "植杖", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "床有牛衣卧，厨供石髓餐。", 
            "此身知是幻，卒岁不为难。", 
            "冰合潜蛟冷，云深病鹤寒。", 
            "青钱无得选，空挂一囊看。"
        ], 
        "title": "空囊", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "清秋闻笛弄，独立露沾衣。", 
            "天外云留住，水中龙未归。", 
            "悠扬声益苦，感激思何微。", 
            "不似前春听，梅花片片飞。"
        ], 
        "title": "秋笛", 
        "type": "律诗", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "秋物已潇洒，临高念岁穷。", 
            "阵收群雁没，峰断片云空。", 
            "月色山川内，笛声关塞中。", 
            "西人未柔服，长策在诸公。"
        ], 
        "title": "黄山二首 其一", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "秋晚陟浮丘，西临古渡头。", 
            "钟声沉断岸，桥影散中流。", 
            "雪让芦花密，云排稻穗稠。", 
            "乾坤均帝力，草木岂能酬。"
        ], 
        "title": "黄山二首 其二", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "水落烟村迥，柴门四五家。", 
            "晚风回断雁，寒雨侧幽花。", 
            "世事纷无已，人生自有涯。", 
            "鲸鳌真可钓，吾兴欲乘槎。"
        ], 
        "title": "柴门", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "三月闽南国，阴寒变惨凄。", 
            "市楼添酒价，山雨勒莺啼。", 
            "田父忧春种，商人怯路泥。", 
            "何当好风日，稚子浴清溪。"
        ], 
        "title": "复寒", 
        "type": "律诗", 
        "yun": "齐"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "永日门常掩，欣闻五马过。", 
            "社馀巢燕入，花散蜜蜂多。", 
            "望断千山绿，愁来两鬓皤。", 
            "肝肠思一濯，须藉酒为河。"
        ], 
        "title": "元舆携酒见过三首 其一", 
        "type": "律诗", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "酒味年来美，携觞约屡过。", 
            "交情贫始见，诗思老仍多。", 
            "许国心常赤，思家发任皤。", 
            "诵君新得句，秀色揽山河。"
        ], 
        "title": "元舆携酒见过三首 其二", 
        "type": "律诗", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "沉毅陈夫子，谈兵孰与过。", 
            "运筹知必胜，善将不论多。", 
            "汉阵千重黑，胡沙万里皤。", 
            "如闻洗戈甲，谁为挽天河。"
        ], 
        "title": "元舆携酒见过三首 其三", 
        "type": "律诗", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "萧萧山寺雨，漠漠暮云寒。", 
            "不恨麻衣薄，深愁酒盏乾。", 
            "离披花刺眼，容易雪冲冠。", 
            "要客能相遇，宁辞湿锦鞍。"
        ], 
        "title": "雨中喜君仪要温老希圣同见过二首 其一", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "万里乡园别，一春风雨多。", 
            "乱蛙声斗急，归燕舞缘何。", 
            "石榻昏苔藓，柴门暗薜萝。", 
            "橛株方自笑，忽枉故人过。"
        ], 
        "title": "雨中喜君仪要温老希圣同见过二首 其二", 
        "type": "律诗", 
        "yun": "歌"
    }, 
    {
        "author": "郭思", 
        "era": "宋", 
        "subtype": "七言律诗", 
        "text": [
            "秋风锦水乐无涯，独上亭轩四望嘉。", 
            "橘子满林金作块，芦梢拂岸雪飞花。", 
            "酒旗高挂芙蓉港，渔棹斜趋菡萏家。", 
            "描入画图收取去，故人相对饮流霞。"
        ], 
        "title": "秋日游合江戏题之亭上", 
        "type": "律诗", 
        "yun": "麻"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "宴坐峰前冲雨急，黄岩县里借舟迟。", 
            "百年痴黠不相补，万事悲欢岂可期。", 
            "莽莽沧波兼宿雾，纷纷白鹭落山陂。", 
            "只应江海凄凉地，欠我临风一赋诗。"
        ], 
        "title": "自黄岩县舟行入台州", 
        "type": "律诗", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "衣冠衮衮相逢地，草木萧萧未变时。", 
            "聚散同惊一枕梦，悲欢各诵十年诗。", 
            "山林有约吾当去，天地无情子亦饥。", 
            "笑领铜章非失计，岁寒心事欲深期。"
        ], 
        "title": "送熊博士赴瑞安令", 
        "type": "律诗", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "醉中今古兴衰事，诗里江湖摇落时。", 
            "两手尚堪杯酒用，寸心唯是鬓毛知。", 
            "稽山拥郭东西去，禹穴生云朝暮奇。", 
            "万里南征无赋笔，茫茫远望不胜悲。"
        ], 
        "title": "醉中", 
        "type": "律诗", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "今年二月冻初融，睡起苕溪绿向东。", 
            "客子光阴诗卷里，杏花消息雨声中。", 
            "西庵禅伯还多病，北栅儒先只固穷。", 
            "忽忆轻舟寻二子，纶巾鹤氅试春风。"
        ], 
        "title": "怀天经智老因访之", 
        "type": "律诗", 
        "yun": "东"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "姬国馀芳代有人，于今公子秀溪濆。", 
            "处心如水尚书市，能赋临流靖节君。", 
            "花岛红云春句丽，月梅疏影夜香闻。", 
            "囊开古锦湖山出，何意一星窥妙文。"
        ], 
        "title": "和孙升之", 
        "type": "律诗", 
        "yun": "文"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "招提远占一牛鸣，阻绝干戈得暂经。", 
            "梦境了知非有实，醉乡不入自常醒。", 
            "楼台近水涵明鉴，草树连空写素屏。", 
            "物象自堪供客眼，未须觅句户长扃。"
        ], 
        "title": "寺居", 
        "type": "律诗", 
        "yun": "青"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "要学东坡寿乐全，此瓶端合供儒先。", 
            "铁如意畔无忧畏，玉唾壶傍耐岁年。", 
            "项似董宣真是强，腹如边孝故应便。", 
            "与公剩贮为霖水，不羡宫门承露仙。"
        ], 
        "title": "某窃慕东坡以铁拄杖为乐全生日之寿今以大铜瓶上判府待制庶几因物以露区区且作诗二首将之亦东坡故事 其一", 
        "type": "律诗", 
        "yun": "先"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "不与观音伴柳枝，要令奇相解公颐。", 
            "会逢白氏编书日，犹梦陶家贮粟时。", 
            "安用作盘供歃血，也胜为钵困催诗。", 
            "千年秀结重重绿，长映先生鬓与眉。"
        ], 
        "title": "某窃慕东坡以铁拄杖为乐全生日之寿今以大铜瓶上判府待制庶几因物以露区区且作诗二首将之亦东坡故事 其二", 
        "type": "律诗", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "急雪催诗兴未阑，东风肯奈鸟乌寒。", 
            "最怜度牖勤勤意，更接飞花细细看。", 
            "连夜抛回三白瑞，及时惊动五辛盘。", 
            "袁安久绝千人望，春破还思绮一端。"
        ], 
        "title": "又用韵春雪", 
        "type": "律诗", 
        "yun": "寒"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "壮士如今烂莫收，尚思抽矢射旄头。", 
            "不堪苦雾侵衰鬓，稍喜和烟入戍楼。", 
            "万里中原空费梦，三春胜日偶成游。", 
            "青松远岭偏惊眼，薄晚阑干更少留。"
        ], 
        "title": "次韵邢子友", 
        "type": "律诗", 
        "yun": "尤"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "阿奴喜气照人黄，传得新诗细作行。", 
            "可爱悬知似杨柳，忘忧复不待槟榔。", 
            "魏收已获崔昂誉，摩诘仍推相国长。", 
            "曷不少留东閤醉，剩收篇咏作归装。"
        ], 
        "title": "余识景纯家弟出其诗见示喜其同臭味也辄用大成黄字韵赋八句赠之", 
        "type": "律诗", 
        "yun": "阳"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "闻道歌行伏李绅，古来贤守是诗人。", 
            "久钦乐广怀披雾，一见周瑜胜饮醇。", 
            "海内期公黄閤老，尊前容我白纶巾。", 
            "佳篇咀嚼真堪饱，此日何忧甑有尘。"
        ], 
        "title": "次韵景纯道中寄大成", 
        "type": "律诗", 
        "yun": "真"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "睆睆休嫌笏与绅，如公本是九包人。", 
            "读书只用三冬足，学道从来一色醇。", 
            "太尉谈辞仍玉麈，侍中风韵更纱巾。", 
            "谁言上界多官府，亦许散仙追后尘。"
        ], 
        "title": "再蒙宠示佳什殆无遗巧勉成二章一以报佳贶一以自贻 其一", 
        "type": "律诗", 
        "yun": "真"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "诸公衮衮坐垂绅，谁信北风欺得人。", 
            "遮眼读书何用解，发颜要酒可须醇。", 
            "十年白社空看镜，万里青天一岸巾。", 
            "少待奇章到三日，试将冠盖拂埃尘。"
        ], 
        "title": "再蒙宠示佳什殆无遗巧勉成二章一以报佳贶一以自贻 其二", 
        "type": "律诗", 
        "yun": "真"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "衔杯乐圣便称贤，无酒犹堪卧瓮间。", 
            "使者在门催仆仆，曲车入梦正班班。", 
            "不烦白水真人力，来自青城道士山。", 
            "千载王弘同并美，未应杞菊赋寒悭。"
        ], 
        "title": "同家弟用前韵谢判府惠酒 其一", 
        "type": "律诗", 
        "yun": "删"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "日饮知非贫士宜，要逃语阱税心鞿。", 
            "所须唯酒非虚语，以醉为乡可径归。", 
            "鹦鹉鸬鹚俱得道，螟蛉蜾蠃共忘机。", 
            "狂言戏作麻姑送，无奈阍人与我违。"
        ], 
        "title": "同家弟用前韵谢判府惠酒 其二", 
        "type": "律诗", 
        "yun": "微"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "曹刘方驾信优为，不废东郊坐保釐。", 
            "投蚓问公逢老手，联珠及我愧连枝。", 
            "定知来者倾三叹，共了流年费几诗。", 
            "瘀絮车斜敢将去，乐天那畏一微之。"
        ], 
        "title": "次韵家弟所赋", 
        "type": "律诗", 
        "yun": "支"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "南北东西共一尘，得坻随处可收身。", 
            "卜居赋就知谋拙，入宅诗成觉意新。", 
            "三径蓬蒿犹恨浅，九流宾客未嫌贫。", 
            "不须更待高轩过，袖有珠玑已照邻。"
        ], 
        "title": "徙舍蒙大成赐诗", 
        "type": "律诗", 
        "yun": "真"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "九折湾中万斛舟，怪公随处得心休。", 
            "未应菊径关心急，聊为鱼槎尽意留。", 
            "陆子旧踪馀马顶，羊公遗碣见龟头。", 
            "遥知太白无多事，醉里诗成不待搜。"
        ], 
        "title": "次韵宋主簿诗", 
        "type": "律诗", 
        "yun": "尤"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "乡人洗眼看银黄，得桂连枝手尚香。", 
            "盛事固应传雁塔，新诗不减住鸡坊。", 
            "醍酥乳酪元同味，羯末封胡更合堂。", 
            "从此葛恢门下客，知名可但一杨方。"
        ], 
        "title": "用大成四桂坊韵赋诗赠令狐昆仲", 
        "type": "律诗", 
        "yun": "阳"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "耿耿虚堂一榻秋，人间高枕几王侯。", 
            "乱云未放晓山出，片月不随寒水流。", 
            "检校一身浑是懒，平章千古得无愁。", 
            "湘波见说清人骨，恨不移家阿那州。"
        ], 
        "title": "山居", 
        "type": "律诗", 
        "yun": "尤"
    }, 
    {
        "author": "陈与义", 
        "era": "宋", 
        "subtype": "七言律诗", 
        "text": [
            "万玉中间作此亭，规模虽小意高深。", 
            "稚篁畏日生檐下，老树禁风长绿阴。", 
            "不道官中尽汤火，谁知闹里有山林。", 
            "公馀独在斜阳外，百岁顽身万古心。"
        ], 
        "title": "万玉亭", 
        "type": "律诗", 
        "yun": "侵"
    }, 
    {
        "author": "郭昭度", 
        "era": "宋", 
        "subtype": "七言律诗", 
        "text": [
            "春来无事不芳辰，尊酒流连动涉旬。", 
            "三径每从羊仲赏，诸侯谁念马卿贫。", 
            "藏名祇许渔樵识，混迹从教鹿豕亲。", 
            "老去心情常在野，摩娑双眼看垂纶。"
        ], 
        "title": "春日奉和马景山", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "山园寂寂闭春风，个里天教著放翁。", 
            "万事已抛孤枕外，一尊常醉乱花中。", 
            "闲随戏蝶忘形久，细听啼莺得意同。", 
            "月桂可怜常在眼，小丛时放一枝红。"
        ], 
        "title": "山园", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老子何曾惯市尘，今朝也复入城闉。", 
            "太平有象人人醉，造物无私处处春。", 
            "九陌莺花娱病眼，一竿风月属闲身。", 
            "不缘兴尽回桡早，要就湖波照角巾。"
        ], 
        "title": "入城至郡圃及诸家园亭游人甚盛", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "养气颓然似木鸡，谤谗宁复问端倪。", 
            "生尘甑暖喜炊黍，轑釜羹香忘糁藜。", 
            "万里曾游云栈北，一庵今卧镜湖西。", 
            "残年老病侵腰膂，那得随人病夏畦。"
        ], 
        "title": "次韵范参政书怀十首 其一", 
        "type": "律诗", 
        "yun": "齐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "已著山林扫塔衣，洗除仕路剑头炊。", 
            "心光焰焰虽潜发，颔雪纷纷已太迟。", 
            "度日只今闲水牯，知时从昔羡山雌。", 
            "掩关未必浑无事，拟遍寒山百首诗。"
        ], 
        "title": "次韵范参政书怀十首 其二", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "身寄崦嵫欲尽时，且贪馀景伴儿嬉。", 
            "故庐手种竹千个，醉帽时篸花一枝。", 
            "蠹箧有书供夙好，衡门无客作新知。", 
            "羊裘自欠封侯骨，敢道君房彻底痴。"
        ], 
        "title": "次韵范参政书怀十首 其三", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "感昔伤怀一喟然，事贤犹及绍兴前。", 
            "此身颠仆应无日，诸老凋零不计年。", 
            "客少可罗门外雀，家贫也办杖头钱。", 
            "插花醉舞春风里，不学庞翁更问禅。"
        ], 
        "title": "次韵范参政书怀十首 其四", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "春寒还似暮冬天，败絮重披有虱缘。", 
            "虽欠高僧分白氎，偶蒙暴客恕青毡。", 
            "浊醪盎盎贫犹醉，倦枕昏昏昼亦眠。", 
            "年少从渠笑衰懒，相呼禹庙看龙船。"
        ], 
        "title": "次韵范参政书怀十首 其五", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "祠禄恩宽亦例沾，屏居怀抱苦厌厌。", 
            "戍边事往功名忤，迎客儿扶老病兼。", 
            "遇兴榜舟无远近，破愁沽酒任酸甜。", 
            "残年唯有读书癖，尽发家藏三万签。"
        ], 
        "title": "次韵范参政书怀十首 其六", 
        "type": "律诗", 
        "yun": "盐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "芋栗多储煮复煨，一尘那许到灵台。", 
            "虹穿道室炉丹熟，龙吼空山匣剑开。", 
            "蹑屩未成游地肺，掩扉聊欲隐天台。", 
            "桃花荣谢吾何预，一任刘郎去后栽。"
        ], 
        "title": "次韵范参政书怀十首 其七", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "探梅方忆雪中归，转眼青青子满枝。", 
            "筑圃漫为娱老计，襞笺又赋送春诗。", 
            "乞身何日还初服，坐食终年愧圣时。", 
            "睡起西窗澹无事，一枰闲看客争棋。"
        ], 
        "title": "次韵范参政书怀十首 其八", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "宇内寓形财几时，西山俄已迫斜晖。", 
            "百年过隙古所叹，众口铄金胡不归。", 
            "已是平生行逆境，更堪末路践危机。", 
            "夜香一炷无他祝，稽首虚空忏昨非。"
        ], 
        "title": "次韵范参政书怀十首 其九", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "赵州行脚我安能，闲却床边六尺藤。", 
            "钓阁卧听西涧雨，棋轩遥见北村灯。", 
            "平生爱睡如甘酒，晚岁忧谗剧履冰。", 
            "剩欲舒怀答清啸，半空鸾凤愧孙登。"
        ], 
        "title": "次韵范参政书怀十首 其十", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "埭西小店酒新篘，一醉今朝觉易谋。", 
            "从旷劫来俱有死，出青天外始无愁。", 
            "功名未许妨高卧，风月犹能赋远游。", 
            "造物向人元不薄，卷帘万顷镜湖秋。"
        ], 
        "title": "沽埭西酒小酌", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "歌起陂头正插秧，梯斜篱外又剶桑。", 
            "日长处处莺声美，岁乐家家麦饭香。", 
            "林杏半丹禁宿雨，丛萱自敛避斜阳。", 
            "北窗合是羲皇上，巳置临风八尺床。"
        ], 
        "title": "戏咏村居二首 其一", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "马迹车声断已无，邻翁笑语自相呼。", 
            "衣裁大布如亭长，船设低篷学钓徒。", 
            "悯物欲师僧施食，畏人愁报吏催租。", 
            "陈蕃壮志消磨尽，一室从今却扫除。"
        ], 
        "title": "戏咏村居二首 其二", 
        "type": "律诗", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "钞书字细眼犹明，捣药声清疾渐平。", 
            "桐叶雨边寻断梦，菊花香里散馀酲。", 
            "人间荣辱知难到，纸上兴亡看亦轻。", 
            "惟恨暮年交旧少，满怀情话向谁倾。"
        ], 
        "title": "戏咏闲适三首 其一", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "剡曲稽山是故乡，人言景物似潇湘。", 
            "三升花露春壶满，八尺风漪午枕凉。", 
            "树合绿阴山鹊闹，盆镌紫石水栀香。", 
            "回思乌帽京尘客，始觉幽居白日长。"
        ], 
        "title": "戏咏闲适三首 其二", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "涉世心知百不能，闭门懒出病相仍。", 
            "箪瓢味美如烹鼎，邻曲人淳近结绳。", 
            "半颗鸦残墙外杏，一枝鹊袅涧边藤。", 
            "萧然扫尽弹冠兴，敢为诗情望武陵。"
        ], 
        "title": "戏咏闲适三首 其三", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "家住黄花入麦村，闲将稚子出柴门。", 
            "草根萤堕久开阖，云际月行时吐吞。", 
            "未分悲忧攻齿发，已将生死付乾坤。", 
            "旧书半蠹犹堪读，粝饭藜羹莫更论。"
        ], 
        "title": "夜与儿子出门闲步", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "四面山如碧玉城，小轩聊得惬幽情。", 
            "乍飞乳燕低无力，自落来禽静有声。", 
            "麟笔残功成水品，蛇图馀思入棋枰。", 
            "闲中事业吾能了，未恨林庐送此生。"
        ], 
        "title": "小轩", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "爱闲惟与病相宜，壮岁怀归老可知。", 
            "睡熟素书横竹架，吟馀犀管阁铜螭。", 
            "水芭蕉润心抽叶，盆石榴残子压枝。", 
            "堪笑放翁头白尽，坐消长日事儿嬉。"
        ], 
        "title": "爱闲", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "静院房栊雨送凉，熏笼衣帻润生香。", 
            "小屏风叠图遥碧，古锦囊书拓硬黄。", 
            "已占江湖宽处老，绝知日月静中长。", 
            "敲门无客妨人睡，更觉馀年乐未央。"
        ], 
        "title": "静院", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "闲曳枯筇自在行，曲廊小阁赏新晴。", 
            "幽禽叶底吟风久，残雨枝间照日明。", 
            "茶映盏毫新乳上，琴横荐石细泉鸣。", 
            "亦知老健终难恃，且复萧然得此生。"
        ], 
        "title": "雨晴", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "英雄自古埋秋草，世上儿童共笑狂。", 
            "射贼曾飞白羽箭，闭门空枕绿沉枪。", 
            "隆中高卧人千载，易水悲歌泪数行。", 
            "读尽青编窗日晚，一尊聊复吊兴亡。"
        ], 
        "title": "读史有感", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "钝庵来问钝何如，真个能参钝也无。", 
            "掘井及泉那用巧，磨砖作镜未为愚。", 
            "先师钵袋当传后，上座蒲团莫负渠。", 
            "我亦年来念休歇，约君同作钝工夫。"
        ], 
        "title": "仰首座求钝庵诗", 
        "type": "律诗", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "浴罢西轩物色幽，卧看香雾上衣篝。", 
            "半廊月白初侵夜，一叶桐飞忽报秋。", 
            "老觉年光殊衮衮，病知心事断悠悠。", 
            "碧筒且作池边醉，玉色新醅手自篘。"
        ], 
        "title": "浴罢", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "褦襶京尘触热行，岂知世有野堂清。", 
            "硙茶落雪睡魔退，激水跳珠凉意生。", 
            "亹亹清风随麈柄，悠悠长日付棋枰。", 
            "小舟先向蘋汀泊，浴罢还须泛月明。"
        ], 
        "title": "十五日云阴凉尤甚再赋长句", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "暑雨初晴浦面宽，水亭景物卷帘看。", 
            "联舟作阵围鱼队，屈竹成篱护芡盘。", 
            "四海诸公半丘垄，百年几夕倚阑干。", 
            "日沈未用匆匆去，待挽银河濯肺肝。"
        ], 
        "title": "水亭晚眺", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "短楫追凉十里来，夜深却御便风回。", 
            "离离蒲叶先秋老，袅袅蘋花带露开。", 
            "陌上歌呼簪稻穗，桥边灯火卖官醅。", 
            "时平乐事知何限，未叹流年两鬓催。"
        ], 
        "title": "立秋前四日夜泛舟至跨湖桥", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "驿门系马听蝉吟，翻动平生万里心。", 
            "桥畔笛声催日落，城边草色带烟深。", 
            "关河历历功名晚，岁月悠悠老病侵。", 
            "忆戍梁州如昨日，凭阑西望一沾襟。"
        ], 
        "title": "蓬莱馆午憩", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "平生望眼怯天涯，客里何堪度岁华。", 
            "但恨征轮无四角，不愁归路有三叉。", 
            "驿窗灯闇传秋柝，关树烟深宿暮鸦。", 
            "叱犊老翁头似雪，羡渠生死不离家。"
        ], 
        "title": "梦游散关渭水之间", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "夜永空斋睡不成，起扶藤杖傍池行。", 
            "露浓双鹊移枝宿，风急孤萤堕草明。", 
            "断续更筹传古戍，纵横河汉接高城。", 
            "寒泉未漱神先爽，静听铜瓶汲井声。"
        ], 
        "title": "夜半池上作", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "葫公家在东园隅，世族蕃衍今仍孤。", 
            "平生嗜酒少知者，请说懒散提携初。", 
            "杖头世界迷日月，豁然心地无榛芜。", 
            "人人未饮公辄醉，坐卧只与樽罍俱。", 
            "章华开口泄上旨，毛颖秃发非中书。", 
            "贪官虽得后乃辱，智虑可惜于身疏。", 
            "岂如葫公泛沧海，不用鼓枻并乘桴。", 
            "蓬莱顶上受玉液，酣酣至乐忘荣枯。", 
            "劫火任灭公未醒，不复愿进承明庐。", 
            "承明侍宴尽金玉，君岂有意来相呼。"
        ], 
        "title": "和懒散赠葫公", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "长空无云江水净，月出东方挂金镜。", 
            "我时有酒何处斟，破碎寒光借渔艇。", 
            "便邀玉兔乞灵药，一粒为医天下病。", 
            "玉兔既不报，我亦醉不知。", 
            "舟人解事唤我起，月轮已转西山西。", 
            "人间万事不可了，且与明月閒相随。"
        ], 
        "title": "月下独酌二首 其一", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "明月不解饮，何事解照琉璃钟。", 
            "金波荡漾使我惜不彻，一酌万事逃心胸。", 
            "良时忍自弃，圣代真难逢。", 
            "生平不知耕与战，唯知猛饮大笑吟清风。", 
            "竹林七子岂足数，渊明五柳方途穷。", 
            "一身不为万乘屈，傲矣严陵垂钓翁。", 
            "明朝官满，归去来兮，但愿月轮不缺，樽酒不空。", 
            "吾君万岁坐法宫，四海长静无兵戎。"
        ], 
        "title": "月下独酌二首 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "濡须山头祠魏武，炫转红装按神鼓。", 
            "蘋藻盈筐酒满樽，呼吸风雷激春雨。", 
            "田畴高下春雨平，操牲饮福罗中庭。", 
            "吞吴成魏还归晋，血食犹参社鬼灵。"
        ], 
        "title": "魏武庙", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "青天无云日华满，小妓楼中吹玉管。", 
            "卷帘不信夜霜寒，熏兰酌桂肌肤暖。", 
            "黄州之客最少年，醉来口角倾词源。", 
            "惊龙掣电绕沧海，沙场阵马成功旋。", 
            "殿赐新袍织春草，水溢双瞳犀插脑。", 
            "壮图伫结明主知，带束黄金应未老。", 
            "宣城忆拜乃翁时，幕中珠履皆雄奇。", 
            "至今名姓记僧壁，当年已识麒麟儿。", 
            "嗟予老人日零落，两鬓衰蓬眼生瘼。", 
            "寸心犹欲慕夷齐，险路无缘攀卫霍。", 
            "邂逅桐乡逢故人，槐槽泻酿追阳春。", 
            "形容若画凌烟阁，第一江南寻隐沦。"
        ], 
        "title": "向舜毕秘校席上赠黄州法曹杜孟坚即君懿职方之孙也", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "三峰连延一峰尊，龙山白纻如儿孙。", 
            "重冈复岭控官道，北望金陵真国门。", 
            "淙流奔激洒河汉，两溪直接丹湖源。", 
            "松荒桧老古佛刹，鸡鸣春晚桃花村。", 
            "石崩废井谢公宅，龟仆断碣长庚坟。", 
            "斯人白骨已化土，英气往往成烟云。", 
            "我昔弃官结茅宇，九品青衫安足数。", 
            "竹筒盛酒骑白牛，醉眠看天与天语。", 
            "如何蹭蹬随辟书，十年又向风尘趋。", 
            "只今两鬓满霜雪，功业不成思旧庐。", 
            "山花解忘忧，山鸟名提壶。", 
            "四邻未必便弃我，三径荒草还堪锄。", 
            "乌泥田肥种秫稻，紫莼味美饶嘉鱼。", 
            "盈缸酿酒邀客饮，林下散发时时梳。", 
            "谁人絷尔不归去，自问此心无乃愚。"
        ], 
        "title": "怀青山草堂", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "江南富山水，忽忆五松山。", 
            "梁僧种松夺造物，至今千丈凌云间。", 
            "上有寒蟾吐魄凝冰雪，下有铜陵碧涧倾潺潺。", 
            "雷公睥睨不可以挥斧，老鹤飞来势欲止而复还，猿猱侧望何由攀。", 
            "琉璃殿阁若化出，四天之众说法鸣金镮。", 
            "我尝脱屣往栖息，六月清风无汗颜。", 
            "浓阴可爱坐盘石，绿酒酌尽横琴弹。", 
            "命宫叩徵天地变，听之以气往往生羽翰。", 
            "纷埃不到佛净国，岂识人间行路难。", 
            "尘劳忽起旧缘想，倒骑匹马来长安。", 
            "修鳞掉尾业已困，涸辙孰与西江澜。", 
            "发疏齿缺形将残，畏涂足蹑心胆寒。", 
            "屈原怀沙贾谊贬，身后忠名何足观。", 
            "不如宴坐碧山里，笑傲每携云月欢。", 
            "明朝却欲渡江去，五松岩户无人关。", 
            "方壶员峤太殊绝，幸有此山容我闲。"
        ], 
        "title": "忆五松山", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "忆昔清明出郊去，藏云寺前花正开。", 
            "蜜蜂衔蕊异香散，时时洒面微风来。", 
            "溪泉甘滑碧玉色，晴山倒影无纤埃。", 
            "红粉佳人十七八，踏青唱歌云鬓颓。", 
            "黄犊行牵载酒瓮，到处便倾三百杯。", 
            "或逢浓阴藉草坐，口横玉笛吹落梅。", 
            "傍人问我乐何事，我心无事同婴孩。", 
            "谁令束带入官府，触网修鳞难再回。", 
            "清明依旧好时节，朱颜憔悴无由陪。", 
            "藏云之山亦非远，隔江东望青崔嵬。"
        ], 
        "title": "清明望藏云山怀旧游", 
        "type": "古风", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "客来说刘翁，嵩山跨黄犊。", 
            "青衣二双鬟，颜色若明玉。", 
            "手携绿牙笛，随轩奏新曲。", 
            "倒倾酒榼松下饮，旋开毡帐云中宿。", 
            "少年富贵老安闲，自道此生无不足。", 
            "令人慕高标，神魄顿萧爽。", 
            "何当插两翼，乘风一飞往。", 
            "永结斯人交，逍遥恣真赏。", 
            "长哦紫霞篇，洞户琼瑶响。", 
            "胡为恋青衫，壮节空肮脏。", 
            "尘埃一閧城郭卑，波澜万顷沧溟广。", 
            "明朝未作嵩少游，且向江南结鱼网。"
        ], 
        "title": "洛中王秀才谈刘伯寿动静慕其潇洒作诗识之", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "逍遥之亭在何许，城角西南小溪浒。", 
            "水仙粉面浮清波，羽林兵仗森三亩。", 
            "六月微风拂面寒，不信人间有烦暑。", 
            "借问逍遥真隐徒，西山看雪倒骑驴。", 
            "形骸兀兀天壤俱，画手争以丹青模。", 
            "大言得罪仅免诛，斥参军事来当涂。", 
            "传云此地旧结庐，百年荆棘遗荒墟。", 
            "公来相址呼犁锄，双亭化出琼璃铺。", 
            "栏干斗角明青朱，四座莹彻纤埃无。", 
            "兰芬麝裂陈罂盂，珠履珊珊陪后车。", 
            "东瞻宣诏西浮图，晓光夕景迷蓬壶。", 
            "爱公心昼如明珠，落成之乐政事馀。", 
            "为公歌，劝公醉。", 
            "留连亭上能几时，行促星轺还玉陛。"
        ], 
        "title": "逍遥亭歌一首赠太守王君章", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "祖朝相国之真孙，轩轩冠盖宜高门。", 
            "拔身州掾入政府，议论挺特穷根源。", 
            "颜渊必用孔丘铸，自此声名闻至尊。", 
            "熙宁神化迈前古，屡诏驰车外循抚。", 
            "大河之北淮之壖，民起疵瘝勇歌舞。", 
            "枢庭进直腰横金，君臣道合同一心。", 
            "货泉交汇指诸掌，老吏缩手随规箴。", 
            "如公之才世希有，突兀千丈辉乔林。", 
            "徐冠貂蝉坐廊庙，重见成王得周召。", 
            "泰山镂牒天垂休，却笑鸿濛首频掉。", 
            "贱生流落何可言，四十栖迟埋冗员。", 
            "涸鳞怅望一杯水，安用西江浩渺之波澜。", 
            "愿公吐和气，稍回岩谷春。", 
            "养成尺寸木，为公车下轮。", 
            "他年青史上，报德岂无人。"
        ], 
        "title": "投献省主李奉世密学", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "黄鹤楼南大湖侧，芙蕖深绕谁家宅。", 
            "云是裕老之宴居，高堂独榜俞俞额。", 
            "春山抱翠入平檐，夏竹引凉吹广陌。", 
            "秋江澄月天镜开，冬雪拥林昆阆白。", 
            "世间万事不挂心，瓮拨香醪欣有客。", 
            "客来乎，伴我饮，不醉无归醉还寝。", 
            "问君欲达逍遥乡，信哉天地真衾枕。", 
            "觉来何物能解酲，试作琵琶打面声。", 
            "俞俞和气淡四体，安用辟谷求长生。", 
            "君不见鹦鹉洲前杀祢衡，三赤棁杖当雄兵。", 
            "才名误身不自觉，恬淡晦迹无人争。", 
            "南北相望二千里，梦逐高帆逆秋水。", 
            "为翁持酒听翁歌，衣濯黄尘眼除眯。"
        ], 
        "title": "俞俞堂寄鄂州李裕老", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "忆云居，乃在汇泽西南修川之隅。", 
            "山盘盘兮，石门屹立磴道绝，飞瀑万丈淙冰壶。", 
            "云沈沈兮方昼而忽暝，古木交错兮藏鼪鼯。", 
            "攀崖欲上复自止，投险却忆骑鲸鱼。", 
            "崖向时复造平野，绝顶乃有百顷之膏腴。", 
            "群山下瞰若聚米，殿阁枕藉非人区。", 
            "露华洗出太古月，桂子摇落阴扶疏。", 
            "清风欲借羽仪展，秽念顿觉秋毫无。", 
            "老禅底事不度我，红日东上还驱车。", 
            "如今正似武陵客，放舟已远嗟迷途。", 
            "青春一往二十二，白雪渐变千茎须。", 
            "西来忽遇归飞鸟，青纸远寄黄金书。", 
            "灵茶香味胜粉乳，满箧所赠遇琼琚。", 
            "玉川七椀吃不得，灌顶未识真醍醐。", 
            "南暹北讷惜已死，唯师秀出孤峰孤。", 
            "潜深隐密自得所，岂不悯我栖榛芜。", 
            "倒影射岩犹入石，异日三椽容野夫。"
        ], 
        "title": "前云居行寄元禅师", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我所思兮，欧山之巅。", 
            "白石苍木蔽窥而隔世兮，路通乎兜率之天。", 
            "层楼复阁，触峙绚烂。", 
            "往即造兮，云渤兴而澶漫。", 
            "徙倚恍惚，若夺吾魄兮，聊枚睫以盘桓。", 
            "徐风生而雾散，卷绡縠于林端。", 
            "洎天清而日上兮，瀑峻飞而潺湲。", 
            "畜而为潭，泄而为涧。", 
            "运之以车兮，盈乎大田。", 
            "然复度石桥，登重门。", 
            "睹篆玉之榜，谒金仙之尊。", 
            "徒众五百，厖眉皓首。", 
            "形仪静而不杂兮，语言要而不烦。", 
            "齐兴止以钟鼓兮，善后先而靡难。", 
            "举正眼而谛瞬兮，了无一法之可观。", 
            "寂兮乐兮，妙复妙兮，其惟真如之禅。", 
            "我请弃冠释带以投依兮，师则指乎未契之缘。", 
            "于是曳屣却步，循磴道而复返兮，岁眇眇而屡残。", 
            "触网罗以系累兮，方伤羽而戢翰。", 
            "怅昨游而欲再兮，庶已创而复完。", 
            "乱曰：畴将归兮，卧龙之室。", 
            "依人道师，成佛而出。"
        ], 
        "title": "后云居行寄和禅师", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "伊君头戴星文冠，遨游五岳何时还。", 
            "结茅却在潜山里，闭息自养丹田丹。", 
            "闻说年龄七十九，发如鸦青亦稀有。", 
            "生平读尽道藏书，寓兴成诗仅千首。", 
            "清风生我太古弦，弹罢时倾一壶酒。", 
            "门前手植数本松，看尔凌云比予寿。", 
            "高奔日月瞻玉京，阴气鍊尽阳气成。", 
            "行闻北帝呼六丁，紫书下诏鸾凤迎。", 
            "潜山空留千载名，白云不断溪长清。"
        ], 
        "title": "赠潜山伊居哲（《舆地纪胜》、康熙《潜山县志》作晰）先生", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "青山为主身为客，主人借客青山宅。", 
            "白云自在千里飞，长松不换三冬碧。", 
            "藤枯谁与写作龙，龟老何年化为石。", 
            "落花随水眷深源，鸣雁过江悲晚色。", 
            "家无妻子心无累，顶冒寒霜踵藏息。", 
            "月明舞影聊尽欢，一点尘寰不留迹。", 
            "傥来轩冕真可嗟，朝为公卿暮遭谪。", 
            "屈原贾谊尔为谁，问君何似青山客。"
        ], 
        "title": "赠桐城青山隐者裴材", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "忆昔重游乐，寻春之宛陵。", 
            "天机织出万山锦，虹桥倒影银河明。", 
            "游丝萦空白日暖，好鸟乱响清风生。", 
            "叠嶂楼中索美酒，坐上客子皆豪英。", 
            "诸姬合杂奏弦管，一人妙唱为井琼。", 
            "玉板斜开厚冰裂，鸳鸯索拍秋波横。", 
            "酒盏贪欢不知数，梦入瑶池逃宿酲。", 
            "谁知一别万事错，荷衣倒着来江城。", 
            "青云散尽落青野，长丝掣断无长鲸。", 
            "乡山好在却归去，当共故人吟此情。"
        ], 
        "title": "寄刘继邺秀才", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "仙翁得仙朝玉皇，当时种杏盈山冈。", 
            "传闻落英堰流水，每到三月溪泉香。", 
            "白云霏霏出幽谷，独鹤沉沉唳乔木。", 
            "寒潭深处睡蟠龙，灵草芳时跃青鹿。", 
            "丈人何年居此间，诜诜孙子如芝兰。", 
            "抱才求进十五六，亦有随计乡书还。", 
            "步兵傲世逸千载，谁道风流至今在。", 
            "软炊玉粒烹黄鸡，客子虽多竟相待。", 
            "我爱长吟登好山，到此便欲辞尘寰。", 
            "可能筑室辄延我，为君鍊熟黄金丹。", 
            "丹成大笑分一粒，坐令绿发回朱颜。", 
            "浮生百岁不早悟，日月扰扰空循环。"
        ], 
        "title": "题杏山阮氏高居", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "田塍行尽苍山转，溪水滔滔晴曝练。", 
            "马蹄怯石鞭不行，十步九蹶令人倦。", 
            "黄昏到寺亟就榻，山僧苦来邀我饭。", 
            "香粳新炊野菜肥，一饱令人百忧散。", 
            "篆香欲尽象灯暗，林声敲敲苦霜霰。", 
            "暂来福地能清虚，何用致身居诤谏。"
        ], 
        "title": "铜山寺", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "仙翁得仙二千载，沧海变田田变海。", 
            "浮丘却接番禺西，鐏迹蒿痕至今在。", 
            "朱明之门敲不应，荆榛满地谁重兴。", 
            "史君举意要卜筑，楼观矗云如化城。", 
            "李白骑鲸下蓬岛，嫦娥洗月来沧溟。", 
            "相逢且劝百壶酒，蟠桃结实何时成。", 
            "史君自有神仙骨，往往前身寻旧物。", 
            "手探树穴求玉环，肩拍洪崖犹彷佛。", 
            "更提椽笔挥长篇，至理直欲追玄元。", 
            "行当跨凤返金阙，回首番禺空紫烟。"
        ], 
        "title": "浮丘观", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "明皇逸事传十眉，正是唐家零落时。", 
            "霓裳曲调虽依旧，阿蛮终不似杨妃。", 
            "画工貌得非无意，欲使流传警来世。", 
            "翠翘红粉尚争春，隐约香风起仙袂。", 
            "六龙真驭竟何之，泰陵荒草长孤狸。", 
            "空将妙笔劝樽酒，醉觉人间万事非。"
        ], 
        "title": "明皇十眉图", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "飞檐赤白压层丘，见尽漳南一半州。", 
            "倦步且来消午暑，穿云此去彻鳌头。"
        ], 
        "title": "半漳亭", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "榕阴缺处见西山，步遍墙阴落照间。", 
            "谁信史君无一事，只知终日与僧閒。"
        ], 
        "title": "城东延福禅院避暑五首 其一", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "暑雨霏微湿翠岚，共投萧寺解尘骖。", 
            "黄粱初熟鲟羹美，恰称嵇家七不堪。"
        ], 
        "title": "城东延福禅院避暑五首 其二", 
        "type": "绝句", 
        "yun": "覃"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "急手轻调北苑茶，未收云雾乳成花。", 
            "灵襟习习清风起，归梦遥知不到家。"
        ], 
        "title": "城东延福禅院避暑五首 其三", 
        "type": "绝句", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "碧玉枝柯柑橘林，开花结子未成金。", 
            "何当烂熟经霜露，更约提壶一访寻。"
        ], 
        "title": "城东延福禅院避暑五首 其四", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "隔涧人家通小桥，家家沽酒可相邀。", 
            "深沈榕叶遮烦日，浩荡风头驾晚潮。"
        ], 
        "title": "城东延福禅院避暑五首 其五", 
        "type": "绝句", 
        "yun": "萧"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "枝条相轧碧云浓，衬出骊珠落照中。", 
            "未说甘香消酷热，且看纤手擘轻红。"
        ], 
        "title": "荔枝二首 其一", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "暑馆风沈睡眼醒，荔枝新熟暗香生。", 
            "玉纤为剥红绡颗，甘露初凝湿水晶。"
        ], 
        "title": "荔枝二首 其二", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "纵横才略领千兵，雕鹗群飞战舰轻。", 
            "海浪掀天须破贼，始知名将是儒生。"
        ], 
        "title": "寄资深承事行营二首 其一", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "黄梅欲落雨霏霏，想过重冈湿战衣。", 
            "破贼有期先可喜，裂云箫鼓待君归。"
        ], 
        "title": "寄资深承事行营二首 其二", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "枯筇坏衲老清时，万事纷纷久不知。", 
            "隔屋荷香消午暑，红薇花影在深池。"
        ], 
        "title": "净惠寺清轩二首 其一", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一轩潇洒静无尘，万柄荷花别是春。", 
            "莫道南州无北客，壁间犹对洛阳人。"
        ], 
        "title": "净惠寺清轩二首 其二", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "明河初月静涓涓，楼阁帘开斗管弦。", 
            "不饮一樽当此夕，我心于巧久无缘。"
        ], 
        "title": "七夕不饮", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "沉沉石室乱云间，万事都忘只有閒。", 
            "暂辍玉堂挥翰手，一时吟遍谢家山。"
        ], 
        "title": "和子中修撰石盆题壁二首 其一", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "青山重复路逶迤，虽近州城俗客稀。", 
            "只有史君频得句，时时吟袖带云归。"
        ], 
        "title": "和子中修撰石盆题壁二首 其二", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "忘归归去尽强名，山鸟山花任送迎。", 
            "未信史君长恋此，马头将逐诏书行。"
        ], 
        "title": "和子中忘归轩", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "栖函藏轴一轮中，种种难名宝网丛。", 
            "莫道石盆无大地，只今成就圣王宫。"
        ], 
        "title": "和子中修撰石盆转轮藏", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "平生怀抱只君知，想见音容涕泗垂。", 
            "宅舍已荒儿女散，孤坟秋草自离离。"
        ], 
        "title": "吊圣俞坟", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "风吹云雨霁，入门松桧香。", 
            "何处有烦暑，心官自清凉。"
        ], 
        "title": "太平天庆观题壁五首 其四", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言绝句", 
        "text": [
            "听君弹别鹤，别鹤怨离索。", 
            "何以动乾坤，六月秋霜落。"
        ], 
        "title": "太平天庆观题壁五首 其五", 
        "type": "绝句", 
        "yun": "药"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "缥缈朱楼浮绛烟，瀰漫碧酒汎金船。", 
            "琼花满树春长在，知是人间换几年。"
        ], 
        "title": "太平天庆观题壁五首 其一", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "琳宫缓步独移时，世事纷纷不复知。", 
            "且看满庭松上雨，碧瑶幢节覆青丝。"
        ], 
        "title": "太平天庆观题壁五首 其二", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一枰棋散复持杯，却绕长廊步懒回。", 
            "且看满庭松下月，断金斜玉间苍苔。"
        ], 
        "title": "太平天庆观题壁五首 其三", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "万里行人辞故乡，登高回首更重阳。", 
            "黄花折尽碧云晓，未听离歌未断肠。"
        ], 
        "title": "九月蓬莱亭周彦达节推酌发", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "感君随月跨征鞍，来访熙宁旧长官。", 
            "莫讶髭须浑雪白，哭儿清泪不曾乾。"
        ], 
        "title": "永安荣仲谋秘校访别三首 其一", 
        "type": "绝句", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "相逢投老愈情深，不独开怀又吐心。", 
            "更上高台同一醉，十年陈迹漫追寻。"
        ], 
        "title": "永安荣仲谋秘校访别三首 其二", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "行义都无一点瑕，诗书满腹贮英华。", 
            "老来方得青衫着，便近庐山五柳家。"
        ], 
        "title": "永安荣仲谋秘校访别三首 其三", 
        "type": "绝句", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "戴氏山头一席平，集仙椽笔写台名。", 
            "长江自与天为镜，不用风云变晦明。"
        ], 
        "title": "达观台黄鲁直名之二首 其一", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "高台千尺俯江干，达观宁论眼界宽。", 
            "但见青山围远水，不知何处是长安。"
        ], 
        "title": "达观台黄鲁直名之二首 其二", 
        "type": "绝句", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "古帐萧萧画不真，空祠犹与狄公邻。", 
            "凭君妙手重图貌，不是寻常行路人。"
        ], 
        "title": "靖节真像乃庸画思得伯时貌之遂以一绝寄简", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "弃官归去又重来，三十三年几人在。", 
            "玉虹横截碧云溪，不见腾空见如海。"
        ], 
        "title": "招德观见老道士李如海年八十六矣", 
        "type": "绝句", 
        "yun": "贿"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "山南山北屡相逢，年少今成二老翁。", 
            "不向烟霄共飞舞，且来倾倒玉瓶空。"
        ], 
        "title": "与吴子正言怀", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一轩谁与写清辉，地近城闉却少知。", 
            "只待中秋深夜看，玉蟾低蘸碧琉璃。"
        ], 
        "title": "承天院清辉阁", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "山源久涸旱尘飘，想见潺湲泻石桥。", 
            "只道海风吹不断，为谁收起玉鲛绡。"
        ], 
        "title": "丁卯十月十日游开先瀑布绝流", 
        "type": "绝句", 
        "yun": "萧"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "半月樽罍为我开，琵琶围座殷晴雷。", 
            "船头一转如天上，犹有新声入梦来。"
        ], 
        "title": "寄吉守李献父二首 其一", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "昭亭交旧半存亡，只有君家近我乡。", 
            "终约月明搥鼓过，贺公须爱李生狂。"
        ], 
        "title": "寄吉守李献父二首 其二", 
        "type": "绝句", 
        "yun": "阳"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "岁华日已凋，飞叶鸣古瓦。", 
            "白头倚危槛，高旻覆平野。", 
            "遥瞻疏柳林，下有清溪泻。", 
            "三春既繁丽，九秋亦潇洒。", 
            "平生万事过，所欠茅一把。", 
            "山川郁日夕，有抱无与写。", 
            "赋诗老不工，开篇咏风雅。"
        ], 
        "title": "岁华", 
        "type": "古风", 
        "yun": "马"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "稽首苏耽仙，乘云去无迹。", 
            "尚留橘井在，与世除狂疾。", 
            "谁能不饮此，识味亦可录。", 
            "坐令郑玄牛，亦抱荆山玉。", 
            "伟哉稚川裔，神交接朝夕。", 
            "游戏及小道，造化入大笔。", 
            "优为吴诗父，雅命楚骚仆。", 
            "岂其橘井助，本自同仙箓。", 
            "坐中子刘子，知是当日客。", 
            "书悬元和脚，语经建康力。", 
            "先我登公门，不数鸷鸟百。", 
            "曾挹两仙袖，自然生羽翼。", 
            "嗟我无长才，学架屋下屋。", 
            "诗虽两牛腰，事亦几蛇足。", 
            "已穷犹不悔，政荷师友德。", 
            "文盟傥许予，幸不疑籍湜。"
        ], 
        "title": "偶成古调十六韵上呈判府兼赠刘兴州", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "风雨一叶过，黄花已陈迹。", 
            "人贫交旧疏，岁暮日月疾。", 
            "贪人积胡椒，智不到鬼录。", 
            "那知庾郎菜，地瘦饱金玉。", 
            "不如学服气，清座了晨夕。", 
            "尚馀烟月债，驱使入吟笔。", 
            "晚逢葛先生，怜我出无仆。", 
            "借车得时诣，谬窥文字箓。", 
            "谈诗不知疲，或作夜半客。", 
            "挥毫写珠玉，治郡盖馀力。", 
            "不羡江千万，不慕李八百。", 
            "愿传公句法，容我附风翼。", 
            "城东刘子政，著书方满屋。", 
            "昨示一篇诗，三日叹未足。", 
            "仍闻供笔砚，家有樊通德。", 
            "但恐裴公门，从此近舍湜。"
        ], 
        "title": "再用迹字韵成一首呈判府", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "痴儿了官事，官事那可讫。", 
            "岂知公偷闲，临水照缨绂。", 
            "虽微八川雄，暴怒常至沸。", 
            "傥或似山阴，清流可共祓。", 
            "贪德实以济，行地不郁郁。", 
            "赵洛与陶丘，相比亦彷佛。", 
            "解后逢公赏，一洗伏流屈。", 
            "可爱不可唾，众议那可咈。", 
            "彼是公馀波，本来非俗物。"
        ], 
        "title": "蒙示黄礀佳诗三读钦羡辄继韵仰报嘉赐", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "城南天倒影，绿浪摇十里。", 
            "使君云梦胸，犹复录此水。", 
            "舟行及雨霁，秋色在葭苇。", 
            "烟涵翠縠润，月照金波委。", 
            "知公已忘机，鸥鹭宛停峙。", 
            "向来趋热士，说似颡应泚。", 
            "俗子与清游，自古剧函矢。", 
            "如何有双脚，受垢不受洗。", 
            "异哉公殊嗜，记此两苦李。", 
            "诗成堕衡门，名字污纸尾。", 
            "明当蹑公迹，佳处不待指。", 
            "会逢白沙渚，我舍真可徙。", 
            "鸣驺傥重来，傍舫倾我耳。"
        ], 
        "title": "蒙示涉汝诗次韵", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "洪河岂不壮，馀润弥九里。", 
            "海内所咏歌，在德不在水。", 
            "德人经行地，可敬及蒲苇。", 
            "况有水如此，浪去剧雪委。", 
            "念昔涉涛江，怒鼍如山峙。", 
            "天风怖杀人，舟定舷有泚。", 
            "惕然三夜梦，沙砾下飞矢。", 
            "至今逢沟壑，敢照不敢洗。", 
            "忽诵涉汝诗，五字拟苏李。", 
            "快言击汰事，想见鱼掉尾。", 
            "十年疑此乐，始误斗柄指。", 
            "便当策我足，岁月忽转徙。", 
            "未办志和舟，且洗子荆耳。"
        ], 
        "title": "再和", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "夜度一程云，平明踏山址。", 
            "山神岂妒我，飞雨乱眸子。", 
            "重岳衮衮去，前杰后俊伟。", 
            "晦明更百态，始望那及此。", 
            "路穷得精庐，税驾咨祖始。", 
            "老僧千金意，佳处相指似。", 
            "先生一笑领，得句易翻水。", 
            "安石未归山，却要山料理。", 
            "奇哉此一段，惊世无前轨。", 
            "酬山以快饮，春蕨正滋旨。", 
            "一丘傥许予，高卧饱松髓。", 
            "城中谩拄笏，那知有兹事。"
        ], 
        "title": "游岘山次韵三首 其一", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "高人买山隐，百万犹恨少。", 
            "客儿最省事，有屐一生了。", 
            "东庄良不遥，十里望缥缈。", 
            "萦纡并麦垄，翠浪四山绕。", 
            "先生滞鹿车，去程通凤沼。", 
            "暂来山泉上，思与飞云杳。", 
            "云北接云南，一径绝纷扰。", 
            "竹林怀风雨，目断极窈窈。", 
            "从来无世尘，相对真不挠。", 
            "龙儿争地出，头角已表表。", 
            "先生嘱支郎，勿使斤斧夭。", 
            "终当乞一杖，险路扶吾老。"
        ], 
        "title": "游岘山次韵三首 其二", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "转路山突兀，众山之所望。", 
            "懒融不下山，揖山会虚堂。", 
            "大空出盘嬉，小空时侍傍。", 
            "我游瞻铁凤，力尽随木羊。", 
            "石窗非人世，意欲淩风翔。", 
            "巉巉窗中人，出定发有霜。", 
            "过眼几浮烟，关身一禅床。", 
            "教我安心法，入鸟不乱行。", 
            "似知使君尊，起炷柏子香。", 
            "陇云亦堪寄，分作我归装。", 
            "好在窗前竹，伴师老苍苍。"
        ], 
        "title": "游岘山次韵三首 其三", 
        "type": "古风", 
        "yun": "阳"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "堂堂李杜坛，谁敢蹑其址。", 
            "先生坐坛上，持钺令馀子。", 
            "由来文字伯，不但表奏伟。", 
            "高怀淡无嗜，寓兴或留此。", 
            "平生上林手，避谤淹二始。", 
            "登临意超然，笔落风雨似。", 
            "事异柳司马，辛苦记山水。", 
            "乐哉邦无事，那待猛政理。", 
            "驾言慰吾民，不愧城门轨。", 
            "看山笑邹湛，句外寄深旨。", 
            "岩树阅几客，尚馀尧时髓。", 
            "抚板歌公诗，未暇知馀事。"
        ], 
        "title": "再赋 其一", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "兴公赋天台，千字一何少。", 
            "岘山逢巧匠，笼络六诗了。", 
            "馀情到娘子，心动云缥缈。", 
            "彷佛山阿人，薜荔一身绕。", 
            "殷勤供泚笔，路转得龙沼。", 
            "应龙喜公来，嘘气纷雾杳。", 
            "忽然张盖起，知不受人扰。", 
            "诗成中有画，幽情杂荒窈。", 
            "从公虽一快，顾有和诗挠。", 
            "是事姑置之，归路迷日表。", 
            "安得永兹乐，彭铿尚为夭。", 
            "但愁归城中，念山令人老。"
        ], 
        "title": "再赋 其二", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "脩眉入幽梦，起费西南望。", 
            "终愿学柳文，买泉筑愚堂。", 
            "错磨高壁翠，日日在我旁。", 
            "忽在新野邹，行从泰山羊。", 
            "城中瞻使君，驾鹤高驰翔。", 
            "诗成堕人世，字字含风霜。", 
            "平生仰止勤，不但上下床。", 
            "顾许俗士驾，平参丈人行。", 
            "封姨岂嗔予，震怒挟阿香。", 
            "知公终可恃，不记当趋装。", 
            "清欢岂有极，夜色来苍苍。"
        ], 
        "title": "再赋 其三", 
        "type": "古风", 
        "yun": "阳"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "袢暑推不去，快风喜来过。", 
            "西荣迟明月，与子聊婆娑。", 
            "初如金盆涌，稍若玉鉴磨。", 
            "亭亭倚华魄，艳艳舒冻波。", 
            "夜气清入骨，奈此光景何。", 
            "一杯幸相属，安能废吟哦。", 
            "纤阿无停轮，衰鬓飒已多。", 
            "及时会行乐，无惜醉颜酡。"
        ], 
        "title": "秋月", 
        "type": "古风", 
        "yun": "歌"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "小桃借春春已来，平分和气入均台。", 
            "夜来台边草环绿，今朝芒生满三木。", 
            "街头拍手闹千儿，齐唱中和宣布曲。", 
            "使君坐啸闹如云，请酿百川寿使君。", 
            "但愿使君长乐职，不须更看杓虚实。"
        ], 
        "title": "均台辞二首 其一", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "东家西家尔盍来，听说空圄如春台。", 
            "决曹高卧印生绿，丛棘化为交逊木。", 
            "策勋此木那可遗，动地风摇枝不曲。", 
            "愿我无讼到来云，莫辞著力借寇君。", 
            "借得贤侯虽尔职，但恐朝廷要人调鼎实。"
        ], 
        "title": "均台辞二首 其二", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "仙人手持白鸾尾，夜半朝元明月里。", 
            "羽衣三振风不断，下视银潢一千里。", 
            "玉轪载花分后前，欲落未落天恍然。", 
            "馀标从向人间去，乞与袁安破晓眠。"
        ], 
        "title": "雪", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "高怀志丘壑，既足不愿馀。", 
            "惜哉三径荒，滞彼天一隅。", 
            "小筑聊自适，空园辟榛芜。", 
            "清影吊高槐，气与西山俱。", 
            "何以开子颜，庭柯作森疏。", 
            "月露洗尘翳，天风吹笙竽。", 
            "方其寓目时，万象供啸呼。", 
            "终然成坐忘，天地犹空虚。", 
            "券外果何有，浮云只须臾。", 
            "乃知钟鼎丰，未胜山林癯。", 
            "渊明死千年，日月走名誉。", 
            "不肯见督邮，归来守旧庐。", 
            "可怜骨已朽，后有谁继渠。", 
            "愿子副名实，此事吾欲书。"
        ], 
        "title": "寄题康平老眄柯亭", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "平生师友尘莫数，两眼偏明向公许。", 
            "一时盛德人中骥，四海知名地上虎。", 
            "东序阶墀再靴板，西州杖屦三寒暑。", 
            "我方庶兄汤惠休，公乃小儿杨德祖。", 
            "未颁还朝尺一诏，不愧专城丈二组。", 
            "为公剩买银管笔，容我时亲玉柄麈。", 
            "近蒙五字落珠玑，如服一丸生翅羽。", 
            "别离真成惜夜烛，感叹更值歌朝雨。", 
            "行看入侍玉皇案，与进不待金刚杵。", 
            "劝公慎勿学孔光，荐士何妨似张禹。"
        ], 
        "title": "留别葛汝州", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "退之高文仰东岱，籍湜传盟其足赖。", 
            "固知法嗣要龙象，先生端是毗陵派。", 
            "方驾曹刘盖馀力，压倒元白聊一快。", 
            "向来班门收众材，宾履费公珠几琲。", 
            "三熏会有堪此事，群犬未免惊所怪。", 
            "但知楼仰百尺颠，岂觉波涵千顷外。", 
            "南州短簿令公喜，巍峨峨冠陆离佩。", 
            "有如若士那可无，笔势已超声律界。", 
            "相将问道留十日，满座真成折床会。", 
            "清诗忽复堕华笺，要使握瑜誇等辈。"
        ], 
        "title": "蒙（原作梦，据四库本改）赐佳什钦叹不足不揆浅陋辄次元韵", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "隽永杂俎虽甚旨，何似三冬足文史。", 
            "羡子皮里西京书，议论逼人惊亹亹。", 
            "戏为语韵网所遗，人皆百能子千之。", 
            "虽非张巡遍记诵，岂与李翰争毫釐。", 
            "不待区区隶古定，便令景宗知去病。", 
            "掇要虚烦四十篇，三卷之博能拟圣。", 
            "儒林丈人摛藻春，作诗印可融心神。", 
            "我亦从今悔迂学，不须更辨瓒称臣。"
        ], 
        "title": "某蒙示咏家弟所撰班史属辞长句三叹之馀辄用元韵以示家弟谨布师席", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "书如嘉殽要知旨，区区太冲空咏史。", 
            "百年能挂几牛角，火急编摩时亹亹。", 
            "柳家文类今无遗，可忍行事空违之。", 
            "此书真是群玉府，事辞所不遗毫釐。", 
            "子不见刘协书成要人定，岂但令人愈头病。", 
            "偶向车前问沈公，果符梦里随先圣。", 
            "两诗入手喜生春，从今护持知有神。", 
            "便可缮写持献御，注解不须烦五臣。"
        ], 
        "title": "蒙再示属辞三叹之馀赞（四库本下有美字）巨丽无地托言辄依元韵再成一章非独助家弟称（四库本作致）谢区区少褒之使进学焉亦师席善诱之意也", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "朱门未知禅悦义，富不期奢奢自至。", 
            "二韭虽寒故是公，万羊贾祸徒封卫。", 
            "我公居尘不染尘，便随一钵遗甘辛。", 
            "出家虽非将相事，食菜要是英雄人。", 
            "臞儒一生用心苦，何曾梦见鸡映黍。", 
            "中丞惜福幸见分，晚食从公当羔羜。"
        ], 
        "title": "昨日侍巾钵饭于天宁蒙示（原脱，据四库本补）佳什谨次韵", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "先生明经今蔡义，念佛仍师大势至。", 
            "食菜不待周颙书，要断贪杀兼自卫。", 
            "颜回平生拾堕尘，蓼虫食蓼忘其辛。", 
            "先生种福我无祸，成佛定是同功人。", 
            "两诗见戒言甚苦，肯赋黄鸡啄秋黍。", 
            "从今但见懒残芋，不敢求尝鉴虚羜。"
        ], 
        "title": "蒙再示佳什不敢虚辱厚赐谨再用韵", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "岁星欲吐芒不开，昴星避次光低佪。", 
            "麒麟鸑鷟纷夹侍，善怀菩萨当重来。", 
            "仙公风流今几岁，再托高门瑞当世。", 
            "买香趁浴惊众聋，要识此僧今我是。", 
            "金粟后身何足言，释迦亲送非虚传。", 
            "稽首西来大菩萨，住世小劫须千年。", 
            "宰官说法聊应会，馀事文章亦三昧。", 
            "世间底物堪寿公，本自金刚无可坏。"
        ], 
        "title": "承知府待制诞生之辰辄广善怀（四库本作思，正文同）菩萨故事成古诗一首仰惟经世之外深入佛海而某欲托辞以寄款款适获此事发寤于心似非偶然者独（下原衍依字，据四库本删）荒陋不足以侈此殊庆耳", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "我不愿封万户侯，愿向紫逻从公游。", 
            "郓州溪堂虢州洞，未有退之诗可留。", 
            "水近山流清澈底，竹饱千霜节如此。", 
            "廊庙之具千金躯，底事便著山岩里。", 
            "蒲鞭挂壁一事无，环佩声中了朝晡。", 
            "祝融不到林深处，客至五月怀貂狐。", 
            "徇华大夫无此乐，从渠遮山用翠幕。", 
            "若问此间奇绝处，但道胸中有丘壑。"
        ], 
        "title": "游紫逻洞", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "佳客过穷巷，良朋复可要。", 
            "静缘棋局乱，愁逐酒杯销。", 
            "花底莺声度，林间雨点飘。", 
            "晚春频一醉，何必拟松乔。"
        ], 
        "title": "谢君仪携酒要客慰唁愁寂二首 其一", 
        "type": "律诗", 
        "yun": "萧"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "谗人未投北，君子独相亲。", 
            "岁月惊春晚，壶觞慰我贫。", 
            "松声风外急，山色雨中新。", 
            "一醉无归梦，宁论寂寞滨。"
        ], 
        "title": "谢君仪携酒要客慰唁愁寂二首 其二", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "结宇古城边，能诗复悟禅。", 
            "钵分摩诘饭，池种远公莲。", 
            "竹飐春烟静，禽歌夜月圆。", 
            "洁身吾有趣，回首谢尘缘。"
        ], 
        "title": "白莲启日上人退避长老之命以四韵高之", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "国士苟微禄，携家千里行。", 
            "乡关寒食节，邮舍冷猿声。", 
            "落日和云尽，离觞与泪倾。", 
            "衔冤仍送别，何以慰浮生。"
        ], 
        "title": "送李绛伯华户曹", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "高才摅远趣，凿石架危亭。", 
            "宿鸟依林白，春苗接海青。", 
            "云光随帚乱，泉响置琴听。", 
            "况得少陵句，宜镌座右屏。"
        ], 
        "title": "和石声叔留题君仪基石亭二首 其一", 
        "type": "律诗", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "因山基大石，华榜揭高亭。", 
            "畦稻翻新绿，山岚浮远青。", 
            "鸟行云际度，松籁雨馀听。", 
            "安得吴生画，为予传小屏。"
        ], 
        "title": "和石声叔留题君仪基石亭二首 其二", 
        "type": "律诗", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "建溪春物早，正月有新茶。", 
            "得自参军掾，分来居士家。", 
            "辗开黳玉饼，汤溅白云花。", 
            "一啜清魂魄，醇醪岂足誇。"
        ], 
        "title": "谢君仪寄新茶二首 其一", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "北苑藏和气，生成绝品茶。", 
            "岂宜分旅馆，只合在仙家。", 
            "点处成云蕊，看时变雪花。", 
            "琳琅得新句，又胜玉川誇。"
        ], 
        "title": "谢君仪寄新茶二首 其二", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "幽鸟语清晨，窗间宅禁人。", 
            "只知添白发，不觉度青春。", 
            "救过须三省，观空止一尘。", 
            "贤交如未弃，时送浊醪醇。"
        ], 
        "title": "晓起闻禽寄元舆", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "柳暗青春暮，莺啼静院阴。", 
            "乡关隔寒食，父子共沾襟。", 
            "未举鹏天翼，聊为鵩舍吟。", 
            "惊魂招不得，时节感人深。"
        ], 
        "title": "寒食感怀示子焘二首 其一", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "寒食金波泪，他乡此日心。", 
            "草连天际色，泉断陇头音。", 
            "先冢三年别，飞埃万里侵。", 
            "只凭攲枕梦，时到谢山阴。"
        ], 
        "title": "寒食感怀示子焘二首 其二", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "五马登城堞，平分载酒船。", 
            "无家寒食客，小雨惜花天。", 
            "循抚恩何厚，飘零命最邅。", 
            "閒愁不用遣，一醉暂成仙。"
        ], 
        "title": "寒食元舆见要南楼把酒", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "夜雨霪难霁，沟塍复乱蛙。", 
            "轻寒侵病骨，馀响答空阶。", 
            "杜子嗟沾湿，庄生失渚涯。", 
            "通宵不成寐，归思泻长淮。"
        ], 
        "title": "夜雨感怀二首 其一", 
        "type": "律诗", 
        "yun": "佳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "元朝别家去，音信隔三春。", 
            "读易应终卷，端居莫患贫。", 
            "定交疏燕雀，养节慕松筠。", 
            "冤狱何时辨，思儿泪满巾。"
        ], 
        "title": "忆小子鼎", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "交态非今薄，人情自古难。", 
            "敝裘甘我老，雄剑请君弹。", 
            "魂逐云峰断，心依酒海宽。", 
            "百年能几许，日月似跳丸。"
        ], 
        "title": "排闷呈元舆", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "筑室君先隐，穷途我正难。", 
            "流莺春谷暖，别鹤玉琴寒。", 
            "泉响经时听，云光抵暮看。", 
            "异方空泪眼，何日共幽欢。"
        ], 
        "title": "怀天骘", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "衰病仍为客，相依过一春。", 
            "和篇惊韵险，把酒沃愁频。", 
            "紫燕巢方稳，黄鹂语尚新。", 
            "何时公赴召，终欲托车轮。"
        ], 
        "title": "元舆三月三十日致酒", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "建溪虽接壤，春末始尝茶。", 
            "旋汲邻僧水，同烹北苑芽。", 
            "月圆龙隐鬣，云散乳成花。", 
            "贡入明光殿，分来王谢家。"
        ], 
        "title": "元舆试北苑新茗", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "寄榻六十日，朝朝上碧城。", 
            "云光随近远，山色变阴晴。", 
            "濠静鱼频跃，楼空燕不惊。", 
            "他时那复到，欲去重含情。"
        ], 
        "title": "别南楼", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "有瘴从今始，斯须雨复晴。", 
            "草蒸蛇肆毒，榛密鵩尝鸣。", 
            "晚食宜防饱，村醪可强倾。", 
            "何时击归镫，高视叹浮生。"
        ], 
        "title": "四月一日", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "自得庄生乐，观鱼近碧濠。", 
            "触萍时鼓鬣，防饵不投刀。", 
            "柳挹春风静，鸥眠夜月高。", 
            "舍旃吾有适，沧海钓鲸鳌。"
        ], 
        "title": "别濠上", 
        "type": "律诗", 
        "yun": "豪"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "昔作幽人宅，今为舞女场。", 
            "燕惊弦管杂，草避绮罗香。", 
            "諠静虽殊致，兴衰自有常。", 
            "遥怜岩桂下，谁拂读书床。"
        ], 
        "title": "闻旧居教乐", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "已别城楼景，还登树杪亭。", 
            "地高邻北斗，山远接南溟。", 
            "蟾影依云断，樵歌隔浦听。", 
            "客愁安用遣，此处可忘形。"
        ], 
        "title": "登清音亭二首 其一", 
        "type": "律诗", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "薄暮杳何适，高高登古亭。", 
            "地无南国瘴，帘卷半空星。", 
            "石瘦长人立，潭春皓雪停。", 
            "短才吟不就，终欲付丹青。"
        ], 
        "title": "登清音亭二首 其二", 
        "type": "律诗", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "暂阻龙山雨，还思凤阁人。", 
            "凌云曾献赋，薄雾岂藏身。", 
            "酒酿公田秫，羹调紫豉莼。", 
            "稍晴应见过，酬唱莫辞频。"
        ], 
        "title": "雨中怀元舆", 
        "type": "律诗", 
        "yun": "真"
    }, 
    {
        "author": "郭知章", 
        "era": "宋", 
        "subtype": null, 
        "text": [
            "一门十捧乡老书，四子五折东堂桂。"
        ], 
        "title": "句 其一", 
        "type": "句", 
        "yun": "霁"
    }, 
    {
        "author": "郭知虔", 
        "era": "宋", 
        "subtype": "五言律诗", 
        "text": [
            "秋风吹落叶，独客异乡心。", 
            "生计怜吾拙，穷愁念汝深。", 
            "面经三载隔，老惜二毛侵。", 
            "飘泊南飞雁，何时返故林。"
        ], 
        "title": "秋日忆次张弟", 
        "type": "律诗", 
        "yun": "侵"
    }, 
    {
        "author": "郭知运", 
        "era": "宋", 
        "subtype": null, 
        "text": [
            "唐祚中不振，孽胡恣奸骄。", 
            "君德弗克终，治乱在一朝。", 
            "渠魁睥神器，四海俱动摇。", 
            "向来为厉阶，其迹已冰消。", 
            "中兴功孰盛，张许冠百僚。", 
            "堂堂二公烈，千古名不凋。", 
            "义胆极华岳，忠肝齐斗杓。", 
            "平生慕节义，卜居祠匪遥。", 
            "丹青就湮郁，古屋风萧萧。", 
            "英灵如可问，激懦讨惛妖。"
        ], 
        "title": "题双庙", 
        "type": "古风", 
        "yun": "萧"
    }, 
    {
        "author": "郭知运", 
        "era": "宋", 
        "subtype": null, 
        "text": [
            "台荒落日屯，台名空在耳。", 
            "大江天际来，叠障云边起。", 
            "空见梵王宫，占断黄山址。", 
            "残碑何处扪，塔影秋空里。"
        ], 
        "title": "登凌歊台", 
        "type": "古风", 
        "yun": "纸"
    }, 
    {
        "author": "郭知古", 
        "era": "宋", 
        "subtype": null, 
        "text": [
            "塞草远连吴会去，羁怀易逐峡江平。"
        ], 
        "title": "句", 
        "type": "句", 
        "yun": null
    }, 
    {
        "author": "郭波", 
        "era": "宋", 
        "subtype": null, 
        "text": [
            "大道久荆榛，歧路苦未并。", 
            "博约岂不贤，末学恣驰骋。", 
            "口耳谩纷纭，徒知响与影。", 
            "吾心自神明，一掬涵万境。", 
            "昔者斯文麾，紫阳已独秉。", 
            "厥德天不孤，时生陆子静。", 
            "陆朱夫何殊，性天俱炳炳。", 
            "议论偶异同，吁咈岂为痉。", 
            "考亭任重资，汲多费深绠。", 
            "象山直劈豪，举手提要领。", 
            "一起跬步间，循循登峻岭。", 
            "一从百仞巅，洞视下万顷。", 
            "辙迹随入途，金兰同有永。", 
            "何知好事徒，纷纷自燕郢。", 
            "古人亦有言，闻过乃为幸。", 
            "二翁九京中，岂不重炯炯。", 
            "低头古墓下，想象见光景。", 
            "有剑不敢悬，为君发深省。"
        ], 
        "title": "陆象山先生墓", 
        "type": "古风", 
        "yun": null
    }, 
    {
        "author": "郭明复", 
        "era": "宋", 
        "subtype": null, 
        "text": [
            "香山居士头欲白，秋风吹作湓城客。", 
            "眼看世事等虚空，云梦胸中无一物。", 
            "举觞独醉天为家，诗成万象遭梳爬。", 
            "不管时人皆欲杀，夜深江上听琵琶。", 
            "贾胡老妇儿女语，泪湿青衫如著雨。", 
            "此公岂作少狂梦，与世浮沈聊尔汝。", 
            "我来后公三百年，浔阳至今无管弦。", 
            "长安不见遗音寂，依旧康庐翠扫天。"
        ], 
        "title": "题琵琶亭（一作洪迈诗）", 
        "type": "古风", 
        "yun": null
    }, 
    {
        "author": "郭昌", 
        "era": "宋", 
        "subtype": "七言绝句", 
        "text": [
            "猿岂为妖恪自迷，世间那有倘来妻。", 
            "裂衣心痛从前悔，恪不如猿反噬脐。"
        ], 
        "title": "题峡山寺", 
        "type": "绝句", 
        "yun": "齐"
    }, 
    {
        "author": "郭昂", 
        "era": "宋", 
        "subtype": "五言律诗", 
        "text": [
            "爱此禅栖静，清凉境自偏。", 
            "诧人拳怪树，留客笑幽莲。", 
            "草暖蛙喧夏，林昏鸟梦烟。", 
            "风尘吾未免，兀坐愧安禅。"
        ], 
        "title": "坐黄冈广福禅房", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "只道才高始不容，无才也堕骇机中。", 
            "市朝回首已陈迹，日月催人成老翁。", 
            "仗马自贪三品料，云鹏方驾九天风。", 
            "今朝有喜君知否，拣得烟汀下钓筒。"
        ], 
        "title": "书叹", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "夜出茆堂自撤扃，乌藤与我两伶俜。", 
            "凉蟾吐晕围千丈，老木移阴可一庭。", 
            "隔浦呼呜闻宿鸟，傍檐开阖数流萤。", 
            "放翁尚友论千载，不取梁鸿即管宁。"
        ], 
        "title": "夜兴", 
        "type": "律诗", 
        "yun": "青"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "发犹半黑脸常红，老健应无似放翁。", 
            "烹野八珍邀父老，烧穷四和伴儿童。", 
            "剪纱新制簪花帽，乞竹宽编养鹤笼。", 
            "巢许夔龙竟谁是，请君下语勿匆匆。"
        ], 
        "title": "闲中颇自适戏书示客", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老夫任运本腾腾，一念轩裳实未曾。", 
            "闲似苔矶垂钓叟，淡如村院罢参僧。", 
            "砚屏突兀蓬婆雪，书几青荧莲勺灯。", 
            "稚子可怜贪夜课，语渠循旧未须增。"
        ], 
        "title": "新凉夜坐有作", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "天遣幽人尽放狂，醉眠无复客为妨。", 
            "墨蛟飞下剡藤滑，苍璧碾成官焙香。", 
            "老境虽深身更健，清秋欲半日犹长。", 
            "闭门莫道都无事，又了移花一段忙。"
        ], 
        "title": "秋兴三首 其一", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "蓬蒿门巷绝经过，清夜何人与晤歌。", 
            "蟋蟀独知秋令早，芭蕉正得雨声多。", 
            "传家产业遗书富，玩世神通醉脸酡。", 
            "如许痴顽君会否，一毫不遣损天和。"
        ], 
        "title": "秋兴三首 其二", 
        "type": "律诗", 
        "yun": "歌"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老子虽贫未易量，风流犹在小茆堂。", 
            "葡萄锦覆桐孙古，鹦鹉螺斟玉瀣香。", 
            "千点荷声先报雨，一林竹影剩分凉。", 
            "秋来便有欣然处，新种莼丝已满塘。"
        ], 
        "title": "秋兴三首 其三", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "久雨群蛙日夜号，乐哉霁色满江郊。", 
            "草书已悟屋漏壁，诗句免悲风卷茆。", 
            "唤妇晴鸠鸣废圃，归林栖鹘补危巢。", 
            "泥乾我亦思来客，未暇移书广绝交。"
        ], 
        "title": "喜晴", 
        "type": "律诗", 
        "yun": "肴"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "燕颔将军万里游，溪山好处即迟留。", 
            "颇闻南岳度残夏，宁忆北平防盛秋。", 
            "君巳飞腾丹换骨，我方衰病雪蒙头。", 
            "禅龛也有新勋业，百万魔军一战收。"
        ], 
        "title": "寄成汉卿将军", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "病卧东斋怕揽衣，年来真与世相违。", 
            "横林蠹叶秋先觉，别浦骄云暝不归。", 
            "岁月惟须付樽酒，江山竟是属渔矶。", 
            "邻翁一夕成今古，愈信人生七十稀。"
        ], 
        "title": "病卧", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "炎曦赫赫尚馀威，冷雨萧萧故解围。", 
            "号野百虫如自诉，辞柯万叶竟安归。", 
            "芼羹菰米珍无价，上钓鲂鱼健欲飞。", 
            "散吏何功沾一饱，高眠仍听捣秋衣。"
        ], 
        "title": "秋雨初晴有感", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "小筑湖边避俗嚣，几年于此寓箪瓢。", 
            "虽非隐士子午谷，宁愧诗人丁卯桥。", 
            "罗雀门庭无俗驾，缘云磴路有归樵。", 
            "诗情酒兴常相属，堪笑傍人说寂寥。"
        ], 
        "title": "小筑", 
        "type": "律诗", 
        "yun": "萧"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "林塘天与占深幽，一把茆轻万户侯。", 
            "漠漠断云开复合，纤纤微雨落还收。", 
            "奇峰角立千螺晓，远水平铺疋练秋。", 
            "诗料满前吾老矣，笔端无力固宜休。"
        ], 
        "title": "晨起坐南堂书触目", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "放翁愁坐茆斋里，泥潦连村不得行。", 
            "夜夜湿星占雨候，时时老木送秋声。", 
            "小诗旋录兼行草，薄酒新篘任浊清。", 
            "身世正如萍在水，略无根柢也能生。"
        ], 
        "title": "秋雨不止排闷", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "齿如败屐鬓成丝，七十之年敢自期。", 
            "阅世久应书鬼录，强颜那复乞山资。", 
            "绯衫荫子踰初望，下泽还乡负圣时。", 
            "回首堕沟元有命，不须深计巧丸儿。"
        ], 
        "title": "览镜有感", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "岌岌龙门万衲倾，翩翩只履又西行。", 
            "尘侵白拂绳床冷，露滴青松卵塔成。", 
            "遥想再来非四入，尚应相见话三生。", 
            "放翁大欠修行力，未免人间怆别情。"
        ], 
        "title": "哭径山策老", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "鬓毛焦秃齿牙疏，老病灯前未废书。", 
            "卷里光阴能属我，人间声利久忘渠。", 
            "穷山藏拙犹嫌浅，粝饭支羸不愿馀。", 
            "雨露安能泽枯朽，故人枉是费吹嘘。"
        ], 
        "title": "秋夜读书有感", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "甲第潭潭莫羡渠，穷人从昔爱吾庐。", 
            "茆茨新洁嗟何欠，邻里追随故不疏。", 
            "瓮酱芬香盘早兔，臼齑珍酽脍寒鱼。", 
            "年丰日有携尊兴，家乘从今不一书。"
        ], 
        "title": "东邻筑舍与儿辈访之为小留", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "竹屋茆檐烟火微，长歌相应负禾归。", 
            "穷居幸可支朝夕，世事何曾有是非。", 
            "新茁畦蔬经宿雨，半开篱槿弄斜晖。", 
            "老翁略与吾年等，眷眷遮留莫苦违。"
        ], 
        "title": "西邻亦新葺所居复与儿曹过之", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "形骸鹤瘦复松枯，况是新霜满鬓须。", 
            "醉似在家狂道士，愚于识字老耕夫。", 
            "敢言万里封侯事，但问纵文入口无。", 
            "许我年如伏生比，逢时犹解诵唐虞。"
        ], 
        "title": "有术士过门谓余寿及九十", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "秋晚闲愁抵酒浓，试寻高处倚枯筇。", 
            "云归时带雨数点，木落又添山一峰。", 
            "鸣雁沙边惊客橹，行僧烟际认楼钟。", 
            "个中诗思来无尽，十手传抄畏不供。"
        ], 
        "title": "晚眺", 
        "type": "律诗", 
        "yun": "冬"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "世事无端自纠纷，放翁隐几对炉熏。", 
            "好官何恨输玄保，奇字犹须属子云。", 
            "婆律一铢能敌国，水沈盈握有兼斤。", 
            "闭门莫怪常终日，不是高人不遣闻。"
        ], 
        "title": "秋日焚香读书戏作", 
        "type": "律诗", 
        "yun": "文"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "噫吁嚱，九疑山色何雄奇。", 
            "坡陁诘曲不足状，九峰万丈排天扉。", 
            "崭崭俨若九老坐，乾颠坤弱能扶持。", 
            "崖回时复见华尘，原本旋有山经题。", 
            "白云绵联芳草歇，拱木夭矫狂风吹。", 
            "上有源源不绝之寒泉，下有沄沄不断之深溪。", 
            "初疑青铜照碧落，忽见云汉飞虹霓。", 
            "丹青画出尚如此，而况高步穷岖崎。", 
            "或云重瞳一来不复返，二妃血泪斑竹枝。", 
            "惜哉不经孔子辨，后世谁能公是非。", 
            "尧非幽囚，舜不野死。", 
            "尧崩民如丧考妣，舜非游仙而幸此。", 
            "群猪耸耳听童子，游人击之变风雨。", 
            "见豕负涂圣所恶，仙人护之亦何补。", 
            "我知神仙术已卑，但爱此山雄而奇。", 
            "背图南望未能到，高吟尽日长吁嚱。"
        ], 
        "title": "九疑山图", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "只闻王公画山水，未识王公沧海图。", 
            "魏侯矜誇我家有，取出十幅堂中铺。", 
            "谁知东海群龙力，神妙能以一笔驱。", 
            "洪涛翻天雪成陇，黑分云雾藏空虚。", 
            "高低数寸折万丈，势以意会无差铢。", 
            "却嗟流传数百载，绢素何以当涵濡。", 
            "王公之心壮莫比，其工欲出造化初。", 
            "惜哉已死不复得，怅望尽日将何如。", 
            "魏侯魏侯重藏秘，直恐变化成江湖，我歌不足徒呜呼。"
        ], 
        "title": "魏中舍家藏王摩诘海风图", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "老钟笔法何奇古，三害精灵一图聚。", 
            "周生自握苍精龙，白额长蛟甘丧沮。", 
            "危桥跨水压波涛，巨木翻风瞑烟雾。", 
            "挺然独往知忘躯，敢谓诛邪天地助。", 
            "三日生还动闾里，千载遗踪存绢素。", 
            "薄蚀已更人仰之，自古贤豪遗细故。", 
            "何独今人无此人，已觉丹青有深趣。", 
            "江南印玺尚如新，国破苍忙画谁付。", 
            "一图分裂藏三家，离合悠悠岁时度。", 
            "只今皆属丞相孙，挂向高堂邀客顾。", 
            "倏然风云驾霹雳，雨来平地银潢注。", 
            "珍绨收藏卷不彻，直恐变化复入江湖去。"
        ], 
        "title": "王元当家藏钟隐画三害图", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我朝妙画能山水，燕公笔法精无比。", 
            "燕公山水工平远，一幅霜绡折千里。", 
            "潇湘洞庭日将晚，云物萧萧初满眼。", 
            "虞帝之魂招不返，霜树冥冥红叶卷。", 
            "二妃血泪知几多，竹上遗痕深复浅。", 
            "渔舟片帆风已满，渔父横眠思犹懒。", 
            "时时白鹭聚圆沙，亦有行人下前坂。", 
            "江回岸断数峰青，彷佛灵妃曲可听。", 
            "却逢深崦见茅屋，只欠桃花如武陵。", 
            "世间何物人争诧，请说奇书并妙画。", 
            "一时鉴赏安足论，流转千年愈增价。", 
            "珍绨一袭藏至珍，卷尾长篇更入神。", 
            "呜呼粉墨终成尘，唯有文章道德能日新。"
        ], 
        "title": "燕待制秋山晚景（王荆公有诗跋其后）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "高生妙画世所知，君藏两幅尤瑰奇。", 
            "春回老柳未全绿，和气盎盎微风吹。", 
            "负暄当案谁氏子，坐以训诂传童儿。", 
            "麻鞋破穿十指露，纻衫短袖乌巾攲。", 
            "眼吻开张手捉笔，叱怒底事扬其威。", 
            "两童分争迭相挽，彼二稚子傍观窥。", 
            "一童独卧守书卷，性习已见分醇醨。", 
            "皤然老叟醉兀兀，二孙侧立犹扶持。", 
            "馀皆伶官杂村妓，插笛放鼓陈威仪。", 
            "三犬奔来吠欲齧，二人惊顾方攒眉。", 
            "伶家有子少亦黠，两手据鞍驴载之。", 
            "尊卑向背极精妙，精妙得以意思惟。", 
            "田翁丰年固取乐，又能教子勤书诗。", 
            "德泽涵濡赋敛绝，致我鼓腹咸熙熙。", 
            "画工亦画太平事，谁欲扰之生乱离。", 
            "高生高生，不独爱尔之妙笔，对此颇思三代时。"
        ], 
        "title": "夏公酉家藏老高村田乐教学图", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "京城车马多尘埃，一见妙画心眼开。", 
            "深山老木秋思静，苦雾郁郁诸峰埋。", 
            "客骑蹇驴打不动，懊恼似忧寒雨来。", 
            "崖平路转斗然绝，笔力未断空徘徊。", 
            "胡为皴剥仅盈尺，鐍以大箧过琼瑰。", 
            "师云昔是殿堂壁，治平大水馀皆摧。", 
            "恰如卢仝玉碑子，中路扑折令人哀。", 
            "玉碑一折乃无用，此画虽缺犹堪裁。", 
            "君不见，山前路，路长不独忧风雨。", 
            "前有毒蛇后猛虎，磨牙矫尾藏深坞。", 
            "圣人皇皇嗟逆旅，画工意思非无补。", 
            "非无补，谁信之，纷纷门外誇轻肥。"
        ], 
        "title": "寂照大师匣藏相国寺坏壁秋景", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "蜻蜓点水蝶扑花，螳螂捕蝉蜂趁衙。", 
            "营营青蝇争腐糁，趯趯阜螽沿草芽。", 
            "馀生骨朽不复得，雍子笔老谁能加。", 
            "卷开却掩恐飞去，绨袭爱护行随车。", 
            "况君才力日清敏，胡不放手为龙蛇。", 
            "龙蛇逼真看腾跃，出入天地藏烟霞。"
        ], 
        "title": "泗水雍秀才画草虫", 
        "type": "古风", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "上人胸腹包琅玕，醉目睥睨临冰纨。", 
            "墨池顷刻波澜翻，虬龙尾尾垂云间。", 
            "摇曳天矫若可攀，霹雳轰斧电火骞。", 
            "卒章雨雹霏漫漫，澒洞恐惧坤轴掀。", 
            "白沙纵横仆鼍鼋，屋漏壁折安足言。", 
            "鸟惊出林避弹丸，斗高复下腾修翰。", 
            "朽木欲折枯藤攒，逸兴不顾长毫乾。", 
            "客如堵墙争纵观，讵知垩尽吾鼻端。", 
            "黄金论斗珠走盘，数字不售尤为难。", 
            "尔尝爱我说玄理，为我落笔动盈纸。", 
            "张颠怀素嗟已矣，上人之书无与比。"
        ], 
        "title": "谢冲雅上人惠草书", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "丈人行草天下无，体兼众善精神俱。", 
            "少年弄翰今悬车，一幅不博千明珠。", 
            "墨池翻澜化鲸鱼，老木半折倾藤枯。", 
            "霜天一阵来雁鹜，荒陂数点眠鸥凫。", 
            "换鹅瘗鹤虽已矣，折钗剑舞成须臾。", 
            "心通造化乃神速，伯英怀素真其徒。", 
            "迩来作我醉吟赞，宝藏二妙归江湖。", 
            "要将垂法数百载，摩挲青玉亲传模。", 
            "丈人善吟仍善奕，名誉岂止专能书。", 
            "名誉岂止专能书，皎如浩雪盈冰壶。"
        ], 
        "title": "谢钟离中散惠草书", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "李氏三世皆名书，古今笔法谁能如。", 
            "澄心堂中畜妙纸，敲冰捣楮惟恐粗。", 
            "当时文物称第一，教敕往往亲涵濡。", 
            "赫然真龙跃中国，僭迹甘就雷霆诛。", 
            "论功行赏尽金玉，唯有此物多赢馀。", 
            "流传既久乃珍绝，一轴不换千明珠。", 
            "乐安御史辄寄我，二十五幅无纤污。", 
            "却疑织女秋夜醉，素段割裂天所须。", 
            "又如美玉才出璞，莹采射目争阳乌。", 
            "文章未到一王法，宝纸谩对明窗铺。", 
            "廷圭煤麝铜雀瓦，气象嵂兀尤相于。", 
            "坐思厚贶欲为报，累旬安得论锱铢。", 
            "况君才力似韩愈，尽当返赠诛奸谀。"
        ], 
        "title": "谢蒋颖叔惠澄心纸", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "集仙昔与文忠游，文采声鸣喧九州。", 
            "鲲鹏未化忽拓翼，地老天荒云海幽。", 
            "箧中尝秘上赐墨，紫金泥印双脊虬。", 
            "名题廷圭姓氏李，此物未省何年留。", 
            "纹如坚犀刮不动，铿铿触砚苍烟浮。", 
            "蜀笺洒落黑胜漆，欲论所直真难酬。", 
            "麟儿字法肖家学，珍绨宝匣深藏收。", 
            "并刀截断辄分我，始信明珠今暗投。", 
            "嗟予吟笔久已阁，辩舌倒卷刚肠柔。", 
            "书陈北阙上印绂，志乐南亩亲锄耰。", 
            "得君赐墨竟安用，捧玩反覆增予羞。", 
            "况君绿发眸子莹，才业自副朝廷求。", 
            "研磨煤麝染谏草，扶擿世病苍生瘳。", 
            "名成功遂取上笏，世阀光焰垂千秋。", 
            "莫如老钝默将死，再拜谢贶长江头。"
        ], 
        "title": "谢馀干陆宰惠李廷圭墨", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "南山来松节，北山割麝脐。", 
            "烧烟扫煤和胶漆，篆记岁月形蛟螭。", 
            "集贤学士久珍玩，云初得自扶桑枝。", 
            "张翁所作又精绝，磨刮不动犹坚犀。", 
            "邺台古瓦汲水试，黑云随手生冰池。", 
            "况君学术老益富，六经秘法穷无遗。", 
            "明窗静几列毫楮，而与此物真相宜。", 
            "草玄著就垂万世，忠厚自任陈安危。", 
            "嗟予吏役久零落，至宝暗赠宁非痴。", 
            "呜呼大禹已往不复见，一尺浑厚疑玄圭。"
        ], 
        "title": "谢李公择惠妙墨二饼", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "歙溪之仙洗山骨，一轮琢出秋潭月。", 
            "摩挲清润无纤痕，不学寒光有时缺。", 
            "玉川辄莫忧虾蟆，纵尔觜吻何由齧。", 
            "阴天著手泉脉生，三伏临之冰炎热。", 
            "又如明镜当晴窗，对面森森数毛发。", 
            "端江品格直顽贱，邺台片段多皴裂。", 
            "中山有客先得之，獬豸峨冠为忠血。", 
            "窜身南过洞庭湖，覆舟几葬蛟龙穴。", 
            "君今赠我诚谓何，自愧閒官非补阙。", 
            "松烟和漆法廷圭，玉兔长毫妙诸葛。", 
            "敲冰捣楮出乌田，四物收藏岂虚设。", 
            "乾坤俯仰存赤心，诛贬奸谀佑臣节。", 
            "独刊五传扶春秋，肯趁时文校工拙。", 
            "更衰更老心更坚，与砚相将不仓卒。"
        ], 
        "title": "谢王公济节推惠砚", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "歙溪古源凿龙尾，一片寒冰莹无比。", 
            "珍绨藏护知几年，赠我题诗草堂里。", 
            "骊珠失色悲暗投，再拜置之枯木几。", 
            "砚兮不似在君家，捧来自有纤纤指。"
        ], 
        "title": "谢方彦德奉议惠罗文砚", 
        "type": "古风", 
        "yun": "纸"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "中秋挐轻舟，西泛采石月。", 
            "初疑擢碎冰壶冰，又如飞度雪山雪。", 
            "若非身世出尘寰，底事清光透毫发。", 
            "袁宏谢尚久磨灭，含情欲就何人说。", 
            "历阳太守孙公素，竹冒寒霜松屈铁。", 
            "昔从赤县守仪真，再上天门请符节。", 
            "紫皇诏长鸡笼仙，惠浃春阳威凛冽。", 
            "开仓出粟赒民饥，夜户不扃无窃发。", 
            "咄哉此事安足论，斯人自养班夔卨。", 
            "且闻兵厨酝浓酒，桂子秋香月中有。", 
            "请君置我三百杯，我为君吟一千首。", 
            "垆锤七窍完混沌，能使颓龄遂长久。", 
            "饥横镆铘鲙鲸肉，渴引明河倾北斗。", 
            "凭谁为问陶渊明，胡为种菊仍栽柳。", 
            "岂如永夜无纤云，江光月色铺黄银。", 
            "唤取三千珠履客，陶然一饮情无垠。", 
            "刘项输赢亦安在，笑杀今宵月下之醉人。"
        ], 
        "title": "中秋泛月至历阳访太守孙公素", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "残梅零落同寒灰，屏翳忍驱斜雨来。", 
            "濛濛点滴夜连晓，园馆寂寞生青苔。", 
            "墨云四卷山露碧，日毂照耀天衢开。", 
            "妖桃映竹烟酩酊，细柳拂水风徘徊。", 
            "倪公要我共行赏，小亭草草排樽罍。", 
            "盈筐菊芽青玉软，满盘鲚缕红丝堆。", 
            "兴来一笑且为乐，春光半被莺啼催。", 
            "百年已往五十八，借问馀生真可咍。", 
            "平原豪客散烟雾，东山舞妓埋蒿莱。", 
            "眼前不肯饮五斗，身后安能倾一杯。"
        ], 
        "title": "二月十一日倪倅敦复小园留饮", 
        "type": "古风", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "连云之观何寥廓，碧瓦危侵天一角。", 
            "深排柱础贯九江，返挂帘钩吞五岳。", 
            "风樯北去烟溟溟，雁阵南飞秋漠漠。", 
            "白衣每从栏下回，金盆正在檐前落。", 
            "蔡公书榜妙入神，剑戟纵横挫矛槊。", 
            "主君自是蓬莱仙，分符暂与民同乐。", 
            "卷舒当为天下霖，一钓能令六鳌跃。", 
            "滕王庾亮尔何人，回视规模太卑削。", 
            "我从姑孰飞轻舟，欲陪珠履登斯楼。", 
            "与公酣歌相献酬，兰亭俗饮安足求。", 
            "手摇麈尾拂斗牛，为君千载扬风流。"
        ], 
        "title": "和州连云观留题呈太守王纯父", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "卓荦英才历阳守，年来不得音书久。", 
            "隔江知我岩户寒，赤泥封送兵厨酒。", 
            "碧玉壶，黄金斗，雪树云峰作宾友。", 
            "为君一醉歌阳春，空山霹雳龙蛇走。", 
            "只愁君返紫皇家，西望连云谩搔首。"
        ], 
        "title": "谢历阳王守惠新酿", 
        "type": "古风", 
        "yun": "有"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "历阳张君心好古，冰不为寒蘖非苦。", 
            "我欲见之波浪阻，安得邻巢接飞羽。", 
            "百年营营竟埋土，进退趑趄亦何补。", 
            "今岁秫田收几亩，烂醉高吟馀不数。"
        ], 
        "title": "寄历阳张宗孟隐士", 
        "type": "古风", 
        "yun": "麌"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "苍山冻云犹未消，君骑瘦马来飘飘。", 
            "入门下马与我语，琅琅满室鸣箫韶。", 
            "一官初得遭猛守，十年困辱朱颜凋。", 
            "恨无田园即长往，醉卧白日歌唐尧。", 
            "去干斗粟活妻子，谁念尘滓污琼瑶。", 
            "相逢太息不能已，解衣贳酒愁魂消。", 
            "红梅零落雪霜洗，苍雁蹭蹬狐狸蹻。", 
            "男儿功名顾有命，太公七十方渔樵。", 
            "否极泰来如覆手，阔步自此凌烟霄。", 
            "侧闻丞相开东阁，肯使斯人重折腰。"
        ], 
        "title": "送余秘校", 
        "type": "古风", 
        "yun": null
    }, 
    {
        "author": "郭忠谟", 
        "era": "宋", 
        "subtype": null, 
        "text": [
            "斜阳在山客在船，片帆点破澄江天。", 
            "携筇上踏笼头月，钓篷稳系芦花雪。", 
            "夜深野鹤穿云归，正是山房酒醒时。", 
            "羽衣起舞谩称寿，星斗插椽霜满袖。"
        ], 
        "title": "宿石壁山馆", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "绰约芙蓉照碧湍，红绡衫薄不胜寒。", 
            "吹香洗露情多少，只得元戎一饷看。"
        ], 
        "title": "次芙蓉渡和颖叔修撰旧题", 
        "type": "绝句", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "南来匹马厌红尘，喜见梅花似玉人。", 
            "都为岭头无腊雪，故教六出占先春。"
        ], 
        "title": "次南蛮驿和颖叔修撰旧题", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "去岁同班别帝庭，君先度岭我方行。", 
            "纵横才力知无敌，到未期年政已成。"
        ], 
        "title": "次凌江先寄太守黎东美二首 其一", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "晖晖寒日溪云开，北客新过庾岭来。", 
            "闻说凌江风物好，清香先见数枝梅。"
        ], 
        "title": "次凌江先寄太守黎东美二首 其二", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "行彻淩江到曲江，史君才业世无双。", 
            "前人俗政应除尽，盛赋新诗倒玉缸。"
        ], 
        "title": "次曲江先寄太守刘宜翁五首 其一", 
        "type": "绝句", 
        "yun": "江"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "路绝曹溪孰敢过，主君才辨泻悬河。", 
            "一时风物应丕变，入眼山川秀气多。"
        ], 
        "title": "次曲江先寄太守刘宜翁五首 其二", 
        "type": "绝句", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "韩愈莫吟泷吏问，梁鸿休赋五噫歌。", 
            "百年荣辱能多少，且倒芳樽养粹和。"
        ], 
        "title": "次曲江先寄太守刘宜翁五首 其三", 
        "type": "绝句", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "学佛学仙君自悟，多愁多病我难任。", 
            "兵厨酒熟青梅小，且置玄谈伴醉吟。"
        ], 
        "title": "次曲江先寄太守刘宜翁五首 其四", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "落尽梅花君未归，且携樽酒赋新诗。", 
            "逢人少说瑶台事，得道宁要俗子知。"
        ], 
        "title": "次曲江先寄太守刘宜翁五首 其五", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "玉帐元戎金马儒，还同严武在成都。", 
            "新诗欲得何人和，席上能容杜老无。"
        ], 
        "title": "次五羊先寄帅公颖叔", 
        "type": "绝句", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "南人不识白皑皑，直怪狂风舞乱梅。", 
            "向道元戎召和气，岭云翻雪入城来。"
        ], 
        "title": "闻五羊今岁有雪口号寄颖叔修撰", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "古羊江口两山阴，野客停挠为一吟。", 
            "面逆寒风望苍翠，老来唯有爱山心。"
        ], 
        "title": "古羊江口", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "石斗双崖控碧溪，榕阴冉冉与云齐。", 
            "寺门欲出浑无路，直上青天万丈梯。"
        ], 
        "title": "四恩禅院", 
        "type": "绝句", 
        "yun": "齐"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "楼阁依稀踞凤凰，入门松桧自然香。", 
            "蟠桃已熟桑田变，应与皇家共久长。"
        ], 
        "title": "仙庭观", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "舟绕苍崖转碧津，层层云树画屏新。", 
            "分明便是桃源路，底事无花不见人。"
        ], 
        "title": "入清远峡", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "轧轧孤舟两橹鸣，悠悠山阔白沙平。", 
            "回瞻苍峡来时路，只得银潢半日行。"
        ], 
        "title": "出清远峡", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "双溪流过碧湾湾，两带青罗绕玉环。", 
            "入海未甘随咸卤，助公吟笔泻潺湲。"
        ], 
        "title": "双溪呈帅座颖叔", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "白头方得岭南麾，却望长安恨不飞。", 
            "毒雾腥烟非我乐，未从公辟敢言归。"
        ], 
        "title": "和颖叔别后见寄", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "岚云送雨一番凉，把酒休言忆故乡。", 
            "荔子鲥鱼相伴熟，画船搥鼓下灵羊。"
        ], 
        "title": "雨霁小饮示曾令", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "投老文章遇已知，感公书我到难诗。", 
            "银钩玉纽徒称妙，大庾岭南无此碑。"
        ], 
        "title": "颖叔为余亲札补到难并和篇开刻既成以二绝句送上 其一", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "英词妙翰两无双，彼有浯溪此北江。", 
            "下视尘寰真一撮，到无难处为公降。"
        ], 
        "title": "颖叔为余亲札补到难并和篇开刻既成以二绝句送上 其二", 
        "type": "绝句", 
        "yun": "江"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "纷纷岚翠扑征衣，蒲酌离觞对落晖。", 
            "忆着故园心已醉，更堪临水送人归。"
        ], 
        "title": "送王侃主簿弃官归南城三首 其一", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "侵侵尘土欲何为，满腹诗书不遇知。", 
            "归去青山终我老，挂冠全胜拜官时。"
        ], 
        "title": "送王侃主簿弃官归南城三首 其二", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "泠泠风露菊花时，有客言归便得归。", 
            "自是不归归便得，灵羊峡口棹如飞。"
        ], 
        "title": "送王侃主簿弃官归南城三首 其三", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "迹滞端江心欲飞，要将清泪洒行衣。", 
            "云间骥尾终难附，梅子黄时公自归。"
        ], 
        "title": "再送颖叔待制度岭", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "众人应笑乞归忙，自分生缘不久长。", 
            "舞棹呈桡无伴侣，冷云寒水是家乡。"
        ], 
        "title": "蒙诏许归二首 其一", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "昨日恩书许拂衣，今朝著句咏将归。", 
            "芦花明月无人占，一笑劳生早息机。"
        ], 
        "title": "蒙诏许归二首 其二", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "岁晚分符出瘴烟，樗材无用只公怜。", 
            "此身乞得生前去，却向江南云水边。"
        ], 
        "title": "别吴漕翼道", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "芦黄水落秋将暮，鼓翼各寻云外路。", 
            "为问归飞归底处，我今亦向江南去。"
        ], 
        "title": "林和中家观画卷五首 其一 寒芦飞雁仍和子中修撰旧韵", 
        "type": "绝句", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "曹将军画少陵诗，林氏家藏相国题。", 
            "不动精神瞻御座，风云万里入霜蹄。"
        ], 
        "title": "林和中家观画卷五首 其二 曹霸画马王荆公手写杜甫丹青引跋其尾", 
        "type": "绝句", 
        "yun": "齐"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "鱼跃鱼沉都不知，垂竿只要得鱼归。", 
            "天寒浪急鱼难得，愁入芦花日又西。"
        ], 
        "title": "林和中家观画卷五首 其三 王摩诘捕鱼图", 
        "type": "绝句", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "飘飘秀色夺仙春，只恐丹青画不真。", 
            "能为君王罢征戍，甘心玉骨葬边尘。"
        ], 
        "title": "林和中家观画卷五首 其四 王昭君上马图", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "唐时胡马入长安，下马胡儿倚马鞍。", 
            "今日升平无此物，樽前聊写画图看。"
        ], 
        "title": "林和中家观画卷五首 其五 蕃马图", 
        "type": "绝句", 
        "yun": "寒"
    }, 
    {
        "author": "陈与义", 
        "era": "宋", 
        "subtype": null, 
        "text": [
            "无住庵，老居士。", 
            "紫玉池，娱晚岁。", 
            "不出庵，书诵偈。", 
            "谁使之，践朝市。", 
            "入承明，司帝制。", 
            "如眢井，久不治。", 
            "百尺泉，来莫冀。", 
            "古之人，轻百计。", 
            "惟出处，不敢易。", 
            "嗟已晚，觉非是。", 
            "勒斯铭，戒后世。"
        ], 
        "title": "研铭", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "阳光不照临，积阴生此类。", 
            "非无惜死心，素有贼明意。", 
            "粉穿红焰燋，翅扑兰膏沸。", 
            "为尔一伤嗟，自弃非天弃。"
        ], 
        "title": "火蛾", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "明窗延静昼，默坐息诸缘。", 
            "聊将无穷意，寓此一炷烟。", 
            "当时戒定慧，妙供均人天。", 
            "我岂不清□，于今醒心然。", 
            "炉香袅孤碧，云缕飞数千。", 
            "悠然凌空去，缥缈随风还。", 
            "世事有过现，薰性无变迁。", 
            "应如水中月，波定还自丸。"
        ], 
        "title": "烧香", 
        "type": "古风", 
        "yun": null
    }, 
    {
        "author": "陈与义", 
        "era": "宋", 
        "subtype": null, 
        "text": [
            "妾家长干里，春慵晏未起。", 
            "花香袭梦回，略略事梳洗。", 
            "妆台罢窥镜，盛色照江水。", 
            "郎帆十幅轻，浑不闻橹声。", 
            "曲岸转掀篷，一见兮目成。", 
            "羞闻媒致辞，心许郎深情。", 
            "一床两年少，相看悔不早。", 
            "酒欢娱藏阄，园嬉索斗草。", 
            "含笑盟春风，同心以偕老。", 
            "郎行有程期，郎知妾未知。", 
            "鹢首生羽翼，蛾眉无光辉。", 
            "寄来纸上字，不尽心中事。", 
            "问遍相逢人，不如自见真。", 
            "心苦泪更苦，滴烂闺中土。", 
            "寄语里中儿，莫作商人妇。"
        ], 
        "title": "长干行", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "雨为华筵止，晴牵饮兴长。", 
            "管弦随昼永，罗绮散风香。", 
            "卫仗留春碧，宫衣想赭黄。", 
            "明年今日事，归捧祝尧觞。"
        ], 
        "title": "雨晴都按口号呈元舆", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "怜我万里别，南荒多瘴埃。", 
            "身为官事隔，酒托故人开。", 
            "饮德知难报，论欢默可猜。", 
            "宗家有毛女，冰洁胜寒梅。"
        ], 
        "title": "元舆怜我复有漳南之行以曲局不可出遂置一樽托公域弟酌发眷眷之情于此可见矣以四韵谢元舆并呈公域弟", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "一作城头饮，重论别后诗。", 
            "倏然云雨至，应有鬼神悲。", 
            "叙事公偏富，求声我最知。", 
            "赓酬三百首，馀韵付咸池。"
        ], 
        "title": "与元舆论诗而风雨骤至", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "谁识子昂孙，新诗霭暮云。", 
            "体兼诸谢备，名与少陵分。", 
            "今去知无敌，从来自出群。", 
            "南山能射虎，只许李将军。"
        ], 
        "title": "元舆近诗加妙用寄四韵", 
        "type": "律诗", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "鲜鲤江湖味，香醪日月春。", 
            "抚循时有赠，饱暖遂忘贫。", 
            "玉缕空投箸，金波漫入唇。", 
            "交情今乃见，晚节共松筠。"
        ], 
        "title": "谢元舆送鲜鲤煮酒", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "无物滋禅味，来烹北苑茶。", 
            "碾成云母粉，香溅碧松花。", 
            "消渴梅何俗，安神术谩誇。", 
            "清谈尝数椀，莫笑老卢家。"
        ], 
        "title": "招孜祐二长老尝茶二首 其一", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "昔人多嗜酒，今我酷怜茶。", 
            "软玉裁成饼，轻云散作花。", 
            "石泉助甘滑，肠胃涤烦邪。", 
            "却怪少陵客，曾无新句誇。"
        ], 
        "title": "招孜祐二长老尝茶二首 其二", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "坐讽汤休句，闽南朱夏时。", 
            "碧云生海峤，清吹散松枝。", 
            "救物宁论报，安禅不履危。", 
            "江东饱芹蕨，肯赴野人期。"
        ], 
        "title": "追和故友袁世弼酬孜老四韵", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "郎省辞荣早，楼居鹤发翁。", 
            "响分南涧水，清占北窗风。", 
            "紫府云常近，黄尘路不通。", 
            "何当陪杖屦，有意学冥鸿。"
        ], 
        "title": "寄题建阳王祖圣朝奉南涧楼", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "鄞国棠阴在，壶山墓草黄。", 
            "庆源长不竭，善训永无忘。", 
            "燕雀春风里，烟云碧瓦傍。", 
            "命书何日下，潜德发幽光。"
        ], 
        "title": "壶公山方卿墓亭", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "不赴郡楼宴，能过野寺门。", 
            "抚循悲节物，飘泊任乾坤。", 
            "瘴雾经霜尽，溪潮向晚浑。", 
            "思猿有佳作，敢为倒清樽。"
        ], 
        "title": "至节日君仪见过诵思猿佳作", 
        "type": "律诗", 
        "yun": "元"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "春雨霪难霁，春山阻俊游。", 
            "绿迷芳草恨，红湿落花愁。", 
            "古剑空弹铗，疏帘懒上钩。", 
            "何当生羽翼，一日似三秋。"
        ], 
        "title": "雨怀安止三首 其一", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "身隔空山雨，心同物外游。", 
            "成篇超俗格，开卷释新愁。", 
            "鸾凤翔青琐，蛟鼍挂玉钩。", 
            "重吟垂翼句，春气返如秋。"
        ], 
        "title": "雨怀安止三首 其二", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "雨隔陈夫子，僧坊懒独游。", 
            "闭门谁复过，欲语已含愁。", 
            "病翼深防弹，惊鳞远避钩。", 
            "交情君勿替，松柏挺霜秋。"
        ], 
        "title": "雨怀安止三首 其三", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "去兴已翩翩，轻包赴海船。", 
            "雾收山翠湿，月出浪华鲜。", 
            "鼓动看风力，浮沈信佛缘。", 
            "何时达钟阜，重省宝公禅。"
        ], 
        "title": "闻惠休师将浮海如吴省宝觉禅师", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "宿雨洗林扃，开窗晓色清。", 
            "池深鱼竞跃，花落鸟频惊。", 
            "结友论三益，营居共一城。", 
            "风骚真有意，世事久无情。"
        ], 
        "title": "雨霁怀进醇老", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "羁栖海上州，岁晚得师游。", 
            "句泻碧潭月，篇成清夜秋。", 
            "云根龙洞锁，花气蜜房收。", 
            "此理何人达，营营枉白头。"
        ], 
        "title": "览进醇老诗卷", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "策杖轻衣惬，凭栏远目明。", 
            "清江排暮钓，绿野碎春耕。", 
            "嗜酒今非勇，题诗尚有情。", 
            "薄游攀俊德，唐相旧家声。"
        ], 
        "title": "同萧英伯登净惠寺山亭二首 其一", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "一径穿林麓，幽人借杖扶。", 
            "西山螺顶秀，南塔笔锋孤。", 
            "好鸟当花语，轻烟衬草铺。", 
            "登临情未足，暝色欲吞吴。"
        ], 
        "title": "同萧英伯登净惠寺山亭二首 其二", 
        "type": "律诗", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "亭出林峦表，春归气象明。", 
            "江晴稚子浴，田暖老夫耕。", 
            "弱柳禁风力，游丝奈客情。", 
            "欲归归未得，愁听杜鹃声。"
        ], 
        "title": "又和英伯四首 其一", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "野兴怜诗逸，春酲要酒扶。", 
            "登临同俊哲，笑傲不羁孤。", 
            "日落金霞卷，江翻雪浪铺。", 
            "闽山又寒食，何日到东吴。"
        ], 
        "title": "又和英伯四首 其二", 
        "type": "律诗", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "亭临天外构，春物望中明。", 
            "客兴托诗酒，野心怜钓耕。", 
            "露花如有恨，风柳自含情。", 
            "何事子规鸟，故为肠断声。"
        ], 
        "title": "又和英伯四首 其三", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "开亭当险绝，疑有百神扶。", 
            "江静群鸥集，天空一鹗孤。", 
            "落英红锦碎，狂絮白毡铺。", 
            "试问江南信，归帆至自吴。"
        ], 
        "title": "又和英伯四首 其四", 
        "type": "律诗", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "游吴兴不浅，真欲跨冥鸿。", 
            "岂畏海波险，自明禅性空。", 
            "柁楼瞻北斗，帆索张东风。", 
            "我欲江南去，音书却易通。"
        ], 
        "title": "送惠休师浮海如吴", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "冬雷知不密，地震复如何。", 
            "海角晴明少，客心忧虑多。", 
            "白鸥欺浪舞，黄鸟挟春歌。", 
            "幸有故人酒，门深掩薜萝。"
        ], 
        "title": "雨中酌君仪所送酒有怀", 
        "type": "律诗", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "前岁菖蒲酒，临汀共一樽。", 
            "回思当触网，犹有未招魂。", 
            "抱义君偏厚，馀生我尚存。", 
            "都城酬此酌，佳节可重论。"
        ], 
        "title": "午日送酒与元舆", 
        "type": "律诗", 
        "yun": "元"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "狭径通萧寺，墙开薜荔阴。", 
            "坐闻松籁奏，归待月华沈。", 
            "雅有贤人乐，清无俗坌侵。", 
            "一轩宁久驻，四海望为霖。"
        ], 
        "title": "乐游轩呈运使陈大夫", 
        "type": "律诗", 
        "yun": "侵"
    }, 
    {
        "author": "郭忠恕", 
        "era": "宋", 
        "subtype": null, 
        "text": [
            "为逢末劫归依佛，不就新恩叙理官。"
        ], 
        "title": "句", 
        "type": "句", 
        "yun": "寒"
    }, 
    {
        "author": "郭忠孝", 
        "era": "宋", 
        "subtype": "五言律诗", 
        "text": [
            "云霄拂衣早，幽意满江湖。", 
            "天地英声在，风流何代无。", 
            "属辞还两汉，垂钓合三吴。", 
            "倚棹伤今古，长歌击唾壶。"
        ], 
        "title": "赠吴德夫", 
        "type": "律诗", 
        "yun": "虞"
    }, 
    {
        "author": "郭忠孝", 
        "era": "宋", 
        "subtype": "七言律诗", 
        "text": [
            "夹路东风花欲燃，群仙携傍翠微巅。", 
            "空阶遍撒金莲火，虚殿高烧宝篆烟。", 
            "禅寂静谈支遁后，道源真悟伏羲前。", 
            "寻僧未及鸠莲社，且共清樽石榻连。"
        ], 
        "title": "与吕微仲范彝叟登福山寺", 
        "type": "律诗", 
        "yun": "先"
    }, 
    {
        "author": "郭忠孝", 
        "era": "宋", 
        "subtype": "七言律诗", 
        "text": [
            "良觌暌违数载馀，故人踪迹近何如。", 
            "春秋藉子发精义，周易惭余无特书。", 
            "山阁停云愁绝处，屋梁落月梦回初。", 
            "何时共剪西堂烛，尊酒论文剪野蔬。"
        ], 
        "title": "寄张元德秘书", 
        "type": "律诗", 
        "yun": "鱼"
    }, 
    {
        "author": "郭建德", 
        "era": "宋", 
        "subtype": null, 
        "text": [
            "烟连草色迷平野，雨趁鸠声过别村。"
        ], 
        "title": "句", 
        "type": "句", 
        "yun": "元"
    }, 
    {
        "author": "郭忠恕", 
        "era": "宋", 
        "subtype": "五言绝句", 
        "text": [
            "近贵全为聩，攀龙即是聋。", 
            "虽然三个耳，其奈不成聪。"
        ], 
        "title": "嘲聂崇义", 
        "type": "绝句", 
        "yun": "东"
    }, 
    {
        "author": "郭忠恕", 
        "era": "宋", 
        "subtype": "七言绝句", 
        "text": [
            "久知玄牝是根原，谁道长生别有门。", 
            "一自描龙兴叹后，至今师事五千言。"
        ], 
        "title": "青羊宫", 
        "type": "绝句", 
        "yun": "元"
    }, 
    {
        "author": "郭忠恕", 
        "era": "宋", 
        "subtype": "七言律诗", 
        "text": [
            "客里暌离已不堪，何当出守正移骖。", 
            "孔融在汉人应惮，善感鸣唐罪自甘。", 
            "义重不嫌身死万，忧深宁忍口缄三。", 
            "陈州亦是天朝地，好为疮痍雨露覃。"
        ], 
        "title": "送田表圣出知陈州", 
        "type": "律诗", 
        "yun": "覃"
    }, 
    {
        "author": "郭忠恕", 
        "era": "宋", 
        "subtype": "七言律诗", 
        "text": [
            "伊余行止住飘蓬，与世乖违不可容。", 
            "青眼交知长忆念，白云踪迹又相逢。", 
            "风骚共会名何盛，篆隶同勤法转功。", 
            "□□羡师超彼岸，琉璃钵里看降龙。"
        ], 
        "title": "再逢英公有感", 
        "type": "律诗", 
        "yun": null
    }, 
    {
        "author": "郭忠谟", 
        "era": "宋", 
        "subtype": "五言律诗", 
        "text": [
            "凿破青山骨，初营数亩丘。", 
            "泉分幽窦乳，峡束大江流。", 
            "渔唱来花径，山光落钓舟。", 
            "沙鸥惊笑语，片片起沧洲。"
        ], 
        "title": "溪居", 
        "type": "律诗", 
        "yun": "尤"
    }, 
    {
        "author": "郭明复", 
        "era": "宋", 
        "subtype": "七言律诗", 
        "text": [
            "道人昔日来开山，山鬼悔泣门不关。", 
            "一时梵宇借岩麓，千载绝景归人间。", 
            "松萝郁勃树旌纛，水泉丁东鸣佩环。", 
            "两苏寂寞涪翁死，杖屦谁与同跻攀。"
        ], 
        "title": "大人按部过云安下岩留小诗命同赋", 
        "type": "律诗", 
        "yun": "删"
    }, 
    {
        "author": "郭明复", 
        "era": "宋", 
        "subtype": "七言律诗", 
        "text": [
            "三峡堂前五月风，吴樯蜀柁古来通。", 
            "山如肺附重相掩，水似环连去不穷。", 
            "跃马孤城怜倔强，卧龙八阵想英雄。", 
            "凭阑千载兴亡事，何异邯郸一枕中。"
        ], 
        "title": "题三峡堂", 
        "type": "律诗", 
        "yun": "东"
    }, 
    {
        "author": "郭知运", 
        "era": "宋", 
        "subtype": "七言绝句", 
        "text": [
            "清爱堂前竹色佳，留烟带月翠横斜。", 
            "日长吏散庭空后，风景萧萧对瀹茶。"
        ], 
        "title": "清爱堂", 
        "type": "绝句", 
        "yun": "麻"
    }, 
    {
        "author": "郭知运", 
        "era": "宋", 
        "subtype": "七言绝句", 
        "text": [
            "奄忽离家已数秋，湖山何日扫松楸。", 
            "封章允得天恩许，便买春风海上舟。"
        ], 
        "title": "寄孟始兄兼示弟侄", 
        "type": "绝句", 
        "yun": "尤"
    }, 
    {
        "author": "郭知运", 
        "era": "宋", 
        "subtype": "七言绝句", 
        "text": [
            "鼋鼎功名染指来，故园山水亦悠哉。", 
            "可人最是猥园菊，不待秋风也自开。"
        ], 
        "title": "偶成", 
        "type": "绝句", 
        "yun": "灰"
    }, 
    {
        "author": "郭知运", 
        "era": "宋", 
        "subtype": "七言绝句", 
        "text": [
            "年来飘泊任西东，解组论文意自雄。", 
            "腊尽竺溪渔唱晚，杏花溪上又春风。"
        ], 
        "title": "早春", 
        "type": "绝句", 
        "yun": "东"
    }, 
    {
        "author": "郭知运", 
        "era": "宋", 
        "subtype": "七言律诗", 
        "text": [
            "淼淼长江百尺楼，楼头宿雨坐来收。", 
            "天连衡岳烟光淡，日抱潇湘水气浮。", 
            "风月岂消今古恨，江湖空代庙廊忧。", 
            "风波满目乡关远，梦绕鸳湖问钓舟。"
        ], 
        "title": "岳阳楼纪兴", 
        "type": "律诗", 
        "yun": "尤"
    }, 
    {
        "author": "郭知运", 
        "era": "宋", 
        "subtype": "七言律诗", 
        "text": [
            "秀翮翩翩五采鸾，乘云飞傍玉阑干。", 
            "天开金马文章署，诏选银鱼侍从官。", 
            "念我羁栖三澨水，怜君出入五云端。", 
            "从容退食鸣琴处，肯信风尘作吏难。"
        ], 
        "title": "寄杨公闇修撰", 
        "type": "律诗", 
        "yun": "寒"
    }, 
    {
        "author": "郭知运", 
        "era": "宋", 
        "subtype": "七言律诗", 
        "text": [
            "棱棱直节振朝班，孤剑冲风夜度关。", 
            "东海波涛明主德，西江烟雨逐臣颜。", 
            "霜青枫老丹成树，月落猿啼泪满山。", 
            "横浦栖迟君莫恨，已留名姓在人间。"
        ], 
        "title": "送张子韶谪居南安", 
        "type": "律诗", 
        "yun": "删"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "橹枝讴轧出烟津，醉倚船篷岸幅巾。", 
            "禹穴探书惭旧学，涂山执玉记前身。", 
            "云低野泽号新雁，露湿芳洲老白蘋。", 
            "逸少亡来欲千载，眼中髣髴见清真。"
        ], 
        "title": "舟中望禹祠兰亭诸山", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "濯罢铜驼陌上尘，此生长作水云人。", 
            "更贫家业犹供酒，未死年光尽属身。", 
            "闭户棋声闻腷膊，卷帘山色对嶙峋。", 
            "贵公漫说林间事，东路何人岸角巾。"
        ], 
        "title": "闲趣", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老怀多感惊佳节，病骨宜寒喜薄霜。", 
            "玉脍齑中橙尚绿，彩猫糕上菊花黄。", 
            "几年虚负登高兴，何许重寻落帽狂。", 
            "浅酌易醒归薄暮，又成支枕独焚香。"
        ], 
        "title": "壬子九日登山小酌（残宋本目录作饮）", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "枫叶初丹槲叶黄，河阳愁鬓怯新霜。", 
            "林亭感旧空回首，泉路凭谁说断肠。", 
            "坏壁醉题尘漠漠，断云幽梦事茫茫。", 
            "年来妄念消除尽，回向禅龛一炷香。"
        ], 
        "title": "禹迹寺南有沈氏小园四十年前尝题小阕壁间偶复一到而园已易主刻小阕于石读之怅然", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "小筑林间避世纷，不妨野叟是知闻。", 
            "来游喜有楫迎我，归卧岂无云赠君。", 
            "得鹿梦回初了了，吠獒声恶尚狺狺。", 
            "从今雪夜频相过，纸帐蒲团要策勋。"
        ], 
        "title": "赠镜中隐者", 
        "type": "律诗", 
        "yun": "文"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "我梦结束游何邦，小憩野馆临幽窗。", 
            "千峰庐山锦绣谷，一水蜀道玻瓈江。", 
            "春耕叱犊翁眉厖，晓汲负盎女髻双。", 
            "忽然梦断已鸡唱，拥衾坐待邻钟撞。"
        ], 
        "title": "记梦", 
        "type": "律诗", 
        "yun": "江"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "当年书剑揖三公，谈舌如云气吐虹。", 
            "十丈战尘孤壮志，一簪华发醉秋风。", 
            "梦回松漠榆关外，身老桑村麦野中。", 
            "奇士久埋巴硖骨，灯前慷慨与谁同。"
        ], 
        "title": "感旧", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "窄窄柴门短短篱，山家随分有园池。", 
            "客因问字来携酒，僧趁分题就赋诗。", 
            "晨露每看花藟坼，夕阳频见树阴移。", 
            "拂衣司谏犹忙在，此趣渊明却少知。"
        ], 
        "title": "小园", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "已罢弹冠欲挂冠，一庵天遣养衰残。", 
            "雨荒园菊枝枝瘦，霜染江枫叶叶丹。", 
            "羹釜带鳞烹白小，蓬门和蔓系黄团。", 
            "夕阳更动闲游兴，十月吴中未苦寒。"
        ], 
        "title": "初冬", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "彻骨贫来累始轻，孤村月上正三更。", 
            "汝缘油尽眠差早，我亦尊空醉不成。", 
            "南陌金羁良自苦，北邙麟冢半无名。", 
            "书生事业期千载，得丧从来未易评。"
        ], 
        "title": "九月二十三夜小儿方读书而油尽口占此诗示之", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "胡床移就菊花畦，饮具酸寒手自携。", 
            "野实似丹仍似漆，村醪如蜜复如齑。", 
            "传芳那解烹羊脚，破戒犹惭擘蟹脐。", 
            "一醉又驱黄犊出，冬晴正要饱耕犁。"
        ], 
        "title": "今年立冬后菊方盛开小饮", 
        "type": "律诗", 
        "yun": "齐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "梦回闻汝读书声，如听箫韶奏九成。", 
            "且要沈酣向文史，未须辛苦慕功名。", 
            "人人本性初何欠，字字微言要力行。", 
            "老病自怜难预此，夜窗常负短灯檠。"
        ], 
        "title": "睡觉闻儿子读书", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "提携到处觉身轻，楚泽秦关不计程。", 
            "只道维摩无侍者，谁知上座是同行。", 
            "青鞋白拂真相称，湘竹溪藤误得名。", 
            "珍重从今常倚壁，住庵吾欲过浮生。"
        ], 
        "title": "余得木杖于秦望山中今三十年矣陇蜀万里未尝相舍戏赋长句赠之", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "药物扶持疾渐平，布裘絮帽出柴荆。", 
            "荒堤经雨多牛迹，村舍无人有碓声。", 
            "数蝶弄香寒菊晚，万鸦回阵夕枫明。", 
            "老翁随意闲成句，不似刘侯要取名。"
        ], 
        "title": "步至近村", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "巧说安能敌拙修，焚香默坐一窗幽。", 
            "煌煌炎火常下照，浩浩黄河方逆流。", 
            "气住神仙端可学，心虚造物本同游。", 
            "绝知此事不相负，荆棘剪除梨栗秋。"
        ], 
        "title": "默坐", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "勋业如今莫系怀，开单日日学僧斋。", 
            "谗深只有天堪问，忧极浑无地可埋。", 
            "看镜已成双白鬓，登山犹费几青鞋。", 
            "晚来诗兴谁能那，雀噪空囷叶拥阶。"
        ], 
        "title": "遣兴", 
        "type": "律诗", 
        "yun": "佳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "护霜天气半晴阴，小岭苍寒藓径深。", 
            "翠霭欲成孤凤舞，青松先作老龙吟。", 
            "渔歌浦口生高兴，骑吹边头负壮心。", 
            "儿报东村早梅发，杖藜与汝共幽寻。"
        ], 
        "title": "初冬扫东山之麓置数石于乔松巨竹间以眺西山甚自适也", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "一住三山三十载，交亲渐觉眼前稀。", 
            "长松郁郁偃高盖，新竹森森添旧围。", 
            "沙径雨馀留鸟迹，柴门日落锁烟扉。", 
            "放翁正倚蒲团稳，辽海从渠万事非。"
        ], 
        "title": "南堂脊记乃已三十年偶读之怅然有感", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "狂夫与世本难谐，醉傲王侯亦壮哉。", 
            "奕奕方收岩际电，酣酣已起枕间雷。", 
            "回天力在人终叹，入月星来敌自摧。", 
            "千载鬼雄皆国士，直令穷死未须哀。"
        ], 
        "title": "狂夫", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "白发今年一倍增，闭门养此老无能。", 
            "牛羊被野霜天晚，禾稼连云岁事登。", 
            "未午舂炊馀脱粟，乍寒包裹有粗缯。", 
            "自怜未废诗书业，父子蓬窗共一灯。"
        ], 
        "title": "白发", 
        "type": "律诗", 
        "yun": "蒸"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "青风吹天云雾开，仙人骑马天上来。", 
            "吟出人间见所不可见，常娥织女为之生嫌猜。", 
            "织女断鹊桥，常娥闭月窟，从兹不放仙人回。", 
            "一落人间五十有四载，唯将文字倾金罍。", 
            "李白佯狂古来少，骑鲸鬣鬣飞沿洄。", 
            "杜甫问讯今何如，应为怪极罹天灾。", 
            "公乎至宝勿尽吐，吐尽吾恐黄河水决昆崙摧。", 
            "天穿地漏补不得，女娲之力何可裁。", 
            "长安酒价不苦贵，风月但惜多尘埃。", 
            "醒来强更饮百盏，酣酣愚智宁论哉。"
        ], 
        "title": "送梅直讲（圣俞）", 
        "type": "古风", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "与君六年别，愁见云开露明月。", 
            "樽中有酒虽独倾，万古情怀共谁说。", 
            "思君弹瑶琴，琴声为君咽。", 
            "孤鸿高飞不可攀，北风一送何时还。", 
            "欲问鲤鱼更难得，江头白浪高于山。", 
            "天书彼此绝，令人肠百结。", 
            "昨日闻君来，我心如凿龙门开。", 
            "拂拭囊中白玉璞，请君辨之为磨琢。", 
            "感君酬价过南山，即见名声摇海岳。", 
            "烹羊买酒邀吴姬，今朝会合明朝离。", 
            "莫嗟两鬓白雪满，请看舞袖红云飞。", 
            "云飞酒阑君遂起，篙子催行趁潮水。", 
            "君行汲汲过西山，手植松篁春正美。", 
            "我亦归青山，白云相伴闲。", 
            "若驾鸾凰赴瑶阙，先到临川与君别。"
        ], 
        "title": "送袁殿丞（世弼）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "去年六月梓山里，与子披襟弄泉水。", 
            "高谈直出尧舜前，长林为我清风起。", 
            "金船满满倾醇醪，吴娥玉指拈樱桃。", 
            "君令劝我尽百盏，肝肠但觉翻江涛。", 
            "醉来骑白鹿，大笑还青山。", 
            "倏忽岁月往，思君鬓成斑。", 
            "今朝邂逅芜江头，论心握手忘离忧。", 
            "暂时会合复言别，安得弹剑从之游。", 
            "我闻紫微荐君策，男儿事业岂易得。", 
            "金门慎勿闲经过，为奏天下弊穴如蜂窠。"
        ], 
        "title": "送钱贤良（醇老）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "君心抱太古，不肯屈世人。", 
            "匹马遍朔方，扬帆出天津。", 
            "九疑连天洞庭阔，长歌愁杀苍梧神。", 
            "更将美酒吊楚屈，离骚继作疑前身。", 
            "两姬不洒望夫泪，一笑岳阳楼上春。", 
            "丈夫得意且为乐，百年变化随埃尘。", 
            "如何南还过我别，却言北去朝天阙。", 
            "上书力诉元兄冤，洗眼看君成一节。", 
            "劝君事直还收身，速返东南弄白云。", 
            "功名汲汲竟何益，韩彭取笑武陵人。"
        ], 
        "title": "送章秘书（表民）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "浪花卷雪秋风起，开帆日行三百里。", 
            "问君此去安所之，佐邑南城风俗美。", 
            "夫君才业真雄奇，四十青衫能养卑。", 
            "世无孔子礼乐坏，君独勇起勤扶持。", 
            "书成未遇聊自哂，暂向南城为吏隐。", 
            "閒入麻源倾酒卮，仙家好景无忙时。", 
            "瀑绡千丈挂苍壁，玉华万柄摇清池。", 
            "嫦娥东来渡银汉，面面莹彻皆琉璃。", 
            "谢公秀句发天籁，颜守老笔蟠蛟螭。", 
            "高风凛凛尚可揖，鸟声不断哀猿啼。", 
            "嗟予学道苦不早，壮岁形容已枯槁。", 
            "闻说名山心即飞，一生愿向山中老。", 
            "爱君逸兴何由攀，飘如孤鹤遗尘寰。", 
            "若见麻姑与王远，寄我一粒黄金丹。"
        ], 
        "title": "送杨主簿（次公）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "白沙岸上相逢时，困倚栏干醉似泥。", 
            "忽然听君诵新作，酒肉顿觉寒风吹。", 
            "今朝邂逅芜江涘，大轴蒙贶东城诗。", 
            "雷惊电掣露怪变，山崩海泻能扶持。", 
            "令人壮观不知己，倦翼欲接青云飞。", 
            "逸驾固当出尘滓，胡为一命东南驰。", 
            "洞庭波澜洗天吼，衡岳葱苍挂南斗。", 
            "穷幽历险诗魂醒，不倦青衫困趋走。", 
            "屈原贾谊杜子美，白骨荒丘今在否。", 
            "款骑瘦马一吊之，满眼斜阳入疏柳。", 
            "诗成寄我慎勿迟，侧望阳春活残朽。", 
            "暂时离异何足论，酩酊江楼一樽酒。"
        ], 
        "title": "送耿少府（天骘）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "徐夫子，能谈经。", 
            "不学俗儒事章句，白首役役劳骸形。", 
            "我尝洗耳听其说，寒泉漱玉声珑玲。", 
            "十年茅塞一朝拔，四体自豫神安宁。", 
            "交游得君已恨晚，历阳几日同醉醒。", 
            "新诗百韵忽赠我，满纸落落排明星。", 
            "使我目睛眩，又若遭雷霆。", 
            "自愧久灭没，安足烦褒称。", 
            "李翰林，杜工部，格新句老无今古。", 
            "我驱弱力谩继之，发词寄兴良辛苦。", 
            "几欲攀天门，击天鼓，女娲有志终难补。", 
            "低头帖耳逐驽骀，倒着青衫走尘土。", 
            "东风吹破江头春，绿杨红杏能笑人。", 
            "狂来且尽一壶酒，世无贺老谁相亲。", 
            "君今别我又远适，锦帆千丈迷空碧。", 
            "飘然去意凌昆崙，自古雄豪少知识。", 
            "我亦从今不复言，静看澄江浸寒璧。"
        ], 
        "title": "送徐长官（仲元）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "昨对桃花与君别，共唱离人眼中血。", 
            "今见桃花君复来，似与东风趁时节。", 
            "北去南还何日休，书生道路多穷愁。", 
            "安得巨航满载酒，一帆风过蓬莱洲。"
        ], 
        "title": "送李节推（献父）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "去年遇君陵阳峰，杜鹃声乱桃花红。", 
            "佳人玉指接玉板，劝我一醉三百钟。", 
            "醉来骑鲸赴瑶阙，不记当时与君别。", 
            "溪上扁舟破雪归，楼前芳草还春发。", 
            "白头太守重相过，开樽大笑呼琼娥。", 
            "向来十客七已去，唯与杜九闻清歌。", 
            "歌声绕梁离思苦，听不得终泪如雨。", 
            "回首茫茫天地中，聚散百年能几许。", 
            "今朝此地重相逢，秋汉无情江月空。", 
            "把酒与君须醉倒，已知后会皆衰翁。", 
            "陵阳乐事那复得，官贱食贫身愈迫。", 
            "击剑高吟非故乡，何时共作沧浪客。"
        ], 
        "title": "送李察推（公择）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "春风动地吹春去，行人不肯江边住。", 
            "片帆朝挂暮千里，烟雾苍茫宿何处。", 
            "夫君少年日，射策明光宫。", 
            "同时得意三百辈，上林曾醉桃花红。", 
            "十馀年间事超忽，几在青云几白骨。", 
            "君虽未甚荣，亦足有馀乐。", 
            "存心不负圣与贤，何须画影凌烟阁。", 
            "浔阳城头北涨。", 
            "鱼龙奔走势莫分，却忆当年兵火愁杀人。", 
            "至今战场无绿草，冤魂夜哭寒蟾老。", 
            "临风沥酒一吊之，而我浮生何足道。", 
            "聊为君行歌数声，青山截断江流平。", 
            "晴云相对似能舞，野鸟好语如吹笙。", 
            "却送闲愁付沧海，身虽离异心无改。", 
            "若到蓬莱王母家，为攀桃树遥相待。"
        ], 
        "title": "送姚太博（彦圣）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "屈指宛陵客，八九名世贤。", 
            "我亦驾白鹿，往往登俊筵。", 
            "昭亭自作老龙斗，叠嶂不碍明河躔。", 
            "馀霞散绮入高阁，澄江似练拖晴天。", 
            "黄金买酒不论价，壮心共许青春前。", 
            "丞相初为部使者，精选邑治君尤先。", 
            "业闻上书后荐达，玉陛引对亲承宣。", 
            "付之一节使淮浒，三十二县刑无冤。", 
            "嗟予末路最流落，哭儿清泪双眸穿。", 
            "感君不弃半面雅，取之涸辙投深渊。", 
            "稍回生意渐奋发，遽复舍我摇归船。", 
            "明朝敕拜四明守，四明山水君所怜。", 
            "奈何岁旱天下歉，岂容醉卧沧溟边。", 
            "我疑帝命养头角，乘春霹雳惊蛰眠。", 
            "白蘋风静湖月满，谩吊贺公怀谪仙。"
        ], 
        "title": "送陈屯田知明州", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "群鸟栖霜羽毛缩，孤雁冥飞何处宿。", 
            "芦花糁白天无声，灵妃鼓彻潇湘曲。", 
            "此时归梦寻故乡，谁道行人鬓长绿。", 
            "平生所得惟悲歌，时命未遇君如何。", 
            "满怀策尽献不售，凤凰飘泊无嘉禾。", 
            "困鳞不借一杯水，异时安用西江波。", 
            "岳阳高楼挂星斗，楼中子真闻旧友。", 
            "请舒和气邀阳春，便酿重湖作浓酒。", 
            "山叶撩乱舞，山鸟纵横啼。", 
            "古人交道贵终始，乐酣醉倒君莫疑。", 
            "否极泰来不可测，岂有壮士长栖迟。", 
            "岂有壮士长栖迟，青云歧路看横飞。"
        ], 
        "title": "送刘继邺秀才之岳阳访木尉", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "读书曾不学腐儒，腐唇烂舌肠焦枯。", 
            "又不学一诗一赋轻薄子，屑屑场屋名声沽。", 
            "西州治邑克肖古令尹，险欲临水投神巫。", 
            "政成召来御史府，弹駮庸相请赐雷霆诛。", 
            "奸邪缩手不敢更侮祖宗法，又荐处士博士登石渠。", 
            "富财治水各称任，乃仗斧钺临湘湖。", 
            "兴学首教士子弟，作碑后吊屈大夫。", 
            "明年易节帅瀛莫，铁甲百万秋防胡。", 
            "公曰承平勿誇武，解藏弓剑宽民租。", 
            "诗筒交迎两朝使，镌金刻玉论欢愉。", 
            "深沈不动若山岳，节制似公谁可俱。", 
            "少年天子圣虑远，却顾南国成荒墟。", 
            "拜公学士往绥抚，曾未期月富民大姓争来居。", 
            "秦淮桥倾滞行迈，顷刻指画穷精粗。", 
            "斩材叠岸役兵校，一物不向民间须。", 
            "月光激水夜景午，长虹矫矫当通衢。", 
            "回思昔人政事美，尽求形像堂中图。", 
            "二十二人最豪杰，森森玉树临冰壶。", 
            "前题姓名后书赞，文章彷佛窥典谟。", 
            "昨朝除命下金阙，再备将印严边枢。", 
            "南民遮道留不得，老幼挽缆相携扶。", 
            "愿言早入天朝作丞相，调燮水旱苏寰区。", 
            "功成异日保身退，西江秋风熟鲈鱼。", 
            "犛尾黄雀更珍绝，白糯酿美倾醍醐。", 
            "醍醐一饮三百盏，琵琶啄木唤舞姝。", 
            "舞姝十八如明珠，石榴殷裙蝉翼裾。", 
            "舞彻轻汗潭香肤，桃花带露燕脂濡。", 
            "綵衣班班罗凤雏，问公此乐世有无。", 
            "此乐世有无，何必更访蓬莱山上神仙都。"
        ], 
        "title": "送吴龙图帅真定（仲庶）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "冰霜冻海海水黑，云雾崩腾大空塞。", 
            "饥猿哀啼虎噤啸，高鸿折翅鹰敛翮。", 
            "苦寒大苦吾正愁，二子胡为千里客。", 
            "自言失意西南归，十斛明珠已空掷。", 
            "庐山摩天瀑布雄，请把肝肠洗愁寂。"
        ], 
        "title": "送朱王二秀才归江西", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "捕寇治狱皆有闻，才力纵横真出群。", 
            "荐书交上三岁满，玉陛引对瞻吾君。", 
            "胸中策画烂星斗，笔写纸上虬龙奔。", 
            "完创补弊有捷理，此时歧路挐青云。", 
            "云霄问谁作霖雨，愿洗边城血中土。", 
            "和气油然熟禾黍，天下蒸黎免穷苦。", 
            "男儿事业当致主，我独沈沟亦无语。", 
            "离亭愁怀安可数，春风自在花飞舞。", 
            "船尾插旗轰画鼓，掺袂青山遮别浦。"
        ], 
        "title": "送沈司理赴阙改官", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "太行积雪三千尺，浑河连天厚冰塞。", 
            "天台词人不畏寒，携家直赴并州北。", 
            "越罗蜀锦置筐箱，狼帽毡裘付妻息。", 
            "边城虽道无战尘，塞草从来少春色。", 
            "马上题诗泣鬼神，何时归奏平戎策。", 
            "我欲为书叩相阍，唤取斯人侍君侧。"
        ], 
        "title": "送方奉议倅保德（彦德）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "老着青衫羞望舶，自笑风船禁不得。", 
            "拂衣高咏归去来，我有麻源三亩宅。", 
            "朝餐太阳茹紫芝，时时更作方平客。", 
            "肯嗟垂橐少黄金，儿孙只用传清白。"
        ], 
        "title": "送王主簿弃官归建昌", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "去年秋暮送东玉，今岁春残送子仪。", 
            "人生不老安可得，况复年年伤别离。", 
            "请说湓江初识面，已知磊落胸中奇。", 
            "桐乡之会愈相乐，是时解印予言归。", 
            "公乘扁舟过溪口，殷勤访我论新诗。", 
            "君章下车始命客，邀公与我同遨嬉。", 
            "开怀醉倒信莫逆，十年一梦音尘稀。", 
            "忽闻公来守吾土，馀生幸获仁贤依。", 
            "政成无扰威惠浃，白驹驰隙临瓜期。", 
            "梨花夺月烂银白，绘盘缕玉江鱼肥。", 
            "酒倾碧盏盏尝满，曲度晴云云不飞。", 
            "车轮未许生四角，且愿逆风东北吹。", 
            "留连更尽一壶酒，无使醒泪沾行衣。", 
            "十科应诏公第一，出入省寺非公谁。", 
            "欲陪后会定何许，咄嗟自此分云泥。"
        ], 
        "title": "送陈大夫罢太平守还台", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "长江奔来一山裂，两岸崔嵬耸双阙。", 
            "石人空老薜萝衣，夜夜孤猿啸寒月。", 
            "斯亭谁作名峨嵋，颦翠含愁惜离别。", 
            "浮生后会难再得，况复相看头雪白。", 
            "停杯执手聊逡巡，画鼓铜钲莫催客。", 
            "客行西望紫皇家，紫皇真人驾龙车。", 
            "海若驱鲸上金钓，玉女挟春妆宝花。", 
            "千官称觞祝天寿，箫韶九成奉肴酒。", 
            "青霄阔步随鹓鸾，肯向江头恋杨柳。", 
            "杨柳花飞春日迟，登峨嵋兮送君归。"
        ], 
        "title": "峨嵋亭即席再送", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "君作宣城幕下吏，我尝筑室青山址。", 
            "三四相逢五六年，交情淡若秋江水。", 
            "水流到海无穷时，吾辈论交无衰期。", 
            "明主可结亦未晚，谢安四十功非迟。", 
            "低头感事复太息，汲汲功名亦何益。", 
            "君不见屈原言直沉湘水，韩信功高亦诛死。", 
            "穷达无过七十年，事业空存一张纸。", 
            "不如饮酒临春风，溪水绿净山花红。", 
            "金丝玉管乱两耳，一醉三百琉璃钟。", 
            "醉来辞君登海槎，四方上下皆吾家。"
        ], 
        "title": "留别宣城李节推（献父）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "玉笥深深路更幽，骖鸾不到欲谁尤。", 
            "公临瓠子方忧决，输我携家踏月游。"
        ], 
        "title": "余八月十六日携家玉笥山观月览颖叔待制寄题绝句然公之往还终不暇游也故次其韵以寄颖叔", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "桥名玉涧玉淙琤，覆水松阴两岸清。", 
            "野草已香仙露湿，客从此去问长生。"
        ], 
        "title": "玉涧桥", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "飘飘飞盖入仙山，楼阁初逢碧霭间。", 
            "为问蟠桃今熟未，客来一食欲忘还。"
        ], 
        "title": "入承天观二首 其一", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "云舒云卷晓风凉，千尺松梢鹤唳长。", 
            "昨夜月宫飘桂子，至今楼殿带天香。"
        ], 
        "title": "入承天观二首 其二", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "沉沉楼殿五云藏，草木长春水石香。", 
            "一榻可能容我住，桃源迷路笑渔郎。"
        ], 
        "title": "出观", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "平生志愿各怀归，今日江湖乐自知。", 
            "一艇一蓑明月夜，竿头丝动得鱼时。"
        ], 
        "title": "次新淦先寄刘中丈（道光本作叟）", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "草心回暖春风香，柳眼半开春日长。", 
            "老禅隐几万事毕，春去春归春自忙。"
        ], 
        "title": "新淦西禅绿野庵 其一", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "圆如鹄卵压沧洲，一榻攲眠颇自由。", 
            "春色解回林野绿，如何只白老人头。"
        ], 
        "title": "新淦西禅绿野庵 其二", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "寄语人间学道人，无真可学乃为真。", 
            "施郎昔日投竿处，直下寻纶透海滨。"
        ], 
        "title": "游生米施真君观阅李德素旧题五绝句遂次韵和之 其一", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "学道多年未得仙，漫将芝草种瑶田。", 
            "索纶不起龙吞钓，为问渔翁直几钱。"
        ], 
        "title": "游生米施真君观阅李德素旧题五绝句遂次韵和之 其二", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "水鸦山鹊语相传，风阻归航未得前。", 
            "老桧一株坛石静，道人无事看残年。"
        ], 
        "title": "游生米施真君观阅李德素旧题五绝句遂次韵和之 其三", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "来寻遗事问神仙，坐石垂纶不记年。", 
            "水鸟自来云自去，月和蟾影几回圆。"
        ], 
        "title": "游生米施真君观阅李德素旧题五绝句遂次韵和之 其四", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "晴云落日似横金，水鸟松风伴我吟。", 
            "题壁高人竟何在，犹应施老笑无心。"
        ], 
        "title": "游生米施真君观阅李德素旧题五绝句遂次韵和之 其五", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "风日萧萧暑气无，橹声相逐转江湖。", 
            "西山庐阜青如淀，应有新诗入画图。"
        ], 
        "title": "呈同行黎东美朝散", 
        "type": "绝句", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "西山行彻见羌庐，碧玉棱棱奠一区。", 
            "南去北来头白尽，不知五老鬓斑无。"
        ], 
        "title": "望庐山二首 其一", 
        "type": "绝句", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "三十年前湓浦尉，五千里外解符归。", 
            "庐山相见应相笑，为借云泉一濯衣。"
        ], 
        "title": "望庐山二首 其二", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "薄昏洲渚鸥凫静，照网渔家灯火红。", 
            "尽道龙归井泉浊，明朝愿借一帆风。"
        ], 
        "title": "庙湾夜泊", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "秋风入夜透征衣，点点渔灯各自归。", 
            "投老重来江上泊，庐山如旧故人非。"
        ], 
        "title": "槠溪怀亡友张慎微", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "旋披榛棘寻山径，忽绕松篁入寺门。", 
            "九日临高无此处，佛香禅味解尘昏。"
        ], 
        "title": "九日游净社院二首 其一", 
        "type": "绝句", 
        "yun": "元"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "前年九日别家时，黄菊才开一两枝。", 
            "今岁重阳归未得，却寻莲社步迟迟。"
        ], 
        "title": "九日游净社院二首 其二", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "五峰相向碧参差，插地擎天力不衰。", 
            "要学世人头亦白，晴烟时起数条丝。"
        ], 
        "title": "罗汉院五老亭", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "翠霭纷纷蔽一岩，何年人种万株杉。", 
            "天翁已许虬龙卧，匠石不劳斤斧劖。"
        ], 
        "title": "入万杉", 
        "type": "绝句", 
        "yun": "咸"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "禅庭欲别更迟迟，犹恋凉风洒客衣。", 
            "无力便分青嶂住，满怀空带白云归。"
        ], 
        "title": "出万杉", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "涉溪攀磴兴何长，隔岸人家桃杏香。", 
            "便是武陵迷路处，只无鸡酒劝渔郎。"
        ], 
        "title": "香涧", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "道人得道万缘灰，栏下幽花手自栽。", 
            "终日开轩无客到，清风时引竹声来。"
        ], 
        "title": "静明轩", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "妙妙无心岂有思，一轩幽瞰碧涟漪。", 
            "篆香销尽月华午，知是高僧定起时。"
        ], 
        "title": "无思轩", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "寻真幽径入深源，一宿清虚寄洞天。", 
            "归去姑溪度残日，无因重到五峰前。"
        ], 
        "title": "别寻真观", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "宝陀岩下种松篁，旧客欣逢煮术汤。", 
            "忆着东林携手处，十年添得两眉霜。"
        ], 
        "title": "逢东林旧僧", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "短短芰荷叶，深深野水漫。", 
            "何神能止雨，无术理惊湍。", 
            "久客怀三径，包羞拘一官。", 
            "赏心那复数，岁望骨毛寒。"
        ], 
        "title": "西池水漫莲叶资深劝予理之", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "稍止今朝雨，犹埋瘴岭云。", 
            "乱流安可塞，故老未尝闻。", 
            "阴怪群难数，阳光晚渐分。", 
            "仅能存井邑，不复念锄耘。"
        ], 
        "title": "稍霁二首 其一", 
        "type": "律诗", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "霪霖霾昼夜，积潦接郊郛。", 
            "小艇家家有，危椽处处扶。", 
            "稍晴人共喜，却暖鸟争呼。", 
            "海若一何暴，几翻天地枢。"
        ], 
        "title": "稍霁二首 其二", 
        "type": "律诗", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "已喜收微雨，还愁合暮云。", 
            "潮痕殊未减，屋拆厌频闻。", 
            "天地溟濛内，山川早晚分。", 
            "吾民方乏食，何以慰耕耘。"
        ], 
        "title": "自和二首 其一", 
        "type": "律诗", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "猛风来半夜，骇浪却平郛。", 
            "避地忧桥断，登山借杖扶。", 
            "马牛真不辨，老稚乱相呼。", 
            "安得瞻晴景，苍苔绣户枢。"
        ], 
        "title": "自和二首 其二", 
        "type": "律诗", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "怊怅风兼雨，西桥半夜摧。", 
            "青龙真变化，白鸟漫惊猜。", 
            "荡潏无遗迹，登临不再来。", 
            "道师如好事，重为购良材。"
        ], 
        "title": "净惠桥亭为水所漂因劝宽老葺之二首 其一", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "水涨西桥折，重来路已差。", 
            "檐牙翻骇浪，石脚没平沙。", 
            "梦想追尘迹，湮沈叹物华。", 
            "何人能起废，壮观老禅家。"
        ], 
        "title": "净惠桥亭为水所漂因劝宽老葺之二首 其二", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "赋笔惊场屋，高才叹陆沈。", 
            "宦游今日尽，野兴暮年深。", 
            "黄菊看看秀，青云处处阴。", 
            "君怀能亢爽，吾意亦侵寻。"
        ], 
        "title": "送陈辑都曹致仕还乡", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "彭泽江边邑，萧疏靖节祠。", 
            "烟昏鹿皮画，草暗菊花篱。", 
            "咏德今千载，言归彼一时。", 
            "男儿要出处，此道几人知。"
        ], 
        "title": "舟经彭泽谒靖节祠", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "泗水初倾盖，西江再逆舟。", 
            "策能诛贼灭，心不为身谋。", 
            "夜永谈无寐，樽空幸少留。", 
            "迟明还惜别，飞桨下滩头。"
        ], 
        "title": "竹子滩逢广漕张公诩二首 其一", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "会合嗟无酒，留连漫索茶。", 
            "晚云随落日，归雁集寒沙。", 
            "自达聊安命，多言任指瑕。", 
            "吾宗有令弟，恩复出君家。"
        ], 
        "title": "竹子滩逢广漕张公诩二首 其二", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "亭上客送客，江头山映山。", 
            "白醪须酌尽，彩凤欲飞还。", 
            "帆转疏林外，烟生远渚间。", 
            "离愁自堆积，辄莫唱阳关。"
        ], 
        "title": "螺川送别王公济朝奉还台", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "凛凛汾阳秀，螺川旧徙居。", 
            "文名动场屋，孝节冠乡闾。", 
            "御史论才久，方州躐等除。", 
            "朝廷终器使，宗庙得璠玙。"
        ], 
        "title": "送郭晦叔知海州", 
        "type": "律诗", 
        "yun": "鱼"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "江路分韶广，城楼压郡东。", 
            "妓歌星汉上，客醉水云中。", 
            "泼墨天涵暝，铺绡月映空。", 
            "登临逢此景，不复念途穷。"
        ], 
        "title": "英州烟雨楼", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "栋宇新成寺，黄金贴翠微。", 
            "山眉一双碧，江带两条飞。", 
            "乱石森门戟，晴云作地衣。", 
            "薰弦谁与奏，松响泻珠玑。"
        ], 
        "title": "南山禅院", 
        "type": "律诗", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "飞盖穿林外，行厨就竹间。", 
            "酒狂思海泻，歌响遏云还。", 
            "逸骥方腾跃，疲驽强附攀。", 
            "磨崖记名姓，长伴水潺潺。"
        ], 
        "title": "廖华国史君致酒", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "地与浮丘接，花如锦帐铺。", 
            "杜康倾琥珀，海若献珊瑚。", 
            "老竹争抽笋，幽禽自引雏。", 
            "人生行乐尔，富贵亦何须。"
        ], 
        "title": "同颖叔修撰游吴圃分得须字", 
        "type": "律诗", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "二月溟濛雨，春寒反似秋。", 
            "玉觥浮浊浪，兰楫拟沧洲。", 
            "自顾驽骀困，宁攀逸骥游。", 
            "楚歌弹未彻，归思已难留。"
        ], 
        "title": "即席和颖叔送别四韵", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "卓荦金闺客，经过慰老夫。", 
            "能当韩子拜，深愧孟生愚。", 
            "开卷诗千首，论交酒一壶。", 
            "春风送和气，连夜入苍梧。"
        ], 
        "title": "蔡梧州叙拜礼用四韵谢之兼送别", 
        "type": "律诗", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "旧交几人在，宁嫌双鬓皤。", 
            "一生长作客，九死漫悲歌。", 
            "岁月惊秋速，关山恨别多。", 
            "君须陟台省，吾欲隐松萝。"
        ], 
        "title": "寄东莞李宰宣德", 
        "type": "律诗", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "六载为南郡，归时雪满颠。", 
            "一家才度岭，单骑欲朝天。", 
            "介洁终无玷，精神老尚全。", 
            "十分愁别酒，魂断鹄亭前。"
        ], 
        "title": "送象守贾正夫朝奉还台二首 其一", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "十载音书绝，扁舟忽见过。", 
            "有樽倾别酒，无妓唱离歌。", 
            "海阔春光少，城空瘴雾多。", 
            "羡君先度岭，猿叫隔云萝。"
        ], 
        "title": "送象守贾正夫朝奉还台二首 其二", 
        "type": "律诗", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "野寺三秋别，缄书一度收。", 
            "青开今日眼，白尽昔年头。", 
            "高义嗟难得，劳生苦远游。", 
            "新亭名六以，真妄复何求。"
        ], 
        "title": "得瑞金晖评上人书因以酬之", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "以幻聊观幻，亭将六以名。", 
            "隔林风籁息，满地月华清。", 
            "不动超千劫，随缘度一生。", 
            "有时拈榔标，划断野泉声。"
        ], 
        "title": "寄题六以亭", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "昨日春归尽，轻衣畏暑侵。", 
            "落花空眷影，新叶自成阴。", 
            "书永惟便睡，蝉清稍伴吟。", 
            "小团宫样茗，分酌莫辞深。"
        ], 
        "title": "立夏日示陈安国宣义", 
        "type": "律诗", 
        "yun": "侵"
    }, 
    {
        "author": "郭岩", 
        "era": "宋", 
        "subtype": null, 
        "text": [
            "一径深且纡，森森荫松柏。", 
            "清风池上来，幽思与之发。", 
            "逸响谐素琴，凉阴散清帙。", 
            "弘景或可邀，高怀共披豁。"
        ], 
        "title": "松径", 
        "type": "古风", 
        "yun": null
    }, 
    {
        "author": "郭居安", 
        "era": "宋", 
        "subtype": null, 
        "text": [
            "捷书连昼，甘洒通宵，新来喜沁尧眉。", 
            "许大担当，人间佛力须弥。", 
            "年年八月八日，长记他、三月三时。", 
            "平生事，想祗和天语，不遣人知。", 
            "一片闲心鹤外，被乾坤系定，虹玉腰围。", 
            "阊阖云边，西风万籁吹齐。", 
            "归舟更归何处，是天教、家在苏堤。", 
            "千千岁，比周公、多个彩衣。"
        ], 
        "title": "声声慢 寿贾师宪", 
        "type": "词", 
        "yun": null
    }, 
    {
        "author": "郭居安", 
        "era": "宋", 
        "subtype": null, 
        "text": [
            "听都人共语，又还是、岁逢庚。", 
            "记金帖频催，衮衣将至，绣幰先迎。", 
            "笙歌六宫齐奏，到而今、犹唱贺升平。", 
            "千岁人间福本，天公著意看承。", 
            "秋深。", 
            "帘卷空明。", 
            "问西子，最宜晴。", 
            "喜新来多暇，玉醪龙炙，菊院花城。", 
            "明年耳孙头上，更君王、亲点泥金。", 
            "兜率摩耶住世，长看佛度众生。"
        ], 
        "title": "木兰花慢 寿贾秋壑母两国胡夫人", 
        "type": "词", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "江渎池头烂醉归，青旗日晚插城扉。", 
            "正驰玉勒冲红雨，又挟金丸伺翠衣。", 
            "老境渐侵欢意尽，旧游欲说故人稀。", 
            "凭高三叹君知否，倦鹢无风亦退飞。"
        ], 
        "title": "检旧诗偶见在蜀日江渎池醉归之篇怅然有感", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "人閒渔猎各相从，南陌东阡处处逢。", 
            "绣羽触机馀耿介，锦鳞出网尚噞喁。", 
            "傍观扶杖常移日，就买还家足御冬。", 
            "更待风霜都过尽，却从春野看春农。"
        ], 
        "title": "冬日观渔猎者", 
        "type": "律诗", 
        "yun": "冬"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "绿章封事彻虚皇，黄纸除书降野堂。", 
            "海上春常探先到，壶中日已不胜长。", 
            "冰衔再署仙班贵，鹤料重支玉粒香。", 
            "便挂朝冠亦良易，金铜茶笼本相忘。"
        ], 
        "title": "十一月十八日蒙恩再领冲佑邻里来贺谢以长句", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "此生生计愈萧然，架竹苫茆只数椽。", 
            "万卷古今消永日，一窗昏晓送流年。", 
            "太平民乐无愁叹，衰老形枯少睡眠。", 
            "唤得南村跛童子，煎茶扫地亦随缘。"
        ], 
        "title": "题老学庵壁", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "不用清歌素与蛮，闲愁已自解连环。", 
            "闰年春近梅差早，泽国风和雪尚悭。", 
            "诗思长桥蹇驴上，棋声流水古松间。", 
            "笺天公事君知否，正乞柴荆到死闲。"
        ], 
        "title": "冬晴日得闲游偶作", 
        "type": "律诗", 
        "yun": "删"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "扫叶拥阶寒犬行，编茆护栅老鸡鸣。", 
            "风霜渐逼岁时晚，形影相依灯火明。", 
            "史策千年愧豪杰，关河万里怆功名。", 
            "固应死抱无穷恨，老病何由更请缨。"
        ], 
        "title": "书巢冬夜待旦", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "身是咸阳旧酒徒，龙钟犹复泥村酤。", 
            "百年略似梦长短，一醉且随家有无。", 
            "登览未应惭脚力，功名正尔叹头颅。", 
            "夕阳又凭阑干立，谁画三山岸帻图。"
        ], 
        "title": "醉后庄门望西南诸山", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "平生著书汗马牛，一事不施今白头。", 
            "河洛未清非我责，山林高卧复何求。", 
            "愚公可笑金堆屋，老子唯须糟筑邱。", 
            "华表无人识归鹤，烟波底处有驯鸥。"
        ], 
        "title": "著书", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "万卷纵横眼欲枯，老犹闭户诵唐虞。", 
            "故人谁复访生死，邻父幸能通有无。", 
            "云子翻匙新稻饭，天吴坼绣旧衣襦。", 
            "时平得掩松根骨，也胜王孙泣路隅。"
        ], 
        "title": "自夏秋匮甚慨然有感", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "穷途敢恃舌犹存，小筑城西十里村。", 
            "未挂衣冠惭士节，免输薪粲荷君恩。", 
            "文章跌宕忘绳墨，学问荒唐失本原。", 
            "仕宦一生成底事，子孙世世记吾言。"
        ], 
        "title": "自责", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "四十头颅已可知，残年至此复何为。", 
            "著书不直一杯水，看镜空添千缕丝。", 
            "达宦独骄儒作戏，后生速化吏为师。", 
            "有冠当挂无馀说，但恨衰翁见事迟。"
        ], 
        "title": "自解", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老境侵凌病满躯，火攻下策得枝梧。", 
            "沽来村酒初判醉，叱去山童不遣扶。", 
            "霜重木凋鸦可数，溪清鱼见鹳相呼。", 
            "兴阑却掩斋扉卧，闲看青灯照药炉。"
        ], 
        "title": "久疾灼艾小愈晚出门外", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "忧患熏心少睡眠，鸡号窗白一欣然。", 
            "道旁岁晚貂裘弊，灯下书成铁砚穿。", 
            "杜老惯听儿索饭，郑公何啻客无毡。", 
            "春风不解嫌贫病，尚拟花前醉放颠。"
        ], 
        "title": "夙兴弄笔偶书", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "故园三径可婆娑，遇兴遵涂负杖歌。", 
            "霜重天寒山色淡，草枯野旷猎徒多。", 
            "解刀尚可谋黄犊，挥帖无由致白鹅。", 
            "自计长闲何所恨，一生心事在烟波。"
        ], 
        "title": "冬晴闲步东村由故塘还舍作二首 其一", 
        "type": "律诗", 
        "yun": "歌"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "红藤拄杖独相羊，路绕东村小岭傍。", 
            "水落枯萍黏蟹椵，云开寒日上鱼梁。", 
            "洛阳二顷言良是，光范三书计本狂。", 
            "历尽危机识天意，要令闲健返耕桑。"
        ], 
        "title": "冬晴闲步东村由故塘还舍作二首 其二", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "腊月风和意已春，时因散策过吾邻。", 
            "草烟漠漠柴门里，牛迹重重野水滨。", 
            "多病所须唯药物，差科未动是闲人。", 
            "今朝佛粥更相馈，更觉江村节物新。"
        ], 
        "title": "十二月八日步至西村", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "白发苍颜七十翁，朽株枯木略相同。", 
            "如山储药难医拙，齐斗堆金不换穷。", 
            "昨梦已抛空劫外，残年全付醉眠中。", 
            "故人苦未知心事，一纸空烦寄断鸿。"
        ], 
        "title": "忽得京书有感", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "数椽茆屋镜湖旁，乔木苍烟一径长。", 
            "酒贱过门多醉叟，天寒栖亩有馀粮。", 
            "歌呼草市知人乐，箫鼓丛祠喜岁穰。", 
            "只道老来诗思尽，未妨击壤颂时康。"
        ], 
        "title": "晚步门外书触目", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "耐辱推颓百不能，居然老病住庵僧。", 
            "流年速似一弹指，更事多于三折肱。", 
            "庭树影中闻夜汲，邻机声里对寒灯。", 
            "沈诗任笔俱忘尽，酒户新来却少增。"
        ], 
        "title": "亲旧书来多问近况以诗荅之", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老觉人间万事非，幽栖幸已脱尘鞿。", 
            "残年得饱不啻足，旧友半空谁与归。", 
            "开眼不妨成一梦，剪翎何至羡群飞。", 
            "龙图老子今安在，把卷灯前泪满衣。"
        ], 
        "title": "开书箧见韩无咎书有感", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "成州太守比何如，梦里依然把臂初。", 
            "复起卿当用卿法，长闲吾实爱吾庐。", 
            "五湖风雨孤舟夜，万里关山一纸书。", 
            "正使两翁长隔阔，子孙他日莫相疏。"
        ], 
        "title": "寄宇文成州", 
        "type": "律诗", 
        "yun": "鱼"
    }, 
    {
        "author": "郭居安", 
        "era": "宋", 
        "subtype": "七言律诗", 
        "text": [
            "诗来老气郁沈沈，犹负驿骝万里骎。", 
            "辇路风尘重回首，梅花岁晚独知心。", 
            "张南有死天无远，管邴如生海未深。", 
            "明发阳关底须叠，只哦雅制沈哇淫。"
        ], 
        "title": "赴崖山赠别陈焘父", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "萧萧乾叶欲辞柯，晓来更奈严霜何。", 
            "明知飘泊不得已，请君试听离人歌。", 
            "生平学尽经济策，宗工大匠亲琢磨。", 
            "三入长安献不售，困鳞怅望西江波。", 
            "感君聊借一杯水，六月炎蒸免枯死。", 
            "高谈雄辩为我倾，古恨今忧对君洗。", 
            "卖薪给家妻子羞，淮阴胯下未封侯。", 
            "故人骑龙不相助，子陵自欲追巢由。", 
            "拔山力尽真可伤，江湖安得重相忘。", 
            "恩仇必报乃壮士，如今孰是韩张良。", 
            "玉手纤纤把金盏，更听新声碎瑶板。", 
            "醉乡酩酊万事休，功名难成岁华晚。", 
            "噫吁嚱，秋风已老白云飞，乡关咫尺未能归。", 
            "倚瑟而歌悲帝子，南山遥望泪沾衣。", 
            "愿君闻此颇矜恻，许借长帆还泽国。", 
            "他日尧阶荐姓名，投老犹能奉鞭策。"
        ], 
        "title": "投别发运张职方（仲举）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "醉乘黄犊穷山河，倏然遂向桃源过。", 
            "桃源尽处见城郭，万家欣欣闻弦歌。", 
            "主人喜扫溪上榻，爱我鬓发尘埃多。", 
            "旋呼琼液注玉斝，麟孙出拜能吟哦。", 
            "使令劝我须醉倒，不知与世为谁何。", 
            "醒来忽别未十日，敢期佳句传灵波。", 
            "千年不落一字俗，凛凛秋风吹太阿。", 
            "大才小用小有补，牛羊茁壮馀无他。", 
            "何时赴诏玉京去，万物待子能调和。"
        ], 
        "title": "酬吴著作（子正）", 
        "type": "古风", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "康王洞口无尘埃，青山崭岩水邅回。", 
            "飞桥百尺渡天险，下听谷响如奔雷。", 
            "凭栏要识物外物，泬寥寥兮何有哉。", 
            "但见东阜耸楼阁，碧瓦鳞鳞何崔嵬。", 
            "虹电披猖雨新歇，金云点缀芙蓉开。", 
            "斜阳疏光照不入，异景万变谁能裁。", 
            "仙家遗象已可爱，是时况与禅宗来。", 
            "瞳人照耀骨森竦，皎如皓月凌寒梅。", 
            "险句卷起谷帘水，真珠万斛收苍崖。", 
            "猿不能啼鸟无语，巨石枯木为之摧。", 
            "达即善用用即妙，斯游何异登蓬莱。", 
            "回头碌碌利名士，日蠹日朽令人哀。"
        ], 
        "title": "康王洞呈同游讷禅师", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "霜寒水落平沙露，短艇悠悠寻泊处。", 
            "惊弦旅雁失群飞，贪饵修鳞随网去。", 
            "世情翻覆可沾巾，三千食客背田文。", 
            "不须更待年华老，便向东山卧白云。"
        ], 
        "title": "酬李推官淮上见寄", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "岁云暮矣多北风，怒嗥万里吹惊鸿。", 
            "只今我亦在行旅，陟彼庾岭临苍穹。", 
            "霜寒不复瘴雾黑，酒贱颇得樽罍红。", 
            "鼓角看看变新律，烛泪璀璀随残冬。", 
            "一阶寄禄百无补，白发又送年华终。", 
            "鬼章虽获万国贺，防边未可旌旗空。", 
            "中原将帅谁第一，愿如卫霍皆成功。", 
            "庙堂赫赫用耆旧，熟讲仁义安羌戎。", 
            "我甘海隅食蚌蛤，饱视两邑调租庸。", 
            "呜呼不独夔子之国杜陵翁，牙齿半落左耳聋。"
        ], 
        "title": "南雄除夜读老杜集至岁云暮矣多北风之句感时抚事命题为（原作为题，据道光本改）篇", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "番禺城北越王台，登临下瞰何壮哉。", 
            "三城连环铁为瓮，睥睨百世无倾摧。", 
            "蕃坊翠塔卓椽笔，欲蘸河汉濡烟煤。", 
            "沧溟忽见飓风作，雪山崩倒随惊雷。", 
            "有时一碧渟万里，洗濯日月光明开。", 
            "屯门钲铙杂大鼓，舶船接尾天南回。", 
            "斛量珠玑若市米，担束犀象如肩柴。", 
            "越王胡为易驯服，陆生辩与秦仪偕。", 
            "当时贡物竞何有，汉家宫殿今蒿莱。", 
            "邦人每逢二月二，熙熙载酒倾城来。", 
            "元戎广宴命宾客，即时海若收风霾。", 
            "群心愈喜召和气，百伎尽入呈优俳。", 
            "乐声珊珊送妙舞，春色盎盎浮樽罍。", 
            "鬼奴金盘献羊卨，蔷薇瓶水倾诸怀。", 
            "嗟余老钝已茅塞，坐视珠履惭追陪。", 
            "青蝇何知附骥尾，伯乐底事矜驽骀。", 
            "番禺虽盛公岂爱，亭亭自是岩廊材。", 
            "千年故事写长句，指画造化回枯荄。", 
            "昌黎气焰遂低缩，瓦砾未足当琼瑰。", 
            "仙姿劝公莫妄想，元鼎久待调盐梅。"
        ], 
        "title": "广州越王台呈蒋帅待制", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "菖蒲涧底生九节，流水遂作菖蒲香。", 
            "安期服之已仙去，漫脱双舄留秦皇。", 
            "秦皇杀伐自无度，年龄社稷何由长。", 
            "蓬莱毕竟不可见，十祠千载聊相望。", 
            "散发追之又无迹，后来诡谲传崔郎。", 
            "至今正月二十五，城北夹道珠帘张。", 
            "元戎要宾锤大鼓，老蛮献馔烧肥羊。", 
            "倾城尽作蒲涧饮，美俗眷恋神仙乡。", 
            "穿云丝竹度别浦，绕山金翠明残阳。", 
            "我乘款段到已晚，越台仅得参壶觞。", 
            "公携大句使我读，冰澌戛齿清琅琅。", 
            "张侯继作亦精敏，兰茝相倚传芬芳。", 
            "却寻陈事考僭迹，死佗称帝鋹称王。", 
            "基山控海恃远崄，大明一出旋消亡。", 
            "岂如戴主效臣节，白骨虽朽忠名彰。", 
            "只今神孙太母圣，天下击壤歌时康。", 
            "佳期不邀墓中鬼，乐民之乐真循良。", 
            "勒词苍崖告万古，蒲涧之会无淫荒。"
        ], 
        "title": "蒲涧奉呈蒋帅待制", 
        "type": "古风", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "石屏台下玉池水，绕岸石屏青齿齿。", 
            "镌劖初自人力成，一石十牛车不起。", 
            "辇置应须费万金，园囿森罗供宴喜。", 
            "苍藓昏埋岁月远，修藤缠络根相倚。", 
            "刘鋹族氏已无馀，此物犹存旧基址。", 
            "曾经战鼓轰雷霆，屡对春风阅罗绮。", 
            "老榕交阴不透日，客袂生寒冰雪洗。", 
            "小桥断处栈梯连，一线崎岖劣容跬。", 
            "未知深窟藏龙蛇，但见枯荷阁蝼蚁。", 
            "摩挲题字考前人，名姓班班少奇伟。", 
            "请公椽笔赋大篇，歌颂永平诛僭拟。", 
            "光焰须令万丈长，一时行乐何足纪。"
        ], 
        "title": "石屏台致酒呈蒋帅待制", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "鹿入望夷秦欲灭，真剑先流白蛇血。", 
            "尉佗椎髻尔何为，漫占海隅蛟蜃穴。", 
            "祝融之符天下归，岂假陆生三寸舌。", 
            "千金装橐未为多，更上高台拜尧阙。", 
            "至今人说朝汉台，不知此地藏蒿莱。", 
            "使君好事一登赏，譬若古镜初磨开。", 
            "香炉烟生石门晓，三山翠拥浮丘来。", 
            "风松自作笙箫响，暮霞却捲旌旗回。", 
            "长空无碍鸟无迹，人事宁须问今昔。", 
            "琼浆且泛琉璃船，满眼夕阳留不得。", 
            "登台何似登金门，烂吐文章侍君侧。", 
            "愿公归作老姚崇，莫学江东穷李白。"
        ], 
        "title": "朝汉台寄呈蒋帅待制", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "白玉笙，咸通十三年琢成。", 
            "琢成匠人十指秃，进奉明堂声妙曲。", 
            "当时应赐恩泽家，流传至煜煜好奢。", 
            "高堂日日听吹笙，不知国内非和平。", 
            "仁兵万众一旦至，国破苍黄笙堕地。", 
            "虽然讹缺未苦多，却落人间为宝器。", 
            "管长纤纤剥笋束，况值吴姬指如玉。", 
            "不见排星换掩时，自然天韵来相续。", 
            "昔时祸乱曲，今日太平歌。", 
            "兴亡不系白玉笙，但看君王政若何。"
        ], 
        "title": "白玉笙", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "金熨斗，酌醇酒。", 
            "熨开万斛之愁肠，赠尔千年之眉寿。", 
            "酣酣笑脸坐生春，安用逢人嗟白首。"
        ], 
        "title": "金熨斗", 
        "type": "古风", 
        "yun": "有"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "翠碧杯，满酌正是桃花开。", 
            "一年三百六十日，几人待得春归来。", 
            "春归来，不饮酒，翠碧之杯尔何有。"
        ], 
        "title": "翠碧杯", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "金城东，百尺高台临远空。", 
            "长江浩荡剑门险，欲平吴蜀难为功。", 
            "谁倾黄金建佛庙，击鼓撞钟夜还晓。", 
            "香厨供办老僧閒，玉栏花谢游人少。", 
            "我来独立想英雄，战舰连云气概中。", 
            "犹有斯台存旧址，可怜铜雀起悲风。"
        ], 
        "title": "魏王台", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "金城北，荒荒野水连云白。", 
            "岛屿相望一径通，绕堤杨柳迷春色。", 
            "天下三分血战秋，张辽凿浦暗藏舟。", 
            "吴蜀虽亡晋已起，山川自结寒烟愁。", 
            "永平只作寻春处，关门锁断春归路。", 
            "画船载酒歌白纻，不忍醒时送春去。"
        ], 
        "title": "藏舟浦", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "悲阳春，阳春可乐胡为悲。", 
            "桃花枝上开未足，数片已逐狂风吹。", 
            "阳春能来不能久，年少看花今白首。", 
            "击毬驰马力已疲，欲傍樽罍先怕酒。", 
            "佳人如皓月，顾我犹衰蓬。", 
            "相倚不相似，两心何可同。", 
            "请折并蒂花，更看鸳鸯鸟。", 
            "容华与毛羽，相鲜乃为好。", 
            "挥手谢佳人，浩歌悲阳春。", 
            "阳春易衰歇，尔貌岂长新。"
        ], 
        "title": "悲阳春", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我乘逸兴浮扁舟，杨花渡江飞满头。", 
            "河豚初熟鲚鱼烂，借问春光须少留。", 
            "人间乍听黄金鸟，物外谁怜白雪鸥。", 
            "但愿沧波化为酒，青山两岸皆糟丘。", 
            "人生快意天地小，登览何必须瀛洲。", 
            "渔歌声断自起舞，酩酊更看江月流。"
        ], 
        "title": "江上游", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "杜鹃啼血春林碧，妾有离愁异今昔。", 
            "上尽高山第一峰，目乱魂飞化为石。", 
            "化为石，可奈何，泪悬白露衣薜萝。", 
            "千古万古望夫恨，一江秋水寒蟾多。", 
            "汉家天子点征役，良人荷戈归不得。", 
            "此身未老将何从，不似山头化为石。"
        ], 
        "title": "望夫石", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "江南南山连北山，苍藤翠水水潺潺。", 
            "水深藤老木拱矣，不知游子何时还。", 
            "白云孤飞岁华晚，独鹤一声星斗残。", 
            "两山秀色手可揽，嗟我不得山中閒。"
        ], 
        "title": "两山间", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "莲根有长丝，不供贫女机。", 
            "柳梢有飞绵，不暖寒者衣。", 
            "朝歌悠悠暮歌短，下地沉沉上天远。", 
            "东生白日还西流，志士长怀万古愁。"
        ], 
        "title": "莲根有长丝", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "朝出青闺里，自汲井华水。", 
            "井水如磨铜，妾面似芙蓉。", 
            "照影返自叹，净洗铅华浓。", 
            "郎骑白马玉关去，令人绣被冷春风。", 
            "春风欲尽来何迟，蚕蛾散子鸦哺儿。", 
            "写得短书无寄处，幽恨填膺泪如雨。"
        ], 
        "title": "朝出青闺里", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "悠悠江水绿于苔，杨柳迎风眼半开。", 
            "行客不如沙上雁，每逢春暖即知回。"
        ], 
        "title": "追和杜牧之贵池亭", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "画手非工本亦佳，四时景物寓天涯。", 
            "最怜荷折秋容晚，双雁徘徊下软沙。"
        ], 
        "title": "观德亭画壁", 
        "type": "绝句", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "海棠妍媚露桃红，高卧遥知锦绣中。", 
            "欲问何时渡江去，看花准拟趁春风。"
        ], 
        "title": "寄耿天骘二首 其一", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "北山曾赏浪山梅，梅蕊含冰一半开。", 
            "国老自亡梅自发，送梅人在亦悲哀。"
        ], 
        "title": "寄耿天骘二首 其二", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "门外青山是我山，手携筇杖只今还。", 
            "岩花落尽莺啼懒，纸帐孤灯梦亦閒。"
        ], 
        "title": "桐城青山裴山人枉步见寻兴尽遽归", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "渡江乘兴泊江干，草衬残花色未乾。", 
            "惯在钓鱼船上住，一蓑一笠伴春寒。"
        ], 
        "title": "史充侍禁以简问予小舟摇兀绝句戏谢", 
        "type": "绝句", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "不假研磨丹与青，只将墨妙夺天成。", 
            "始知春力无虚实，老竹横穿栋柱生。"
        ], 
        "title": "寺壁史侍禁画竹", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "长忆金陵数往还，诵公佳句伴公閒。", 
            "如今不复闻公语，独自西轩卧看山。"
        ], 
        "title": "西轩看山怀荆公", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一番遇雨碧生烟，移得蓬瀛在枕前。", 
            "范蠡更閒吾不爱，风波摇兀钓鱼船。"
        ], 
        "title": "雨霁看小山", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "叠径萦迂上小亭，云收天末数峰青。", 
            "不嫌一鸟横空没，直恐纤埃点画屏。"
        ], 
        "title": "辨山亭二首 其一", 
        "type": "绝句", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "小亭新得辨山名，云外峰峦画数层。", 
            "太守引宾谋一醉，甘瓜不用集青蝇。"
        ], 
        "title": "辨山亭二首 其二", 
        "type": "绝句", 
        "yun": "蒸"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "青布为巾白布裘，逢人不拜肯低柔。", 
            "一缸浊酒凝春绿，只与云山相献酬。"
        ], 
        "title": "永安再见裴材山人二首 其一", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "未到君家兴已阑，浮山十里望青山。", 
            "梅花正似山阴雪，却棹孤舟夜半还。"
        ], 
        "title": "永安再见裴材山人二首 其二", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "凭栏尽日看山色，攲枕连宵听水声。", 
            "一点红尘无入处，戴家池馆近清明。"
        ], 
        "title": "重题公纯池亭", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "寻山一日遍浮山，却望江南兴欲还。", 
            "半夜神龙兴骤雨，故留閒客伴僧閒。"
        ], 
        "title": "浮山阻雨二首 其一", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "云颙辞世几番春，老令霜髯未变尘。", 
            "重拂旧题悲往事，幻身今幸作閒人。"
        ], 
        "title": "浮山阻雨二首 其二", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "出门骑马踏黄尘，归路随鞭布黑云。", 
            "一夜猛风吹大雪，玉华千里压妖氛。"
        ], 
        "title": "喜雪呈守倅二首 其一", 
        "type": "绝句", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "四面岚光似玉光，满城和气贺丰穰。", 
            "红炉底事不邀客，回雪落梅空断肠。"
        ], 
        "title": "喜雪呈守倅二首 其二", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "幅巾藜杖客浮山，便隐深岩避世喧。", 
            "每见月华何事啸，此身聊欲伴孤猿。"
        ], 
        "title": "赠啸月岩吴居士", 
        "type": "绝句", 
        "yun": "元"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "谁开岩户最高峰，更作栏干出半空。", 
            "只道冥鸿远尘世，我今直下看冥鸿。"
        ], 
        "title": "抚鸿亭", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "西崖瀑布泻云中，移得匡庐一半工。", 
            "要看玉潭千丈雪，莫教江月照还空。"
        ], 
        "title": "游西岩寺二首 其一", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "三人同结静中缘，一到西岩思豁然。", 
            "何必拥炉倾浊酒，且来攀树听寒泉。"
        ], 
        "title": "游西岩寺二首 其二", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "西岩晓起过中方，欲趁春归客思忙。", 
            "不似野僧忘岁月，手披黄卷满头霜。"
        ], 
        "title": "中方寺题壁", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "不辞耕遍主家田，日暮归时欲饱眠。", 
            "渡尽惊波莫回首，后来犹苦牧儿鞭。"
        ], 
        "title": "题潘温叟家藏戴牛画卷二首 其一", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "茫茫陂水暮秋天，乍晚耕犁未得眠。", 
            "矫首冲波方尽力，牧儿何用更挥鞭。"
        ], 
        "title": "题潘温叟家藏戴牛画卷二首 其二", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "梅花落尽杏花迟，终日廉纤细雨霏。", 
            "不倒一樽消客恨，可令醒眼送春归。"
        ], 
        "title": "招陈守倪倅小酌", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "东岭杉松手自栽，已成浓荫覆泉台。", 
            "满头白发行催死，能得生前几度来。"
        ], 
        "title": "书无想山先域屋壁二首 其一", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "寒食年年一度来，伤心扪涕陟崔嵬。", 
            "溪云欲雨还催去，更绕营丘百匝回。"
        ], 
        "title": "书无想山先域屋壁二首 其二", 
        "type": "绝句", 
        "yun": "灰"
    }, 
    {
        "author": "郭远", 
        "era": "宋", 
        "subtype": "七言绝句", 
        "text": [
            "嶂插清溪静荜门，数椽茅屋正黄昏。", 
            "主人醉卧松间石，自绕梨花认月痕。"
        ], 
        "title": "春夜宿山家", 
        "type": "绝句", 
        "yun": "元"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "家住逍遥国，门无车马音。", 
            "十分消睡茗，一寸已灰心。", 
            "春去花应尽，潮生岸恐沉。", 
            "径须携饮具，来傍荔支阴。"
        ], 
        "title": "携酒就陈安国隐居小酌", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "共出尘埃外，来寻董监家。", 
            "未能穿草屩，且欲驾柴车。", 
            "谷断双桥险，门荒一径斜。", 
            "客心聊为洗，石鼎煮新茶。"
        ], 
        "title": "同崔员外访陈安国隐居", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "久悟寻真诀，应为蜕骨仙。", 
            "寿龄过九十，功行满三千。", 
            "旧话皆如约，知心信有缘。", 
            "相思一杯酒，和泪洒云泉。"
        ], 
        "title": "书寻真观王契元先生祠堂", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "家住庐山脚，堂开佚老名。", 
            "清朝知止足，白发慰平生。", 
            "日月归千载，乾坤付一觥。", 
            "曾逢金马客，唤作小渊明。"
        ], 
        "title": "寄九江陶子骏通直", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "水聚山仍合，营祠构一堂。", 
            "丹青瞻邃表，簪笏遍诸郎。", 
            "烟雨和春暝，松篁浥野香。", 
            "命书连岁下，潜德发幽光。"
        ], 
        "title": "寄题程信叔朝散先坟思成堂归真亭二首 其一", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "世泽从今远，音容杳莫期。", 
            "桃源春去后，华表鹤归时。", 
            "月惨烟云晦，风生竹树悲。", 
            "登亭还洒涕，千载景丰碑。"
        ], 
        "title": "寄题程信叔朝散先坟思成堂归真亭二首 其二", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "一贼鸣铜鼓，孤城陨使星。", 
            "形骸糜矢石，忠义贯丹青。", 
            "皎皎张巡传，新新李子铭。", 
            "吾诗愧涓滴，何以助南溟。"
        ], 
        "title": "题赵康州石声编后", 
        "type": "律诗", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "峻岭隔人世，深云藏宝坊。", 
            "龙鳞蟠碧瓦，虹影卧雕梁。", 
            "道济三涂苦，斋馀七日香。", 
            "炎天蚊蚋绝，此地信清凉。"
        ], 
        "title": "宿广善院", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "不是少陵客，宁烦谢守过。", 
            "雨昏穷巷柳，风折小池荷。", 
            "至论铿琼玉，幽情爱薜萝。", 
            "朝廷容直道，予亦乐渔蓑。"
        ], 
        "title": "谢贾明叔侍御见过弊庐", 
        "type": "律诗", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "山路入云际，山深云更深。", 
            "老龙方晦角，秀木不依林。", 
            "溪溜冰生面，泉泓月赠心。", 
            "何须长抱石，天下望成霖。"
        ], 
        "title": "和胡与几承议藏云山云际寺留题", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "眸子剪秋水，丹青画不真。", 
            "谁知上巳日，忽见浣纱人。", 
            "姑射长留月，桃源别有春。", 
            "地衣新样锦，罗袜不生尘。"
        ], 
        "title": "上巳席上有赠", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "共访青山寺，仍翻白玉船。", 
            "不忧身坠马，先觉口流涎。", 
            "水镜初涵月，云峰半倚天。", 
            "新堂虽未就，诗思已飘然。"
        ], 
        "title": "贾侍御同游石盆寺以白玉船酌酒", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "为问陈昌国，醇醪几度春。", 
            "海中消息断，枕上梦魂频。", 
            "旧恨随流水，新吟待故人。", 
            "何当骑鹿去，重笑九溪滨。"
        ], 
        "title": "寄漳州陈昌国解元", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "学行从来著，官临益有规。", 
            "众人皆信谤，惟我独无疑。", 
            "万里还趋幕，三年且待时。", 
            "烟霄歧路在，晚达未为迟。"
        ], 
        "title": "送褚南翁赴浔幕", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "入幕三年久，还家万里遥。", 
            "道孤谁汲引，政善众歌谣。", 
            "北梦君方稳，南魂我未招。", 
            "官醪不许买，别恨几时销。"
        ], 
        "title": "送刘彦思推官", 
        "type": "律诗", 
        "yun": "萧"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "江雨今朝霁，柴门爽气高。", 
            "病馀逢七夕，书至得双醪。", 
            "饮德知无尽，论心敢惮劳。", 
            "凤团分赐茗，持以报诗豪。"
        ], 
        "title": "谢倪敦复惠酒", 
        "type": "律诗", 
        "yun": "豪"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "闻道扁舟至，南归得意人。", 
            "拜官临百里，增禄慰双亲。", 
            "所养应趋大，能廉不患贫。", 
            "山家一樽酒，聊为拂京尘。"
        ], 
        "title": "喜胡展诚改官南归", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "跬步双龙起，惊嗟莫遁藏。", 
            "冰鳞摇白影，火鬣纵红光。", 
            "穴地遗涎在，排云曳尾长。", 
            "不逢吴手画，想咏独难忘。"
        ], 
        "title": "何明道宣德话所见龙作四韵志之", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "何幸一身老，亲逢三世贤。", 
            "文章吾已尽，阀阅尔能传。", 
            "归剑光生夜，层楼影插天。", 
            "课书登善最，汉殿席应前。"
        ], 
        "title": "送南剑王倅奉议", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "出郭湖光满，转山湖影凉。", 
            "得名因太白，起废自刘郎。", 
            "石镜三更见，荷花一丈长。", 
            "客来筹往事，兰草死犹香。"
        ], 
        "title": "和刘汉阳见寄郎官湖佳作", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "磴道通绝顶，登临怀弊庐。", 
            "山云数峰断，江树一行疏。", 
            "旧史名空在，新亭画不如。", 
            "自迷姑孰钓，深愧汉阳书。"
        ], 
        "title": "和刘汉阳浩然亭", 
        "type": "律诗", 
        "yun": "鱼"
    }, 
    {
        "author": "郭时雍", 
        "era": "宋", 
        "subtype": "七言绝句", 
        "text": [
            "吾爱白云云爱吾，朝朝暮暮伴吾庐。", 
            "从龙傍鸟随他去，留与幽人作画图。"
        ], 
        "title": "白云庐", 
        "type": "绝句", 
        "yun": null
    }, 
    {
        "author": "郭时亮", 
        "era": "宋", 
        "subtype": "七言绝句", 
        "text": [
            "李氏当年著佛书，此邦犹记旧居庐。", 
            "因公寻访松生语，不识何人为守株。"
        ], 
        "title": "次韵奉和杨圣咨题李长者旧居", 
        "type": "绝句", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "佳气葱葱，望长安日下，鸾鹤翔舞。", 
            "天佑皇家，当年挺生真主。", 
            "令节标名瑞庆，曾未数、电枢虹渚。", 
            "人都道，福若高宗，太平赛过仁祖。", 
            "需云燕锡广宇。", 
            "有霓旌绛节，西极金母。", 
            "笑捧蟠桃，更酌九霞清醑。", 
            "持向两宫三殿，愿岁岁、此觞同举。", 
            "南山寿、海算沙量，定应高出前古。"
        ], 
        "title": "万年欢 瑞庆节", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "当年瑞雪多盈尺。今年仅有些儿白。", 
            "天欲兆丰年。须教趁腊前。", 
            "南枝初破萼。风味浑如昨。", 
            "快与泻银瓶。寒醅醉易醒。"
        ], 
        "title": "菩萨蛮 其一 喜雪", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "开禧三月初逢九。持杯来庆梅仙寿。", 
            "警捕恰三年。四封人宴然。", 
            "政成应不日。去作朝京客。", 
            "阴德合长生。休看三住铭。"
        ], 
        "title": "菩萨蛮 其二 施尉生日", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "雪销未久寒犹力。霜华特地催晴色。", 
            "残腊尚馀旬。隔年先见春。", 
            "独怜霜点鬓。羞戴银幡胜。", 
            "百里欲熙然。今年强去年。"
        ], 
        "title": "菩萨蛮 其三 立春日", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "泉江三遇昌阳节。棹歌还向中流发。", 
            "急桨更轻桡。看谁夺得标。", 
            "明年归紫淦。尚忆舟同泛。", 
            "应有旧双鬟。能讴菩萨蛮。"
        ], 
        "title": "菩萨蛮 其四 同僚友泛舟作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "转头又是清秋近。晚风淅淅凉犹嫩。", 
            "多谢客携觞。空惭画饼章。", 
            "中亭明月可。未要亲灯火。", 
            "十阅望舒圆。归期在眼前。"
        ], 
        "title": "菩萨蛮 其五 六月十三日，同官携具，以予被荐", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "去年持酒为君寿。劝君更上悬车奏。", 
            "通籍已金闺。腰银袍亦绯。", 
            "壶中闲日月。自有长生诀。", 
            "父子弟兄贤。一门行地仙。"
        ], 
        "title": "菩萨蛮 其六 丁卯寿李嗣宗", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "诞辰迟似秋三日。草堂已有新凉入。", 
            "鬓绿未全霜。欣然把一觞。", 
            "吟松新纳禄。共享清闲福。", 
            "两个老人星。君家难弟兄。"
        ], 
        "title": "菩萨蛮 其七 去岁寿李嗣立", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "未观岩桂先观菊。世间底事真迟速。", 
            "节物苦相催。重阳便到来。", 
            "白衣何处觅。沽酒邀佳客。", 
            "一笑有馀欢。官居终日闲。"
        ], 
        "title": "菩萨蛮 其十三", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "秋堂积雨新凉入。今宵雅乘鹏飞集。", 
            "劲翮会高风。功名欬唾中。", 
            "笔头元有准。快写平生蕴。", 
            "何日捷书来。重阳把一杯。"
        ], 
        "title": "菩萨蛮 其九 丁卯八月九日鹏飞集作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "去年今日游稽古。斓斑曾著莱衣舞。", 
            "四世共团栾。津然一笑欢。", 
            "归期今不远。孥累俱先遣。", 
            "犹有社中人。相从寂寞滨。"
        ], 
        "title": "菩萨蛮 其一 三月六日静胜小集", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "修途六月清无暑。潘舆稳向盱南去。", 
            "喜气已津津。平反一笑春。", 
            "人言阴德报。罗纸重重诰。", 
            "明岁早归来。泉江去鹢催。"
        ], 
        "title": "菩萨蛮 其十一 饯太夫人之南丰", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "涂黄仙子娇无力。秋花不敢争颜色。", 
            "风物一番新。从今到小春。", 
            "新词仍险韵。赓续惭非称。", 
            "桃李寂无言。此花名独传。"
        ], 
        "title": "菩萨蛮 其十二 邹伯源园木犀，次彭孚先韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "佳辰昨日传筒黍。今朝重把离觞举。", 
            "别驾奉安舆。前呵方塞途。", 
            "庞眉真寿相。两处交迎养。", 
            "庾岭到星沙。风光属一家。"
        ], 
        "title": "菩萨蛮 其十四 送太夫人就养南安", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "分宜七里逢重九。篱根无菊尊无酒。", 
            "萧飒鬓如蓬。不禁吹帽风。", 
            "插花开口笑。未分输年少。", 
            "明岁定王台。传杯不放杯。"
        ], 
        "title": "菩萨蛮 其十五 戊辰重阳", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "稽古堂前，恰见四番端午。", 
            "又来江上，听鸣鼍急鼓。", 
            "棹歌才发，漠漠一川烟雨。", 
            "轻舟摇扬，浪心掀舞。", 
            "倦客今年续命，欠□彩缕。", 
            "归期渐近，刬地萦心绪。", 
            "何日斑衣，更看迎门儿女。", 
            "百怀且付，尊前蒲黍。"
        ], 
        "title": "传言玉女 五月四日孙佥判四昆仲携具稽古堂观竞渡有作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "去岁簿书丛里过。", 
            "生朝也有人来贺。", 
            "随分侑尊呼几个。", 
            "胡厮和。", 
            "愁颜镇日何曾破。", 
            "素发如今添老大。", 
            "归来方是闲当坐。", 
            "旋擘黄柑篘白堕。", 
            "哩㖮啰。", 
            "从他扰扰如旋磨。"
        ], 
        "title": "渔家傲 其一 丁卯生日自作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "自古馀杭多俊俏。", 
            "风流不独夸苏小。", 
            "又见尊前人窈窕。", 
            "花枝袅。", 
            "贪看忘却朱颜老。", 
            "曲巷横街深更杳。", 
            "追欢买笑须年少。", 
            "悔不从前相识早。", 
            "心灰了。", 
            "逢场落得掀髯笑。"
        ], 
        "title": "渔家傲 其二 用履齐韵赠邵惜惜", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "依约滩声杂橹声。", 
            "波光隐映月华明。", 
            "眼前好景真无尽，身外浮名尽可轻。", 
            "穷胜赏，续欢盟。", 
            "直饶风雨也须晴。", 
            "满头插菊掀髯笑，笑道齐山浪得名。"
        ], 
        "title": "鹧鸪天 其一 次孚先韵，重阳前两日无尽藏作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "爱日迎长月向圆。", 
            "当年飞堕蕊珠仙。", 
            "相门赫奕人争羡，阃则柔嘉世所贤。", 
            "罗纸贵，彩衣鲜。", 
            "鼎来盛事乐无边。", 
            "妇姑夫妇孙和子，同住人间五百年。"
        ], 
        "title": "鹧鸪天 其二 癸亥十一月十四日为内子寿", 
        "type": "词", 
        "yun": null
    }, 
    {
        "author": "郭孚", 
        "era": "宋", 
        "subtype": null, 
        "text": [
            "云凝香篆迷禅刹，风卷潮声出海门。"
        ], 
        "title": "句", 
        "type": "句", 
        "yun": "元"
    }, 
    {
        "author": "郭君举", 
        "era": "宋", 
        "subtype": "五言律诗", 
        "text": [
            "绝顶龙君宅，深疑与海连。", 
            "飞来千丈瀑，下润几桑田。", 
            "噀日虹霓壮，随风雪霰圆。", 
            "高寒吟未稳，欲去复回旋。"
        ], 
        "title": "龙湫", 
        "type": "律诗", 
        "yun": "先"
    }, 
    {
        "author": "郭君举", 
        "era": "宋", 
        "subtype": "五言律诗", 
        "text": [
            "上得马鞍岭，奇峰应接频。", 
            "遥看孤绝处，分现普陀身。", 
            "纳月瓶泉冷，娇春柳黛新。", 
            "却疑吴道子，貌出此岩真。"
        ], 
        "title": "观音岩", 
        "type": "律诗", 
        "yun": "真"
    }, 
    {
        "author": "郭君举", 
        "era": "宋", 
        "subtype": "五言律诗", 
        "text": [
            "混沌何年凿，天聪亦强名。", 
            "我疑龙窟宅，人说鬼经营。", 
            "梯向岩边接，云从洞里生。", 
            "此行顽健甚，脚力十分轻。"
        ], 
        "title": "天聪洞", 
        "type": "律诗", 
        "yun": "庚"
    }, 
    {
        "author": "郭君举", 
        "era": "宋", 
        "subtype": "五言律诗", 
        "text": [
            "来问维摩室，因参不二门。", 
            "一龛间日月，方丈别乾坤。", 
            "风落岩花暖，雨晴山鸟喧。", 
            "何当分半席，默坐听潺湲。"
        ], 
        "title": "维摩室", 
        "type": "律诗", 
        "yun": "元"
    }, 
    {
        "author": "郭讵", 
        "era": "宋", 
        "subtype": null, 
        "text": [
            "大官无闷。", 
            "刚被傍人、竞来相问。", 
            "又难为□□敷陈。", 
            "且只将、甘草论。", 
            "朴消大戟并银粉。", 
            "疏风紧。", 
            "甘草闲相混。", 
            "及至下来，转杀他人。", 
            "尔甘草、有一分。"
        ], 
        "title": "河传 咏甘草", 
        "type": "词", 
        "yun": null
    }, 
    {
        "author": "郭汝贤", 
        "era": "宋", 
        "subtype": null, 
        "text": [
            "万工填巨海，千古作良田。"
        ], 
        "title": "句", 
        "type": "句", 
        "yun": "先"
    }, 
    {
        "author": "郭汝臣", 
        "era": "宋", 
        "subtype": null, 
        "text": [
            "峭壁有云生怪石，晴空无雨洒飞泉。"
        ], 
        "title": "句 其一", 
        "type": "句", 
        "yun": "先"
    }, 
    {
        "author": "郭汝臣", 
        "era": "宋", 
        "subtype": null, 
        "text": [
            "龙抛玉涧归金阙，鹿认桃源入洞天。"
        ], 
        "title": "句 其二", 
        "type": "句", 
        "yun": "先"
    }, 
    {
        "author": "郭异", 
        "era": "宋", 
        "subtype": "五言律诗", 
        "text": [
            "汹汹澜无际，滔滔势欲东。", 
            "百川容莫量，三岛杳难穷。", 
            "天淡祠堂古，云低客路通。", 
            "暂来回首懒，归辔逐西风。"
        ], 
        "title": "观海", 
        "type": "律诗", 
        "yun": "东"
    }, 
    {
        "author": "郭附", 
        "era": "宋", 
        "subtype": null, 
        "text": [
            "师子山云漠漠，越来溪水悠悠。", 
            "钟到客船未晓，月和渔火俱愁。", 
            "咫尺横塘古塔，连绵芳草长洲。", 
            "一老翛然自在，时时来系扁舟。"
        ], 
        "title": "枫桥", 
        "type": "六言诗", 
        "yun": "尤"
    }, 
    {
        "author": "郭岩", 
        "era": "宋", 
        "subtype": "五言律诗", 
        "text": [
            "风流吾大阮，嘉遁狎鸥盟。", 
            "筑得野亭旷，到来云水清。", 
            "斜林收橡实，泾水给茶铛。", 
            "翻笑支公拙，买山空得名。"
        ], 
        "title": "过从叔猥园", 
        "type": "律诗", 
        "yun": "庚"
    }, 
    {
        "author": "郭岩", 
        "era": "宋", 
        "subtype": "七言律诗", 
        "text": [
            "昔人何处读书声，此地犹存旧日名。", 
            "衰草闭门黄叶冷，香林藏硖碧云横。", 
            "地连踰李山河壮，江绕吴淞日夜鸣。", 
            "陈迹已怜荒没久，凭栏惆怅有馀情。"
        ], 
        "title": "顾况读书堆", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "平郊漫漫觉天低，况复寒云结惨悽。", 
            "老子方惊飞蛱蝶，群儿已说聚狻猊。", 
            "中宵鸢堕频摧木，彻旦鸡瘖重压栖。", 
            "只待新晴梅坞去，青鞋未怯踏春泥。"
        ], 
        "title": "雪", 
        "type": "律诗", 
        "yun": "齐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "耿耿残灯夜未央，负墙闲对篆盘香。", 
            "风号东北河冰合，月落西南竹影长。", 
            "孤鹊欲栖频绕树，寒龟无息稳支床。", 
            "颓然坐睡那知晓，推户朝曦已满廊。"
        ], 
        "title": "夜坐", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "世事说来犹可厌，宦情梦里亦应无。", 
            "山林已结三生愿，朝市谁非九折途。", 
            "醉舞杯盘无藉在，狂吟风月不枝梧。", 
            "何人今擅丹青艺，为画苏门长啸图。"
        ], 
        "title": "世事", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "两楹梦后少真儒，毁誉徒劳岂识渠。", 
            "孟子无功如管仲，扬雄有赋似相如。", 
            "敬王事业知谁继，准易工夫故不疏。", 
            "孤学背时空绝叹，白头穷巷抱遗书。"
        ], 
        "title": "二子", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "从事今朝真到齐，春和盎盎却秋凄。", 
            "色如夷甫玉麈尾，价敌茂陵金袅蹄。", 
            "瑞露颇疑名太过，橐泉犹恨韵差低。", 
            "山园雪后梅花动，一榼常须手自携。"
        ], 
        "title": "谢郭希吕送石洞酒", 
        "type": "律诗", 
        "yun": "齐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "金鞭朱弹忆春游，万里桥东罨画楼。", 
            "梦倩晓风吹不去，书凭春雁寄无由。", 
            "镜中颜鬓今如此，幕下朋俦好在不。", 
            "箧有吴笺三万个，拟将细字写新愁。"
        ], 
        "title": "无题", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "违物离人不计年，万金难买北窗眠。", 
            "高怀元在羲皇上，大事已明空劫前。", 
            "樵路细盘云外岭，钓筒倒插水中天。", 
            "此时消息君知否，千载巢由未足贤。"
        ], 
        "title": "北窗睡起", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "绍熙又见四番春，春日春盘节物新。", 
            "独酌三杯愁对影，例添一岁老催人。", 
            "菊芽冒土如争出，柳色摇村已渐匀。", 
            "身是兰亭山下客，未容逸少擅清真。"
        ], 
        "title": "立春", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "水复山重客到稀，文房四士独相依。", 
            "黄金那得与齐价，白首自应同告归。", 
            "韫玉面凹观墨聚，浣花理腻觉豪飞。", 
            "兴阑却欲烧香睡，闲听松声昼掩扉。"
        ], 
        "title": "闲居无客所与度日笔砚纸墨而已戏作长句", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "柳弄春柔拂小潭，山横霁色卷浮岚。", 
            "飞扬幡脚掷东北，零落梅花馀二三。", 
            "村店疏灯新卖酒，神祠叠鼓正祈蚕。", 
            "幽人睡起东园去，芹茁萱芽又满篮。"
        ], 
        "title": "早春新晴", 
        "type": "律诗", 
        "yun": "覃"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "忆从南郑入成都，气俗豪华海内无。", 
            "故苑燕开车载酒，名姬舞罢斗量珠。", 
            "浣花江路青螭舫，槎柳毬场白雪驹。", 
            "回首壮游真昨梦，一竿风月老南湖。"
        ], 
        "title": "感旧", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "湖上孤村冷欲冰，更堪衰与病相乘。", 
            "梦回点滴檐间雨，心折青荧帐外灯。", 
            "虽有数椽常似客，仅存一肉未成僧。", 
            "披衣偶取南华读，打破愁城喜不胜。"
        ], 
        "title": "明日复雨排闷二首 其一", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "此老在家如出家，蒲团趺坐读南华。", 
            "湿云不散雁呼伴，幽室无声灯坠花。", 
            "心法先当破巢窟，世缘最忌养萌芽。", 
            "行年七十方知悔，万事无涯生有涯。"
        ], 
        "title": "明日复雨排闷二首 其二", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "书剑当年隘九州，白头归卧一窗幽。", 
            "染成草色春犹浅，老尽梅花雨未休。", 
            "得句已无前辈赏，开编时与古人游。", 
            "山房小瓮今朝熟，不恨尊前自献酬。"
        ], 
        "title": "晴甫一日复大风雨连日不止遣怀", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "人生各自有穷通，世事宁论拙与工。", 
            "裹马革心空许国，不龟手药却成功。", 
            "早朝玉勒千门雪，夜坐蓬窗万壑风。", 
            "借得奇书且勤读，小儿能续地炉红。"
        ], 
        "title": "寓叹", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "雨后梅花无复在，老来酒盏顿成疏。", 
            "身如海燕不逢社，家似瓜牛仅有庐。", 
            "短发垂肩懒中散，深居谢客病相如。", 
            "从今何以消长日，剩种芭蕉学草书。"
        ], 
        "title": "幽兴", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "节节足足雀噪檐，朱朱白白花窥帘。", 
            "坐旁设酒随时饮，床上堆书信手拈。", 
            "寓世无求犹役役，杜门不病亦厌厌。", 
            "春浓日永有佳处，睡味著人如蜜甜。"
        ], 
        "title": "春日", 
        "type": "律诗", 
        "yun": "盐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "莫笑蓬门雀可罗，老农正要养天和。", 
            "穿林袅袅孙登啸，叩角呜呜宁戚歌。", 
            "睡美到明三展转，饭甘捧腹一摩挲。", 
            "床头更听糟床注，造物私吾亦已多。"
        ], 
        "title": "蓬门", 
        "type": "律诗", 
        "yun": "歌"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "龙钟一老寄荒村，鼎食山栖久已分。", 
            "平日气吞云梦泽，莫年缘在武夷君。", 
            "抢榆敢羡垂天翼，倚市从嗤刺绣文。", 
            "幸有笔床茶灶在，孤舟更入剡溪云。"
        ], 
        "title": "龙钟", 
        "type": "律诗", 
        "yun": "文"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "憔悴前朝白发郎，祠庭赋禄玷恩光。", 
            "寸心未与年俱老，万事惟凭酒暂忘。", 
            "穿仗两曾观揖逊，扶犁独幸返耕桑。", 
            "耆年凋落还堪叹，社饮推排冠一乡。"
        ], 
        "title": "春社有感", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "邂逅今年得若人，翛然不染庾公尘。", 
            "思幽屈子歌山鬼，语妙陈王赋洛神。", 
            "初接笑谈忘老惫，熟观风度爱清真。", 
            "花时飞尽频行乐，莫学衰翁睡过春。"
        ], 
        "title": "次韵陈机宜见赠", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "缲丝自喜如霜白，输入官家吏嫌黑。", 
            "手持退印竞传呼，倏见长条染深墨。", 
            "墨丝归织家人衣，别买输官吏嗔迟。", 
            "寄言夷狄与三军，汝得丰衣民苦辛。"
        ], 
        "title": "墨染丝（一作林之奇诗）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "阴风黑塞云漫漫，虚空昼夜腾波澜。", 
            "群龙淫怒烦神官，银河源源来未乾。", 
            "日月暗行天岂安，地下万物泥潦汍。", 
            "角鹰快鹄摧羽翰，小鱼为凤蛙为鸾。", 
            "君子有忧心盘盘，欲上问天造化端。", 
            "苍天无路不可干，哀歌空屋声何酸。"
        ], 
        "title": "苦雨行", 
        "type": "古风", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "霜风刮刮侵人肤，宿云卷卷归江湖。", 
            "天开碧幕万里铺，飞出东来三足乌。", 
            "羽毛浑丹光焰敷，地下万物冻以舒。", 
            "我今踊跃行樵苏，白粳可籴酒可沽。", 
            "乌为母，吾为雏，致我之暖，令我之餔，嗟不能报乌区区。"
        ], 
        "title": "晓晴歌", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "边兵不觉西人至，麟州仓卒城门闭。", 
            "城中带甲仅防城，城外生灵任凋毙。", 
            "元戎底事不防秋，千里郊原战血流。", 
            "谩说知兵范仆射，未免君王西顾忧。"
        ], 
        "title": "麟州叹", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "白云微散月华生，月下白云和月明。", 
            "白云犹解背人去，明月只知随我行。", 
            "我行不停月未落，心期白云出寥廓。", 
            "披云揖月邀嫦娥，愿携素手濯银河。"
        ], 
        "title": "云月歌 其一", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "月下听吟云月歌，歌声寥亮舞婆娑。", 
            "劝君一酌千万寿，今宵云月情偏多。", 
            "不知云月谁为主，愁看月落云飞去。", 
            "愿如明月有圆时，不学白云无定处。"
        ], 
        "title": "云月歌 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "湛湛酒杯绿，酣酣炭炉红。", 
            "佳人放玉板，拂镜照芙蓉。", 
            "四海无波澜，吾曹方宴閒。", 
            "大笑凌白日，高吟动南山。", 
            "百岁能几何，会少别离多。", 
            "少年嗟贾谊，壮士忆廉颇。", 
            "不如醉魂魄，冠巾任倾侧。", 
            "冥然逍遥乡，杳与尘寰隔。"
        ], 
        "title": "劝酒二首呈袁世弼 其一", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "阴云蔽白日，长风卷惊涛，江上峥嵘百怪嗥。", 
            "挽君船缆劝君住，且饮百盏之醇醪。", 
            "吴姬笑脸如樱桃，鲤鱼红丝落霜刀，醉来不识天为高。", 
            "共君攀天跨鲸鳌，下视万物皆劳劳。"
        ], 
        "title": "劝酒二首呈袁世弼 其二", 
        "type": "古风", 
        "yun": "豪"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "三月金张启仙馆，百种名花此尤罕。", 
            "昭君晓怯胡地寒，太真昼卧华清暖。", 
            "梦为庄叟蝴蝶狂，散作襄王云雨短。", 
            "莫笑空山芝与兰，冷艳不随金剪断。"
        ], 
        "title": "牡丹吟", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "逸士骑鱼入沧海，石坛遗迹今犹在。", 
            "桂烟散景夜寥寥，玉露凝华春璀璨。", 
            "重来旧隐经几年，挈笠携锄姓名改。", 
            "主人不识何当留，墨洒梁尘烂星彩。"
        ], 
        "title": "左真观", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "耿夫子，闻悬车。", 
            "齿清发绀殊未老，璨璨满腹怀明珠。", 
            "耻随黄雀啄官粟，矫翼直与冥鸿俱。", 
            "东城之下，言还旧庐。", 
            "田有秫稻，池有嘉鱼。", 
            "林有美木，圃有青蔬。", 
            "笑傲樽俎，俯仰琴书。", 
            "与其折腰以群辱，孰若洁身而自娱。", 
            "予将蹴滔天之高浪，跨横海之长鲸。", 
            "揽午夜之明月，邀逸驾于赤城。", 
            "酌王母之琼液，献商皓之玉觥。", 
            "于是挥手景驻，长啸风生。", 
            "投冠缨于下土，化鳞鬣于北溟也。"
        ], 
        "title": "杂言寄耿天骘", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "琅琊异他山，坡陀晦诸峰。", 
            "惟有山下水，其源与天通。", 
            "寻源见楼阁，鸳瓦青重重。", 
            "宝镜递华灯，空岩散疏钟。", 
            "薰成香积界，回首非尘笼。", 
            "阳冰俗篆未足数，禹称八咏元无功。", 
            "我来独酌惜已晚，醉倒不见欧阳公。", 
            "摩挲苍崖读旧记，谁掣玉索缠蛟龙。", 
            "不忧石泐解磨灭，斯文自与元气同。", 
            "徘徊落日跨马去，老松为我摇悲风。"
        ], 
        "title": "琅琊行", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "马萧萧，车轣轣，道上行人半相识。", 
            "识面虽多心友难，沧海可量人莫测。", 
            "君不见张陈昔日刎颈交，临阵弯弓返相射。", 
            "又不见坐中耳语程将军，背骂一钱犹不直。", 
            "噫吁嚱，休休休。", 
            "猿鸟可为伴，麋鹿可与游。", 
            "春日晴晖晖，春风思悠悠。", 
            "春泉滑涓涓，春林碧柔柔。", 
            "行止任所适，歌啸忘吾忧。", 
            "逢人辄掩口，语发多为雠。"
        ], 
        "title": "交难", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "池水满，宫柳长，胡地沙晴日色黄。", 
            "自知憔悴容华改，朝来临镜懒梳妆。", 
            "却寻携手旧游处，拾得落花空断肠。"
        ], 
        "title": "杨白花 其一", 
        "type": "古风", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "秋风起，黄叶飞，宫门深锁日还西。", 
            "背人一去音书断，塞雁无情亦解归。", 
            "此恨此愁无处托，暗尘消尽缕金衣。"
        ], 
        "title": "杨白花 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "灵芝宫，乃在沧海之上，白云之中。", 
            "楼阁缥缈金间碧，玉花露湿香随风。", 
            "寒光长莹别有月，笙箫间作春冲融。", 
            "来时不记梦中路，觉后唯闻长乐钟。", 
            "神仙谁云与世隔，暂游复返精诚通。", 
            "倏然物化岂真往，举杯彷佛声传空。", 
            "蓬莱异馆信非妄，罗池庙食今犹丰。", 
            "仕途机阱了可畏，天地虽广身不容。", 
            "低催至死寄僧榻，旷达一念超樊笼。", 
            "挥毫不似人间世，想见光焰如长虹。"
        ], 
        "title": "灵芝宫（曾子固传王平父事）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "庙食圆山忘岁年，自言耽酒未能还。", 
            "身披羽衣手提药，时时混迹来人间。", 
            "七言四句又奇绝，固非俗士能追攀。", 
            "蓬莱却在漳水上，鳌头突起沧波环。", 
            "长萝秀木锁春色，石泉自泻秋声潺。", 
            "伊予来漳四十日，始造秘殿瞻威颜。", 
            "归鞍未解疾遽作，寒气束缚形骸跧。", 
            "夜梦青衣捧玉盘，琉璃十颗传灵丹。", 
            "欣然投齿咀三四，若饮沆瀣生修翰。", 
            "精神顿觉枕上醒，五鼓未送蟾光残。", 
            "明朝视事若平昔，僚吏争贺询其端。", 
            "真仙垂祐必终始，凡骨岂易当珍丸。", 
            "便思勇决谢尘网，往跨皓鹤参翔鸾。", 
            "吟诗卖药同至乐，安用包羞拘一官。"
        ], 
        "title": "圆山谣", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "落日渡头芳草碧，伤如之何送行客。", 
            "客行无尽草相随，塞北江南同一色。", 
            "秋霜野烧年年事，绿芽迸地先春力。", 
            "芳草多情不变常，行人自去无消息。"
        ], 
        "title": "芳草渡", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我归矣，江之南，一蓑一钓桃花潭。", 
            "桃花潭水深千丈，金鳞尾尾密如蚕。", 
            "得鱼辄笑放鱼去，我不贪饵尔何贪。", 
            "移船就月还一饮，天为方床月为枕。", 
            "水红芙蓉烂云锦，醉则纵横看花寝。", 
            "看花寝，如之何，向来忧患付烟波。"
        ], 
        "title": "我归矣", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "君不见，欧阳公，在琅琊。", 
            "酿泉为酒饮辄醉，自号醉翁乐无涯。", 
            "醉来落笔驱龙蛇，电雹万里轰雷车。", 
            "浓阴却扫吐朝日，草木妍媚春争华。", 
            "斯人往矣道将丧，虽遇绝景谁能誇。", 
            "又不见卧龙山下一泓水，源接银河甘且美。", 
            "惜哉无名人不闻，唯有寒云弄清泚。", 
            "君携天上小团月，来就斯泉烹一啜。", 
            "不觉两腋习习清风生，便欲飞归紫金阙。", 
            "挽君且住君少留，人生难得名山游。", 
            "汲泉涤砚请君发佳唱，铿金戛玉摇商秋。", 
            "斯泉便与酿泉比，泉价诗名无表里。", 
            "自愧学诗三十年，缩手袖间惊血指。", 
            "君如欧阳公，我非苏与梅。", 
            "但能泉上伴君饮，高咏阁笔无由陪。", 
            "明年茶熟君应去，愁对苍崖咏佳句。"
        ], 
        "title": "卧龙山泉上茗酌呈太守陈元舆", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "明公青霄我平地，才不超群怀厚愧。", 
            "小邦苟禄度残年，侧望车尘掩玼疠。", 
            "海浪翻云古渡头，感公为我须臾留。", 
            "请说相逢在何处，上下梅山成昨游。", 
            "忽得新诗惊老格，飘飘真是金门客。", 
            "蹇驴已困何由攀，一夜微吟添鬓白。"
        ], 
        "title": "酬运判毛正仲", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "双峡天开控江水，水自䍧牁来万里。", 
            "端州正在双峡间，石室嵩台压孤垒。", 
            "谁倾北斗酌明河，化作七山平地起。", 
            "修萝高张翠羽盖，锦壁深藏赤凤髓。", 
            "鸣禽交应杵臼声，驯鹿见人行复止。", 
            "一洞能容百两车，三溪却接沧溟底。", 
            "仰瞻圆顶碧玲珑，傍穿小窦阴迤逦。", 
            "不应融结施镌镵，浪磅乳滴何年始。", 
            "森然物象难悉名，古图脱落犹堪比。", 
            "老龟闯首龙缩角，猛虎磨牙鲸卷尾。", 
            "又如壮士披肺肝，戴主之忠死无已。", 
            "苍崖题字多唐人，彷佛银钩唯二李。", 
            "山祇不放云雾开，海神屡汲蟾光洗。", 
            "欧阳古录遗此碑，我渍香煤传以纸。", 
            "寂寥相望三百年，乃有高才继瑰玮。", 
            "滁阳吴公富文采，来拥皇华宣使指。", 
            "霜威暂霁持谦尊，许接清游携酒醴。", 
            "长丝千结盘彫梅，簌簌并刀脍赪鲤。", 
            "寻仙未遇饮正豪，落日岚烟催返轨。", 
            "明朝大句挥长篇，戛玉锵金轰两耳。", 
            "有灵持护归羊城，论价欲酬谁可拟。", 
            "蒋公毛公并诗伯，笔阵酣战秋风里。", 
            "越台朱明被题遍，鹄奔此洞重新美。", 
            "沈侯湘寺陪俊游，韩子连山书宴喜。", 
            "胜概遂令天下知，名齐五岳无由毁。", 
            "自怜羽翮久零落，只欲卑飞藏棘枳。", 
            "漫将俚语续公歌，投老那知遇知己。"
        ], 
        "title": "奉和运判吴翼道留题石室", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "西江赴海穿双峡，十里寒青半天插。", 
            "晴空倒影连明河，滔滔不碍鲸鱼呷。", 
            "绞绡高覆紫微冠，翠簟平铺玉皇榻。", 
            "中藏石室与嵩台，巨壁棱层老鳞甲。", 
            "欲飞未去凤逶迤，将蛰还伸龙匼匝。", 
            "浪摇蓬岛何其危，桂塞广寒无乃狭。", 
            "大匠不由基构成，洞门大启无人扃。", 
            "六月来游乃挟纩，酌酒向口疑冰生。", 
            "三溪诘曲愈难涉，举烛但爱烟溟溟。", 
            "返似霜缣见山水，画手只许吴生是。", 
            "有谁文采如昌黎，物物为我从头记。", 
            "自惭才短空冥搜，俚语未足苍崖留。", 
            "元戎闻之索大笔，默坐远想书胜游。", 
            "凭凌风力若捕虎，窘束景象如缚仇。", 
            "那知子厚号雅健，不识谢守为风流。", 
            "桓桓斯人富学海，少陵重生谪仙在。", 
            "琮琤击玉敲黄金，倚马千言未尝改。", 
            "高下岂必世俗知，浩气已充天壤内。", 
            "又如淮阴善将略，不战能令敌先败。", 
            "暂辞侍从来东南，羊城异日为傅岩。", 
            "不唯巴笺吟咏足，即看玉牒功名镵。", 
            "滁阳吴公昔曾赋，落落文华精注措。", 
            "毛侯亦许送和章，马上横戈写长句。", 
            "孰云高要陋且遐，三篇入石神鬼嗟。", 
            "愿挥硬画夺剑戟，下视鸟迹初遗沙。", 
            "此心虽大虑转小，刻就颇忧龙作蛇。", 
            "譬之博奕仲尼与，群儿恶用相识哗。", 
            "端溪石工古称妙，年年琢砚供正衙。", 
            "刚刀截碑易于砚，龟螭相射生彤霞。", 
            "岐山石鼓久缺矣，苦县光和真瘦耶。", 
            "流传万本入中国，谁怜此乐瘴水涯。", 
            "共探泉石造淡漠，岂忆冠盖追荣华。", 
            "公思归乎欲致主，四方飘泊予为家。", 
            "予意无留亦无去，等将幻质随杨花。"
        ], 
        "title": "奉和广帅蒋颖叔留题石室", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "篮舆投晓出重城，桃李无言似有情。", 
            "淡白轻红能几日，可怜吹洗过清明。"
        ], 
        "title": "出城", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "双壶分送赤泥封，辟恶须令气吐虹。", 
            "何用江心铸明镜，清樽照面似青铜。"
        ], 
        "title": "敦复午节惠酒", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "飘然忽作五峰游，三伏谁知冷似秋。", 
            "为在深云更深处，手提白羽看泉流。"
        ], 
        "title": "次韵杨侯见送游五峰", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "轻舟幸借东风便，帆挂危樯掣惊电。", 
            "万群白马度天门，谁道澄江静如练。"
        ], 
        "title": "舟经天门山", 
        "type": "绝句", 
        "yun": "霰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "菱荇芬香莲子熟，扁舟夜趁湖阴宿。", 
            "一杯独酌未成歌，渔人解唱遗鞭曲。"
        ], 
        "title": "宿芜湖口", 
        "type": "绝句", 
        "yun": "屋"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "欲就沧浪濯烦热，解缆莫愁潮信歇。", 
            "阴云映日一帆风，信道长江无六月。"
        ], 
        "title": "晓发", 
        "type": "绝句", 
        "yun": "月"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "月洗晴江秋愈清，扁舟西渡历阳城。", 
            "渔翁贽见无羔雁，满袖盈襟皆月明。"
        ], 
        "title": "代刺访历阳孙守公素", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "遏云歌阕酒樽空，离别情怀自古同。", 
            "卷取西城吟袖月，却飞兰棹过江东。"
        ], 
        "title": "代刺别孙守公素", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一年爱惜傍东篱，今日才开四五枝。", 
            "折与刘郎休叹老，嫩黄新白恰相宜。"
        ], 
        "title": "送菊与刘守汉臣", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "重阳相近雁初飞，谁剪黄金撒翠微。", 
            "莫学龙山空落帽，杜郎须插满头归。"
        ], 
        "title": "送菊与倪倅敦复", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "帆去帆来人不识，岁岁年年望无极。", 
            "夕阳欲尽洲渚昏，犹见天门一双碧。"
        ], 
        "title": "望夫石", 
        "type": "绝句", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "赤壶分送陵阳酒，黄菊犹开雨后花。", 
            "一醉不知身世晚，却临河汉欲乘槎。"
        ], 
        "title": "谢贾侍御惠酒", 
        "type": "绝句", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "宣城重见谢玄晖，只恐斯民不久依。", 
            "为报圣朝容谏诤，南床虚位待公归。"
        ], 
        "title": "再送贾明叔侍御", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "酴醾洞口作新轩，香莹佳名自此传。", 
            "要是酿为光禄酒，醉来骑鹤上青天。"
        ], 
        "title": "宗公香莹轩二首 其一", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "素质曾将兰麝熏，开轩有意待游人。", 
            "请看一架晴空雪，又胜桃源洞里春。"
        ], 
        "title": "宗公香莹轩二首 其二", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "吾家新叠小蓬莱，三尺青天一沼开。", 
            "更得城南白莲种，花时留待月光来。"
        ], 
        "title": "次韵徐希皋解元送白莲栽兼寄昭掾子美三首 其一", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "城南移得玉华栽，栽向方池两岁开。", 
            "有酒有花无伴侣，良朋何日远方来。"
        ], 
        "title": "次韵徐希皋解元送白莲栽兼寄昭掾子美三首 其二", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "玉莲移得手亲栽，要看中秋月下开。", 
            "安得君归相伴饮，君家子弟亦尝来。"
        ], 
        "title": "次韵徐希皋解元送白莲栽兼寄昭掾子美三首 其三", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "不到藏云四十年，寺名重换屋新迁。", 
            "清泠不变当时味，只有庭心一眼泉。"
        ], 
        "title": "藏云寺酌泉", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "投老应须结主知，翱翔郎省已多时。", 
            "南风一送轻舟去，更与何人细论诗。"
        ], 
        "title": "次韵池守富仲容寄诗酒为别二首 其一", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "万事无心只自知，一庵高卧乐明时。", 
            "池州太守能怜客，美酒分来更赠诗。"
        ], 
        "title": "次韵池守富仲容寄诗酒为别二首 其二", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "再拜孤坟奠浊醪，春风斜日漫蓬蒿。", 
            "扶持自出轲雄上，光焰宁论万丈高。"
        ], 
        "title": "奠谒王荆公坟三首 其一", 
        "type": "绝句", 
        "yun": "豪"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "大手曾将元鼎调，龙沉鹤去事寥寥。", 
            "寺楼早晚传钟响，坟草春回雪半消。"
        ], 
        "title": "奠谒王荆公坟三首 其二", 
        "type": "绝句", 
        "yun": "萧"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "平昔偏蒙爱小诗，如今吟就复谁知。", 
            "箧中不忍开遗卷，矫矫龙蛇彼一时。"
        ], 
        "title": "奠谒王荆公坟三首 其三", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "梅山曾共听蛮鼙，又看汀洲白鹭飞。", 
            "一榼琼浆要我醉，不忘交旧似君稀。"
        ], 
        "title": "狄倅伯通席上二首 其一", 
        "type": "绝句", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "小妓三娇舞玳筵，芙蓉照水一枝鲜。", 
            "层冰赤脚真吾事，笑倚春风愧暮年。"
        ], 
        "title": "狄倅伯通席上二首 其二", 
        "type": "绝句", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一种琼花内相栽，隔年琲𤫤待春开。", 
            "谁知暖日留繁雪，更有清香引蝶来。"
        ], 
        "title": "寿宁禅院琼花（张唐公内翰手植）", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "曲巷无人至，幽居觉日长。", 
            "数声猜旧燕，一缕惜残香。", 
            "著雨花枝困，攲风柳带忙。", 
            "梦魂招不得，惟是到君傍。"
        ], 
        "title": "雨中怀倪敦复因以密云团寄之二首 其一", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "三载久相依，看看叹别离。", 
            "可堪江雨隔，空对野梅悲。", 
            "息迹无人问，因禅与物违。", 
            "密云新样茗，封送习家池。"
        ], 
        "title": "雨中怀倪敦复因以密云团寄之二首 其二", 
        "type": "律诗", 
        "yun": null
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "一水碧漪漪，更逢烟雨微。", 
            "草昏千步障，松挂六铢衣。", 
            "冷翠光争滴，残红湿不飞。", 
            "自怜诗句拙，空伴史君归。"
        ], 
        "title": "和朱行中龙图游澄惠寺", 
        "type": "律诗", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "三伏当炎热，翻如九月天。", 
            "晨兴重衣裌，夜宿尽防川。", 
            "船撼江声怒，楼侵雨气缠。", 
            "白头悲世态，何以度残年。"
        ], 
        "title": "夏寒", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "宿雨消残暑，嘶蝉引素秋。", 
            "吟悲宋玉赋，醉倚仲宣楼。", 
            "衣锦平时乐，藏舟战国愁。", 
            "蜀山斜照尽，归兴尚迟留。"
        ], 
        "title": "元舆待制招饮衣锦亭", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "圣世销兵久，楼船不复藏。", 
            "清澜浮桂楫，红袖荐瑶觞。", 
            "荇菜风牵碧，荷花雨迸香。", 
            "孔融真爱士，宁厌祢生狂。"
        ], 
        "title": "元舆待制藏舟浦宴集", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "闽国衣冠后，羌庐法性师。", 
            "江河倾辨说，冰雪净容仪。", 
            "塔影龙蛇护，松声猿鹤悲。", 
            "门人忽相过，话旧涕空垂。"
        ], 
        "title": "合肥逢清琏上人（即圆通慎禅师弟子）", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "六十明朝是，今年此夜除。", 
            "劳生一樽酒，陈事数行书。", 
            "腊逐灯缸尽，春回律管初。", 
            "不愁家信断，安稳藉邻居。"
        ], 
        "title": "癸酉除夜呈邻舍刘秀才", 
        "type": "律诗", 
        "yun": "鱼"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "片片冰消后，盈盈月落初。", 
            "舟轻风势急，水阔雁鸣疏。", 
            "生事长飘泊，愁怀自卷舒。", 
            "还凭过江梦，一为省吾庐。"
        ], 
        "title": "夜泛麻湖", 
        "type": "律诗", 
        "yun": "鱼"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "隐几得真乐，此轩深复深。", 
            "众喧从过耳，一法不关心。", 
            "雨止溪添涨，风行竹乱阴。", 
            "谁云非对动，吾欲写瑶琴。"
        ], 
        "title": "保宁寺静轩", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "飒飒来何处，空岩虎一声。", 
            "荡摇神女态，飘忽楚王情。", 
            "有力畴能禦，无根长自生。", 
            "扫除天际雾，为放日车明。"
        ], 
        "title": "风", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "寒野云阴重，新冬客意忙。", 
            "道途无处尽，岁月有时长。", 
            "流落随江海，崩腾避雪霜。", 
            "还投白莲社，清净万缘忘。"
        ], 
        "title": "冬夜泊金山", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "为问徐夫子，归欤乐几何。", 
            "宦情今日尽，野兴与云多。", 
            "供佛延亲寿，开樽许客过。", 
            "终期卜邻去，松下接长哦。"
        ], 
        "title": "寄致政徐丞二首 其一", 
        "type": "律诗", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "为问徐夫子，身閒心若閒。", 
            "一樽陶令酒，十顷谢家山。", 
            "云外冥鸿去，松颠独鹤还。", 
            "令人起高兴，从此卜追攀。"
        ], 
        "title": "寄致政徐丞二首 其二", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "霰雪满江海，破帆风易吹。", 
            "从今孤鸟兴，不及共巢时。", 
            "谗谤宁须辨，神明岂易欺。", 
            "峡山云木老，莫动故园悲。"
        ], 
        "title": "送叔父入川", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "薄宦杳何所，令人重别离。", 
            "暮天归鸟尽，湿橹渡江迟。", 
            "神女十分色，襄王万古悲。", 
            "到官无盗贼，览古数题诗。"
        ], 
        "title": "送人赴巫山尉", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "许子来何谓，还家兴未忘。", 
            "青山聊自爱，白路不知长。", 
            "皓雪飘诗句，寒星动剑铓。", 
            "嗟予倦尘俗，无术接翱翔。"
        ], 
        "title": "送许秀才二首 其一", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "西风吹落叶，片片旅人心。", 
            "半夜有归兴，明朝雪满簪。", 
            "浊醪聊惜别，精艺少知音。", 
            "草店青山外，解鞍孤月沉。"
        ], 
        "title": "送许秀才二首 其二", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "夫君老文学，国士尽知音。", 
            "往奏相如赋，休怜阮籍吟。", 
            "一樽江上酒，千里日边心。", 
            "人问武陵事，桃花春水深。"
        ], 
        "title": "送衡武陵赴阙", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "江水流环合，山形到此孤。", 
            "突然楼阁耸，疑有鬼神扶。", 
            "门外桥踪在，沙边王气无。", 
            "我来何所得，石上采菖蒲。"
        ], 
        "title": "采石观", 
        "type": "律诗", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "路绝苍崖险，桥横大壑飞。", 
            "花残啼鸟去，云重老龙归。", 
            "剑佩尘埃化，冠缨绘塑非。", 
            "客来空怅望，魂断夕阳西。"
        ], 
        "title": "康王观", 
        "type": "律诗", 
        "yun": null
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "忤俗遭罗网，何缘即挂冠。", 
            "闭门谁复过，独酌岂成欢。", 
            "客久添衰疾，春馀尚苦寒。", 
            "幽花虽入眼，不似故园看。"
        ], 
        "title": "三妓顾予幽独戏作四韵", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "寺与人寰隔，西轩更远瞻。", 
            "云烟生卷箔，星斗半垂檐。", 
            "山对眉双碧，江空镜一奁。", 
            "旅魂招不尽，愁向酒中添。"
        ], 
        "title": "广福禅寺", 
        "type": "律诗", 
        "yun": "盐"
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "谁道他乡异故乡。", 
            "泉江风物似湄湘。", 
            "钗头缀糁萸偏紫，杯面浮金菊倍黄。", 
            "今共古，几重阳。", 
            "休将往事更平章。", 
            "舞衫歌扇姑随分，又得掀髯笑一场。"
        ], 
        "title": "鹧鸪天 其三 甲子重阳", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "风雨潇潇旧满城。", 
            "今年九日十分晴。", 
            "且同北海邀佳客，共向东篱看落英。", 
            "罗绮队，管弦声。", 
            "银山高处好同登。", 
            "催租岂解妨诗兴，自是潘郎名未成。"
        ], 
        "title": "鹧鸪天 其四", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "鸾诰双双妇与姑。", 
            "家尊荣宦到中都。", 
            "暂时花县飞凫舄，新看芝庭捧鹤书。", 
            "梅欲放，柳将舒。", 
            "诞辰先占一阳初。", 
            "清心堂下围红处，剩有长生酒满壶。"
        ], 
        "title": "鹧鸪天 其五 甲子十一月十四日寿内子", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "垂领纷纷已二毛。", 
            "可堪州县尚徒劳。", 
            "催科自笑阳城拙，勇退应惭靖节高。", 
            "来祝寿，笑儿曹。", 
            "说椿说柏说蟠桃。", 
            "世间底事非前定，妙理还须问浊醪。"
        ], 
        "title": "鹧鸪天 其六 遁斋自作生日", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "休道泉江寂寞滨。", 
            "喧喧歌吹遍城闉。", 
            "莫辞邀赏连三日，且庆开禧第一春。", 
            "呼小队，领嘉宾。", 
            "王园佳处踏芳尘。", 
            "星球不用随归骑，自有山头月逐人。"
        ], 
        "title": "鹧鸪天 其七 宴王园作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "人道今年秋较迟。", 
            "木樨全未放些儿。", 
            "不因诞节开千岁，争得今辰把一枝。", 
            "呼宝鼎，伴渠伊。", 
            "堂萱喜色正融怡。", 
            "儿前妇后孙曾从，岁岁称觞无尽期。"
        ], 
        "title": "鹧鸪天 其八 乙丑八月十八日寿太孺人", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "万里澄空没点云。", 
            "素娥依旧驾冰轮。", 
            "自缘人意看承别，未必清辉减一分。", 
            "倾白堕，拥红裙。", 
            "不知谁主复谁宾。", 
            "更筹易促愁分袂，又作东西南北人。"
        ], 
        "title": "鹧鸪天 其九 中秋后一夕宴修成之、富正甫作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "怪得欢声满十龙。", 
            "诞辰和气敌严冬。", 
            "安书莲幕欣频到，庆事花城喜屡逢。", 
            "琼液泛，宝熏浓。", 
            "华堂交口祝椿松。", 
            "阿姑同健夫偕老，会有重重锦诰封。"
        ], 
        "title": "鹧鸪天 其一 乙丑岁寿内子", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "动地欢声遍十龙。", 
            "元宵真赏与民同。", 
            "春归莲焰参差里，人在蓬壶快乐中。", 
            "乘皓月，逐和风。", 
            "凉舆归去莫匆匆。", 
            "班春休道无千炬，也有星球数点红。"
        ], 
        "title": "鹧鸪天 其十一 丙寅元夕", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "前数重阳后小春。", 
            "中间十日是生辰。", 
            "二年稳作栖鸾客，百里谁非贺燕人。", 
            "无一事，扰天真。", 
            "年登八八愈精神。", 
            "句稽宜解淹贤辙，黄发犹须上要津。"
        ], 
        "title": "鹧鸪天 其十二 寿徐主簿", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "点检尊前主与宾。", 
            "今宵依旧昨宵人。", 
            "自缘笑语生和气，不为风光属小春。", 
            "香叆叇，酒清醇。", 
            "山肴野蔌总前陈。", 
            "掀髯抵掌君休怪，镜里星星白发新。"
        ], 
        "title": "鹧鸪天 其十三 季功旬会之次日小醵饯陈巡入乡", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "贺了生辰却贺冬。", 
            "今年乐事又重重。", 
            "寿香喷处芝兰馥，寿酒斟时琥珀浓。", 
            "偕桂隐，到花封。", 
            "迎长介寿恰三逢。", 
            "明年此日称觞罢，稳上肩舆九里松。"
        ], 
        "title": "鹧鸪天 其十四 丙寅岁寿内子", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "诞节初开七秩祥。", 
            "今秋仍喜十分凉。", 
            "称觞堂下孙和息，备福人间寿且康。", 
            "从庾岭，到章江。", 
            "两州元自接封疆。", 
            "儿曹此去分风月，莱彩潘舆乐未央。"
        ], 
        "title": "鹧鸪天 其十五 丁卯岁寿太夫人", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "瓶里梅花香正浓。", 
            "阶前更著锦熏笼。", 
            "且留幡胜明朝戴，共庆桑蓬此日逢。", 
            "眉正绿，脸常红。", 
            "后堂无日不春风。", 
            "明年定又强今岁，会有明珠入掌中。"
        ], 
        "title": "鹧鸪天 其十六 戊辰正月十一日寿八兄", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "令节标名自古闻。", 
            "今宵银汉耿无云。", 
            "难寻海上乘槎客，空诵河东乞巧文。", 
            "罗异果，炷名熏。", 
            "纫针捻线漫纷纷。", 
            "蓬莱底事回车处，暗想当年钿合分。"
        ], 
        "title": "鹧鸪天 其十七 戊辰七夕", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "我离浏川七载强。", 
            "去思那有召公棠。", 
            "方怀旧友归鸿阁，忽枉高轩戏彩堂。", 
            "频举白，剩添香。", 
            "剧谈不觉引杯长。", 
            "官居也有城门禁，未到三更尽不妨。"
        ], 
        "title": "鹧鸪天 其十八 梦符置酒于野堂，出家姬歌自制词以侑觞，次韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "古遂长沙千里遥。", 
            "三年三处做生朝。", 
            "试拈疏蕊铜瓶插，更把轻沈宝鼎烧。", 
            "杯绿泛，脸红潮。", 
            "抱孙娱膝语声娇。", 
            "官居只似私居样，管取寒松最后雕。"
        ], 
        "title": "鹧鸪天 其十九 戊辰生日自作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "方是闲堂寿宴开。", 
            "今回生日胜前回。", 
            "慈闱斑貌看看到，别驾除书鼎鼎来。", 
            "粉彩服，滟金杯。", 
            "缓歌慢舞不须催。", 
            "明年此际称觞罢，醉向裴亭与定台。"
        ], 
        "title": "鹧鸪天 其二 丁卯岁寿内子", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "巧节已成昨梦，今宵重倒芳尊。", 
            "主宾和气敌春温。", 
            "雄辩高谈衮衮。", 
            "剩把烛花高照，频教舞袖轻翻。", 
            "笛声幽咽鼓声喧。", 
            "却恨更筹苦短。"
        ], 
        "title": "西江月 其一 七夕后一日县斋小集", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "锁棘方当拔士，挥毫正好摛文。", 
            "词源三峡笔千军。", 
            "尽出平生素蕴。", 
            "天府伫登名姓，夜窗不负辛勤。", 
            "直须平步上青云。", 
            "始信文章有准。"
        ], 
        "title": "西江月 其二 鹏飞集作", 
        "type": "词", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "当年吊古巴东峡，雪洒扁舟见早梅。", 
            "宋玉宅边新酒美，巫山庙下莫猿哀。", 
            "樵柯烂尽棋方剧，客甑炊成梦未回。", 
            "已把痴顽敌忧患，不劳团扇念寒灰。"
        ], 
        "title": "余年四十六入峡忽复二十三年感怀赋长句", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "七十衰翁短鬓斑，药瓢藤杖伴清闲。", 
            "平生恶路羊肠坂，晚岁羸躯饭颗山。", 
            "一寸塔馀青霭外，数声钟下翠微间。", 
            "往来处处皆奇绝，莫道先生兴尽还。"
        ], 
        "title": "山行", 
        "type": "律诗", 
        "yun": "删"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "药裹关心百不知，可怜笔砚锁蛛丝。", 
            "倒壶犹有莫春酒，开卷遂无初夏诗。", 
            "户外逢人惊隔阔，灯前顾影叹支离。", 
            "痴顽未伏常愁卧，鼓缶长谣乐圣时。"
        ], 
        "title": "春夏之交衰病相仍过芒种始健戏作", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "青蔬半亩老生涯，霜鬓萧萧只自嗟。", 
            "勋业蹉跎空许国，文词浅俗不名家。", 
            "残骸皆作麒麟楦，旧友仍非处士牙。", 
            "收得平生钓竿手，长安西日更须遮。"
        ], 
        "title": "自嗟", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "江湖送老一渔舟，清梦犹成塞上游。", 
            "生马驹驰铁蹄踠，古铙歌奏锦衣褠。", 
            "玉关雪急传烽火，青海云开见戍楼。", 
            "白首不侯非所恨，咿嘤床箦死堪羞。"
        ], 
        "title": "枕上述梦", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "润入盆山绿叶稠，倦摊书帙小窗幽。", 
            "浮云不卷时时雨，薄酒无功日日愁。", 
            "积潦涨来妨蹑屐，好山遮尽罢登楼。", 
            "青秧摇荡湖堤决，一饱前知未易谋。"
        ], 
        "title": "雨中排闷", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "遥夜帘栊已借秋，阑干星斗挂檐头。", 
            "鹊翻清影移枝宿，萤弄孤光拂簟流。", 
            "榻上琴书纷枕籍，发根风露冷飕飗。", 
            "故人莫笑幽居陋，此夕真从造物游。"
        ], 
        "title": "小轩夏夜凉甚偶得长句呈杜叔高秀才", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "高挂虚窗对绿池，鸟啼声歇柳阴移。", 
            "含风珍簟闲眠处，叠雪轻衫新浴时。", 
            "泉冷甘瓜开碧玉，手香素藕罥长丝。", 
            "夕阳四面渔歌起，又赴邻翁把钓期。"
        ], 
        "title": "夏日晚兴", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "万里秦吴税驾迟，还乡已叹鬓成丝。", 
            "城边绿树山阴道，水际朱扉夏禹祠。", 
            "项里杨梅盐可彻，湘湖莼菜豉偏宜。", 
            "图经草草常堪恨，好事他年采此诗。"
        ], 
        "title": "戏咏山阴风物", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "才智不足狂有馀，此身老健更谁如。", 
            "齿牢尚可决乾肉，目瞭未妨观细书。", 
            "不怪模棱嗤了了，但惊紾臂劝徐徐。", 
            "晓看瓜垄初牵蔓，一笑呼儿勿废锄。"
        ], 
        "title": "老健", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "风露中庭十丈宽，天河仰视白漫漫。", 
            "难寻仙客乘槎路，且伴吾儿乞巧盘。", 
            "秋早时闻桐叶坠，夜凉已怯纻衣单。", 
            "民无馀力年多恶，退士私忧实万端。"
        ], 
        "title": "癸丑七夕", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "少年志欲扫胡尘，至老宁知不少伸。", 
            "览镜已悲身潦倒，横戈空觉胆轮囷。", 
            "生无鲍叔能知己，死有要离与卜邻。", 
            "西望不须揩病眼，长安冠剑几番新。"
        ], 
        "title": "书叹", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "勿笑山翁病满躯，胸中侠气未全无。", 
            "双瞳遇醉犹如电，五木随呼尽作卢。", 
            "代北胡人富羊马，江南奇士出菰芦。", 
            "何由亲奉平戎诏，蹴踏关中建帝都。"
        ], 
        "title": "醉题", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "孤村小院雨输凉，团扇流尘簟避床。", 
            "蛩思感秋吟坏壁，萤光乘暗绕高梁。", 
            "巾箱字细成褫懒，閤醁杯深断送狂。", 
            "坐睡觉来人已散，帘栊时度玉簪香。"
        ], 
        "title": "雨凉小饮戏作", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "山河自古有乖分，京洛腥膻实未闻。", 
            "剧盗曾从宗父命，遗民犹望岳家军。", 
            "上天悔祸终平虏，公道何人肯散群。", 
            "白首自知疏报国，尚凭精意祝炉熏。"
        ], 
        "title": "书愤", 
        "type": "律诗", 
        "yun": "文"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "秋风又满会稽城，有客飘然万事轻。", 
            "久向林间得佳趣，不知身外有浮名。", 
            "葡萄雨足初全紫，乌桕霜前已半赪。", 
            "欲把一杯终觉懒，老来怀抱为谁倾。"
        ], 
        "title": "秋兴", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "三十馀年此结庐，客来不用笑迂疏。", 
            "前身已预兰亭会，老眼曾窥禹穴书。", 
            "浮瓮社醅香出屋，登场秋稼穗盈车。", 
            "萧萧蓬鬓虽衰矣，追逐乡邻尚有馀。"
        ], 
        "title": "秋雨初霁徙倚门外有作", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "野外偏于看雨宜，映空渡水细如丝。", 
            "川云借润支琴石，涧水分流洗药池。", 
            "未肯高眠成老态，却缘危坐得新诗。", 
            "悠然更助邻丁喜，渐近收荞下麦时。"
        ], 
        "title": "雨中作", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "放翁病起出门行，绩女窥篱牧竖迎。", 
            "酒似粥醲知社到，饼如盘大喜秋成。", 
            "归来早觉人情好，对此弥将世事轻。", 
            "红树青山只如昨，长安拜免几公卿。"
        ], 
        "title": "秋晚闲步邻曲以予近尝卧病皆欣然迎劳", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "岁晚茆茨劣自容，齿摇将脱发将童。", 
            "心游万里关河外，身卧一窗风雨中。", 
            "医不可招惟忍病，书犹能读足忘穷。", 
            "夜阑睡觉蛩声里，时见灯花落碎红。"
        ], 
        "title": "雨夜", 
        "type": "律诗", 
        "yun": "东"
    }, 
    {
        "author": "郭师元", 
        "era": "宋", 
        "subtype": "五言律诗", 
        "text": [
            "昭代元丰日，云洲致瑞祥。", 
            "氤氲浮岭表，精彩灿霞光。", 
            "德政闻名邑，文章冠试场。", 
            "二人符美应，今古共流芳。"
        ], 
        "title": "云洲", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "叠石棱层万寻碧，老仙自作琉璃宅。", 
            "翛然一径出人寰，北斗三台无咫尺。", 
            "大岩杳杳吞沧溟，小窦疏疏吐朝日。", 
            "芙蓉羃沥乳成花，鳞鬣摧颓龙蜕骨。", 
            "危弦脆管递仙飙，烂锦轻绡变云物。", 
            "二李能书玉钮悬，僭鋹未是真王质。", 
            "人亡国变今几年，唯有文章记崷崒。", 
            "胜游况遇中郎孙，诗拟杜陵相彷佛。", 
            "洪河喷作三门流，突骑长驱五千匹。", 
            "令人惊嗟但缩手，近世雄豪无此笔。", 
            "不唯险韵难追攀，学道输君先得一。"
        ], 
        "title": "奉和梧守蔡希蘧留题石室", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "栏干去天无一尺，帘外三山蘸天碧。", 
            "樽倾浊酒延故人，拂拂轻寒添暮色。", 
            "双鹄飞奔迹已陈，满庭细草自涵春。", 
            "孤城不复有冤气，法座垂衣逢圣神。", 
            "惟君万里分符去，苍梧之邦舜游处。", 
            "九疑七泽皆相连，墨海濡毫写长句。", 
            "又如李白才清新，无数篇章思不群。", 
            "挺特千松霜后见，孤高一笛陇头闻。", 
            "我于诗学非无意，黄芦不并琅玕翠。", 
            "漫甘薄禄养残年，两鬓垂丝成底事。", 
            "声出还吞泪如雨，同气相求别离苦。", 
            "老来频寄一行书，江边鱼雁无今古。"
        ], 
        "title": "奉和蔡希蘧鹄奔亭留别", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "金盏莫辞琼液满，宝檠休嫌灯焰短。", 
            "圆荷翻雨碧云香，小妓近人红玉暖。", 
            "百年流转能几时，一日相逢须款款。", 
            "扁舟明发下前滩，此会清吟应亦罕。"
        ], 
        "title": "南安刘太守席上劝曾叔达酒", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "劝君归，腰下悬金禄及儿。", 
            "家有良田秫稻肥，种菜结实栗与梨。", 
            "江山满目烟云披，长年之乐吾无羁。", 
            "何须七十乃言归，行将七十能几时，分符持节力已疲。", 
            "才德及人固无尽，此身抱病欲何为。"
        ], 
        "title": "劝君归示南康太守吴子正", 
        "type": "古风", 
        "yun": "支"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "不登高，不饮酒，漠漠黄沙翳衰柳。", 
            "扁舟系缆未敢行，江头白浪蛟龙吼。", 
            "故园菊花应烂漫，客路无穷但搔首。", 
            "却忆齐山小杜歌，人世难逢笑开口。"
        ], 
        "title": "槠溪重九阻风戏呈同行黎东美", 
        "type": "古风", 
        "yun": "有"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "平生看月无今宵，一亭危在山之椒。", 
            "下瞰扬澜连左蠡，白琉璃地覆鲛绡。", 
            "欲披锦袍搥鼓过，世无贺老谁相和。", 
            "屈原憔悴湘水滨，夷齐自守西山饿。", 
            "且来登高望明月，拂拂霜风濯烦热。", 
            "身心都在清凉宫，一点无尘光皎洁。", 
            "与君同游执君手，况逢令节当重九。", 
            "不忧短发还吹帽，头上有巾先漉酒。", 
            "饮醇酒，望明月。", 
            "我归姑孰溪，君赴黄金阙。", 
            "明年此会知谁健，细看茱萸莫轻别。"
        ], 
        "title": "左蠡亭重九夕同东美玩月劝酒", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "六月执热思云泉，五峰参差如绀莲。", 
            "修松杰柏上参天，老鹤栖唳哀猿悬。", 
            "嫦娥夜濯清冷渊，岩户晃白飞群仙。", 
            "胡不往矣逃尘缘，散发赤脚临风前。", 
            "高轩朱衣君自便，去住彼此遥相怜。"
        ], 
        "title": "将游五峰度夏代别倪倅敦复", 
        "type": "古风", 
        "yun": "先"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "木杯足蹑浮惊湍，却爱五峰如戏鸾。", 
            "一锡飞来卓出苍玉髓，又有黄金百镒藏蒲团。", 
            "道人得道每如此，倏来忽往非生死。", 
            "丛林成就八百年，香厨日供三千指。", 
            "讷师今亦浮杯徒，问答言词泻秋水。", 
            "脱去儒冠披坏衣，一生长在名山里。", 
            "殷勤笑我骑鲸鱼，诗狂酒怪何时已。", 
            "七言哦罢欲无言，坐看峰头片云起。"
        ], 
        "title": "和守讷上人五峰见寄之作", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "水精之仙降人间，身披羽衣目澄澜。", 
            "或求福祸语必验，手中开阖阴阳关。", 
            "淮西太守喜宾客，鹤驾却欲乘风还。", 
            "劝君饮酒莫言术，龙虎收藏归抱一。"
        ], 
        "title": "送上饶道士吴师韩复游淮西", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "邑城东南百馀里，穿尽荒山渡重水。", 
            "林倾路转大壑开，峭壁崔嵬半空倚。", 
            "上无勾连下无根，镌镵难成画难比。", 
            "回环岩窦碧玲珑，月华吞吐湖光洗。", 
            "石鼓昼鸣云雨垂，金鸡夜斗龙蛇起。", 
            "成公说法已千年，事载龟趺尚新美。", 
            "嗟予平生慕佛学，空洞忘机造玄理。", 
            "暂来福地神愈清，况接高禅挥麈尾。", 
            "晋颙悟道天下师，云琏声名自予始。", 
            "精蓝际会付三人，净众如归闻法喜。", 
            "今朝更结名山游，宝阁珠楼同践履。", 
            "达了无生无不生，一声猿啸清风里。"
        ], 
        "title": "重九日同修颙惠云二禅师游浮山访洪琏长老", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "桐乡山水天下名，龙眠气势如长城。", 
            "重冈复岭跨三郡，磐压厚地攒青冥。", 
            "东南佛寺号投子，寺门洞启原无扃。", 
            "雪峰三来道方契，凿井百尺穿重冰。", 
            "至今善利永不泯，辘轳夜转闻寒声。", 
            "慈济玄谈载金刻，龟趺鳞甲光荧荧。", 
            "谁忧怪变碎以斧，半落崖下莓苔青。", 
            "时移岁晚人事塞，高座窃据非真僧。", 
            "白云徒侣半凋落，泉石往往荒柴荆。", 
            "我来抉弊眼除眯，颙自寿至人天迎。", 
            "随车贝叶五千卷，宝藏突兀同时成。", 
            "张翁好施古亦少，助我福地还中兴。", 
            "老禅咒龙未三日，泉发石上吁可惊。", 
            "晨厨千僧用无尽，琅玕引溜何泠泠。", 
            "城中客少民事简，屡携茗酌来煎烹。", 
            "叩师玄关问至理，心地拂拭菱花明。", 
            "妙峰胜会岂殊此，迷即成凡随死生。", 
            "明朝官满重回首，别师写作龙眠行。"
        ], 
        "title": "龙眠行留别修颙禅师", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "揽衣登塔窥泬寥，黄金篆牌神所摽。", 
            "层梯转道二千尺，铃索交响风常飘。", 
            "天厨晓送阿育供，海月夜领飞仙朝。", 
            "南溟安在心欲化，九万一举期今朝。", 
            "我宋真人启阊阖，尧舜之运重昭昭。", 
            "佛老并儒鼎足盛，理归一善无烦条。", 
            "净缘胜赏固莫逆，足力强健朋侪要。", 
            "昌黎首唱城南句，东野继作芬兰椒。", 
            "诸公笔力斗颖发，七言纸上铿琨瑶。", 
            "聚沙叠甓付童子，秀实始自春之苗。", 
            "凌空得路未足恃，遇险惊魂安可招。", 
            "龙虎低沈凤鸟散，藉此弹压无祲妖。", 
            "四郊松柏列兵卫，万家弦管均咸韶。", 
            "广庄黔乌类蠛蠓，岁望已觉元鼎调。", 
            "晴川疏树历阳近，浮云蔽日长安遥。", 
            "贯轮巨木彻十地，斜飞八角穿重霄。", 
            "扶持故国肖父老，综领诸刹如孩髫。", 
            "循栏作礼共悲仰，绝顶进步谁腾超。", 
            "迹虽有为志颇壮，报且不尽功何辽。", 
            "挥毫题识未云毕，城头鲁角声迢迢。", 
            "兜绵铺舒换尘境，宝灯照耀银为桥。", 
            "乃知此会世稀有，请君审听长干谣。"
        ], 
        "title": "奉和安中尚书同漕宪登长干塔", 
        "type": "古风", 
        "yun": "萧"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "虎踞龙盘古名郡，势欲凌波予未信。", 
            "偶摇双桨下天门，白鹭三山随一瞬。", 
            "舍舟登岸青溪滨，濛濛柳眼初含春。", 
            "感君携酒唤小妾，要我一饮颓冠巾。", 
            "开怀猛酌宁辞醉，明朝且入梁朝寺。", 
            "刀裁赤量非扇迷，兴来欲跨横空使。", 
            "南风更送琳琅篇，明珠十斛投归船。", 
            "与君定交增浩然，谁谓此行垂橐还。"
        ], 
        "title": "即席和酬金陵狄倅伯通", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "去年圩破官不救，阙食逋亡十八九。", 
            "今年大水如去年，民困适遭何令贤。", 
            "贤哉何令能治水，枪木编芦多准拟。", 
            "赏罚公平贫富均，赤脚亲临食亡匕。", 
            "每趋危垫必身先，往复连宵几百里。", 
            "浪头作恶工莫施，一拜能令二龙起。", 
            "白龙先去黑龙随，鳞鬣分明皆见之。", 
            "须臾浪定埂可禦，父老惊嗟咸涕洟。", 
            "西门投巫安足比，亦胜乘舆济溱洧。", 
            "活我生灵十万家，惠泽阴功浃神理。", 
            "天子临轩方用才，时时有诏搜草莱。", 
            "请歌何令能治水，愿采斯言献天子。"
        ], 
        "title": "治水谣", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "布衣射策趋蓬莱，十年得志联三台。", 
            "怀仁附义天下悦，忠言屡叩宸聪回。", 
            "不唯尽赦息钱息，曾均惠泽覃枯骸。", 
            "先皇晏驾旧臣老，白云黄鹤空徘徊。", 
            "藩城六见换符节，直道自任宁嫌猜。", 
            "昭亭扶春入画戟，句溪洗月供吟杯。", 
            "佳宾三千集珠履，赤子十万登熙台。", 
            "玄晖比公固不足，我攀太白惭非才。", 
            "披云拂雾一何晚，泥滑不敢鞭驽骀。", 
            "明朝迤逦造宾榻，愿逢浩气吹寒灰。", 
            "玉上青蝇本无有，都人争望公归来。", 
            "公归来，至尊梦吉天颜开。"
        ], 
        "title": "游陵阳谒王左丞代先书寄献（和父）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "昨夕发姑孰，今朝泊敬亭。", 
            "轻云淡日天地暖，杏花吐萼梅飘零。", 
            "春光一瞬岂足赏，听公亹亹高谈倾。", 
            "昔年庭争动丹陛，君臣道合趋升平。", 
            "岩廊辞位已十载，气度杳杳涵沧溟。", 
            "公田种秫作新酒，槐槽旋注琉璃瓶。", 
            "不将歌舞效俗饮，时时一酌差独醒。", 
            "感公赠我十五斗，酒量安得如刘伶。", 
            "愿公归去庙堂上，尽使斯民醉醇酿。"
        ], 
        "title": "谢王左丞惠冰酒十五斗", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "先生烧丹骑竹马，情恋萧公碧城下。", 
            "故物无馀只五泉，亦有松风伴潇洒。", 
            "谁来洗耳复洗心，寥寥千载闻遗音。", 
            "寺门不掩象灯暗，猿隔数峰时一吟。"
        ], 
        "title": "题横山陶弘景书堂寺", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "杨花塞路春无声，鸣鸠唤妇留春晴。", 
            "扬鞭朝发浚遒县，卷帘暮宿金斗城。", 
            "城中主人汉贾谊，妙年射策都群英。", 
            "峨冠独立御史府，冰霜凛凛清朝廷。", 
            "忽乘白云渡银海，十年望阙心常倾。", 
            "只今淮西课异等，沉沉玉帐闲府兵。", 
            "神机照物辨毫发，提刀四顾新发硎。", 
            "行闻召节返西掖，至尊开阁思谈经。", 
            "岂容燕寝自颐养，画戟森卫清香凝。", 
            "陈公虽解豫章榻，白头重愧非徐生。", 
            "飘零渔艇荷蓑笠，揣摩旧学荒柴荆。", 
            "愿公一吐太和气，朽株岩下逢春荣。"
        ], 
        "title": "代先书寄庐郡朱龙图（行中）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "一阁横空连野水，久客归来洗双耳。", 
            "二疏虽解散黄金，家园未必临清泚。", 
            "坐见纷纷烟雨入，千里潇湘画图湿。", 
            "鱼鸟相忘蒲荇深，两岸桃花为春泣。", 
            "钟离辞荣已三品，吴令早休今八十。", 
            "我亦弃官姑孰闲，邂逅相过手重执。", 
            "阁前旋解青板船，呼童移棹选清渊。", 
            "四人白发笑且饮，岸人疑是商山仙。", 
            "亦如贺监在东吴，醉下山阴弄镜湖。", 
            "月色莲香迷近远，且要李白骑鲸鱼。", 
            "古人今人乐如此，出处无瑕傲生死。", 
            "君不见功成不退人，重著蓝衫脱金紫。"
        ], 
        "title": "合肥李天贶朝请招钟离公序中散吴渊卿长官洎予同饮家园怀疏阁", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "发如盘鸦面如玉，飘飘罗袖长芬馥。", 
            "妙年得侍碧虚乡，自道一生心已足。", 
            "黄莺流语春日长，绿窗绣出金鸳鸯。", 
            "朝暮祝卿千万寿，不识相思能断肠。"
        ], 
        "title": "丽人曲赠钟离中散侍姬", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "平云寄隐尽成灰，三十年间一梦回。", 
            "言说已无形影在，屋梁残月送馀哀。"
        ], 
        "title": "吊明惠师（平云阁、寄隐轩）", 
        "type": "绝句", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "君正忙时我正闲，思君乘兴出青山。", 
            "倚楼怀抱都倾尽，却驾柴车破雨还。"
        ], 
        "title": "别贾侍御二首 其一", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "连日持杯选胜游，今朝兴尽棹归舟。", 
            "欲知魂梦思君处，却御清风过北楼。"
        ], 
        "title": "别贾侍御二首 其二", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "今岁看书眼觉昏，忆君待酒只销魂。", 
            "临漳姑孰五千里，怀抱何时得再论。"
        ], 
        "title": "寄留二君仪", 
        "type": "绝句", 
        "yun": "元"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "遥想新轩日日新，清风细细起青蘋。", 
            "后来诗客谁如我，定有新交胜故人。"
        ], 
        "title": "寄新轩阮希圣", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "晓光初透玉玲珑，迥与真山意思同。", 
            "苍翠正含烟雾湿，一峰先占太阳红。"
        ], 
        "title": "予家小山四首 其一 晓", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "林林银竹注潺湲，迸玉跳珠乱壑间。", 
            "不惜倚栏襟袖湿，为君吟出雨中山。"
        ], 
        "title": "予家小山四首 其二 雨", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "小山凝望月明间，天与金银作小山。", 
            "愿得月轮长不去，一山光景付吾閒。"
        ], 
        "title": "予家小山四首 其三 月", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "皎皎群峰照画栏，深深岩窦逼人寒。", 
            "雪中更看玲珑雪，纵有丹青貌亦难。"
        ], 
        "title": "予家小山四首 其四 雪", 
        "type": "绝句", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "小盆小石小芭蕉，水面纹生暑气消。", 
            "明眼客来时一眄，已知吾意在鹪鹩。"
        ], 
        "title": "西轩默怀敦复二首 其一", 
        "type": "绝句", 
        "yun": "萧"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "山下无尘枕簟凉，绿池水满即潇湘。", 
            "青蕉况有菖蒲伴，閒淡风标细细香。"
        ], 
        "title": "西轩默怀敦复二首 其二", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "出城霜霰侵衣冷，入寺云山掠眼明。", 
            "幸有青钱沽白酒，得閒行处即閒行。"
        ], 
        "title": "出城至龙泉院", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "八十馀三老阿师，云山深僻少人知。", 
            "不嫌野鹤水为伴，庭下閒松借一枝。"
        ], 
        "title": "院主老僧年八十三斋洁可喜遂赠二韵", 
        "type": "绝句", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "三春复作历阳游，倾听高谈洗我忧。", 
            "已出重城望宾榻，暗天风雨泊孤舟。"
        ], 
        "title": "城西阻雨寄纯父太守", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "入竹细风连阵暖，隔墙幽鸟数声和。", 
            "病馀斗惜春归速，枝上残红应不多。"
        ], 
        "title": "浚遒卧病少愈言怀", 
        "type": "绝句", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "玉蝶交加翅羽柔，八仙琼萼并含羞。", 
            "春残应恨无花采，翠碧枝间戏作球。"
        ], 
        "title": "玉蝶球", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "黄鹂出谷鸣声软，紫燕营巢意思和。", 
            "欲问江南近消息，落花飞絮向人多。"
        ], 
        "title": "怀归", 
        "type": "绝句", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "窗户无风天气阴，屏山围枕鬓云深。", 
            "秋波不动芙蓉暖，化蝶惊飞君莫寻。"
        ], 
        "title": "睡", 
        "type": "绝句", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "檀口微开皓齿香，眼波浮动脸生光。", 
            "桃花未落燕脂浅，半飐春风半倚墙。"
        ], 
        "title": "笑", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "驿骑东行得素书，便趋宾榻驾柴车。", 
            "赋诗我未如陶令，养浩君能似子舆。"
        ], 
        "title": "元舆待制以书酒见招", 
        "type": "绝句", 
        "yun": "鱼"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一枰相对漫怡神，白黑争先局局新。", 
            "不觉斧柯从此烂，甘心谁是肯输人。"
        ], 
        "title": "奕", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "从来心照两相通，信饷瓶盛自在空。", 
            "谁道钟山远姑熟，北窗时复揖清风。"
        ], 
        "title": "和北山泉老三首 其一", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "蓼花红淡苇条黄，故有离人思抑扬。", 
            "手眼不知相拗否，墨华时寄两三行。"
        ], 
        "title": "和北山泉老三首 其二", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "已将形影老江南，不饮情怀稍自谙。", 
            "安得道人挥玉麈，一宵清语响圜庵。"
        ], 
        "title": "和北山泉老三首 其三", 
        "type": "绝句", 
        "yun": "覃"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "城角蓬茅三亩居，空堂唯有一床书。", 
            "感师相遇怜清淡，若比陶潜尚不如。"
        ], 
        "title": "和僧诜见怀二首 其一", 
        "type": "绝句", 
        "yun": "鱼"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "眉目棱棱有古风，却疑曾作钓鱼翁。", 
            "一竿明月空抛掷，谁道烟波无处穷。"
        ], 
        "title": "和僧诜见怀二首 其二", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "小径斜分石磴通，萧萧古屋隔杉松。", 
            "主人无事昼慵起，残雪满庭春未融。"
        ], 
        "title": "访华阳隐者", 
        "type": "绝句", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "连山接野冷光铺，望望村烟问道涂。", 
            "不似在家蓬户闭，妻儿欢笑拥红炉。"
        ], 
        "title": "雪次大涧", 
        "type": "绝句", 
        "yun": "虞"
    }, 
    {
        "author": "郭守文", 
        "era": "宋", 
        "subtype": "五言律诗", 
        "text": [
            "怜君千里别，新马黑貂裘。", 
            "白首辞乡泪，黄云入塞愁。", 
            "月明沙碛夜，霜落雁门秋。", 
            "去去燕然上，功名会见收。"
        ], 
        "title": "送王德明枢密之代州", 
        "type": "律诗", 
        "yun": "尤"
    }, 
    {
        "author": "郭守文", 
        "era": "宋", 
        "subtype": "五言律诗", 
        "text": [
            "青山园远嶂，流水泻鸣弦。", 
            "游豫王正月，讴歌帝万年。", 
            "草香吹辇路，鸟弄杂宫悬。", 
            "沾醉尧尊酒，何由报所天。"
        ], 
        "title": "初春行宫侍宴", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "五言律诗", 
        "text": [
            "崔嵬山下石，如马亦如人。", 
            "玉老龙蛇护，庵空岁月新。", 
            "访僧非旧识，览壁但伤神。", 
            "更恨无流水，难寻洞里春。"
        ], 
        "title": "马仁山", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "门横大溪溪净碧，人不捕鱼鱼稳潜。", 
            "哀猿长啸雾垂地，饥虎一声风动帘。", 
            "金仙像古苔藓剥，铁磬夜敲规矩严。", 
            "道师达性傲时辈，不信书生来养恬。"
        ], 
        "title": "隐静寺 其一", 
        "type": "律诗", 
        "yun": "盐"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "碧霄峰下车轮停，道师未返谁逢迎。", 
            "山云情着雨正急，春水满田人不耕。", 
            "饥虎啸风大石裂，倦鸟唤雏深涧鸣。", 
            "客心欲去且复止，坐饱香饭馀何营。"
        ], 
        "title": "隐静寺 其二", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "扁舟载月入金陵，金陵尚书倒屣迎。", 
            "白发愧彼商山皓，青眼欣逢阮步兵。", 
            "开壶倾酒饮未已，卷纸连书吟不停。", 
            "愿如贺监怜太白，莫作曹公嗔祢衡。"
        ], 
        "title": "留别金陵府尹黄安中尚书", 
        "type": "律诗", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "采凤何年此地游，高台千古自风流。", 
            "寒烟淡淡笼城郭，宝器时时出冢丘。", 
            "舴艋竞归芳草渡，鹭鸶群舞碧芦洲。", 
            "重华不返箫韶断，落日秦淮添客愁。"
        ], 
        "title": "追和李白登金陵凤凰台二首 其一", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "高台不见凤凰游，望望青天入海流。", 
            "舞罢翠娥同去国，战残白骨尚盈丘。", 
            "风摇落日催行棹，潮卷新沙换故洲。", 
            "结绮临春无觅处，年年芳草向人愁。"
        ], 
        "title": "追和李白登金陵凤凰台二首 其二", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "文锋困挫离场屋，武略纵横勤冕旒。", 
            "国士传家虽有子，将军终老不封侯。", 
            "抱冰末路垂三纪，埋玉空山第一秋。", 
            "馀派江东藉云荫，载瞻遗像涕交流。"
        ], 
        "title": "哭宗叔致政大将军", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "交游气概如君少，患难扶持及我多。", 
            "万里相思魂往返，一书报死泪滂沲。", 
            "文场决策终难必，旅馆捐躯可奈何。", 
            "犹得有儿传素业，几时归葬旧山坡。"
        ], 
        "title": "哭漳州蔡温老秀才", 
        "type": "律诗", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "忽得凶音泪不收，可怜英气陨荒幽。", 
            "天垂北斗夜台静，虎啸西风坟树愁。", 
            "学道未行尝自信，高名虽在复何求。", 
            "谩携一榼招魂酒，独对修江想献酬。"
        ], 
        "title": "哭亡友李公达", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "新祠重见旧风标，仪凤无声立紫霄。", 
            "富贵荣华垂四纪，功名事迹冠三朝。", 
            "月移帘影灯长在，春散庭阴木未乔。", 
            "何独斯民怀惠爱，帝词天篆刻琨瑶。"
        ], 
        "title": "淮南韩魏公新祠", 
        "type": "律诗", 
        "yun": "萧"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "文献颀颀学问该，可怜为相遇嫌猜。", 
            "当年致主陈金镜，后世空祠见铁胎。", 
            "武水直疑龙卧久，韶山时想鹤归来。", 
            "我朝继有襄公出，谁道南方乏美材。"
        ], 
        "title": "韶州唐张文献公祠堂", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "春风冉冉送流年，一望云霄一惨然。", 
            "帝阁辍才闻出使，渔蓑终老不成仙。", 
            "已甘荆棘填灵府，想见蛟龙走蜀笺。", 
            "正是水深波浪阔，忽逢高雁寄华篇。"
        ], 
        "title": "谢发运颖叔宠寄新什", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "世路飘零久愈羞，诗坛谁许结英游。", 
            "身留海上三年梦，心寄江南一叶秋。", 
            "已分羽毛藏枳棘，尽从谗谤起戈矛。", 
            "真才合比骊珠贵，何事倾怀辄暗投。"
        ], 
        "title": "陈秀才惠示长歌答以四韵", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "海角逢春仔细看，一番莺燕展轻翰。", 
            "约风柳带金争软，着雨梨花玉斗寒。", 
            "陇笛不知何处咽，秦筝着意为谁弹。", 
            "留郎更赋多情曲，直欲豪华将杜坛。"
        ], 
        "title": "和君仪感时书事", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "阮轩要客暮春时，淡荡晴丝日正迟。", 
            "出屋花光红玛瑙，隔湖山色碧琉璃。", 
            "老榕垂干侵疏箔，新鸭呼雏过短篱。", 
            "我欲高吟还阁笔，坐中留蔡总能诗。"
        ], 
        "title": "阮希圣新轩即席兼呈同会君仪温老三首 其一", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "海边邂逅禁烟时，选胜携壶不可迟。", 
            "日射山光如琥珀，水涵天影似琉璃。", 
            "蝶随柳絮翻罗幕，人并桃花映竹篱。", 
            "却忆绿槐阴下坐，曾寻宫叶为题诗。"
        ], 
        "title": "阮希圣新轩即席兼呈同会君仪温老三首 其二", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "谁怜龃龉老明时，把酒寻春已恨迟。", 
            "舟漾绿波飞舴艋，烟笼青瓦湿琉璃。", 
            "狂嗟李白驱鲸海，醉笑陶潜倚菊篱。", 
            "争似隔林闻一曲，与君重赋杜秋诗。"
        ], 
        "title": "阮希圣新轩即席兼呈同会君仪温老三首 其三", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "湖波渺渺浸残春，东郭开筵迥不群。", 
            "闻结綵舟撑碧落，更携箫鼓度青春。", 
            "自怜玉海终无敌，却忆琼浆竟未分。", 
            "珠履难陪空怅望，且凭诗句张吾军。"
        ], 
        "title": "闻陈伯育结綵舟行乐游湖戏寄三首 其一", 
        "type": "律诗", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "东陈风义旧传闻，雕鹗鸾凰果逸群。", 
            "青竹题诗才倚马，画船槌鼓气凌云。", 
            "赏心自向明时得，乐事应容下客分。", 
            "敌饮会须翻玉海，背河决胜看齐军。"
        ], 
        "title": "闻陈伯育结綵舟行乐游湖戏寄三首 其二", 
        "type": "律诗", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "临漳多士冠南闽，况复高才更出群。", 
            "笔下文章翻锦绣，坐中谈笑领风云。", 
            "美名合预青钱选，邪党今从白眼分。", 
            "闻欲高亭张雅宴，寂寥应悯旧将军。"
        ], 
        "title": "闻陈伯育结綵舟行乐游湖戏寄三首 其三", 
        "type": "律诗", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "二月风光着意看，莫思旅食久艰难。", 
            "林间莺喜绵蛮语，水畔花愁料峭寒。", 
            "游子牵衣拦道饮，美人携瑟上楼弹。", 
            "少陵野老谁能继，君有新诗合筑坛。"
        ], 
        "title": "次韵君仪风物可爱之什", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "何处要宾入醉乡，窣云亭榭冠南漳。", 
            "城随山阜龙蛇转，花覆园林锦绣香。", 
            "三月风光聊酩酊，百年人世少康强。", 
            "采薇甘饿箪瓢乐，安用须为画省郎。"
        ], 
        "title": "净惠山亭要客致酒", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "柴门永日泪沾巾，事与心违渐失真。", 
            "家住江南几万里，身留海上已三春。", 
            "明时枉作衔冤客，皓首翻为哭子人。", 
            "多谢泉州贤府主，数将书札问悲辛。"
        ], 
        "title": "感怀寄泉守陈君举大夫", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "游人随处踏青时，日永天低乐奏迟。", 
            "水上往还多翠碧，盘中光洁尽琉璃。", 
            "重山复岭争侵户，浅杏深桃半出篱。", 
            "正是鲜春堪爱惜，劝君莫作送春诗。"
        ], 
        "title": "再和阮轩即事", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "一轩华榜揭高明，檐角昭昭挂日星。", 
            "鸥鹭翩翻下空渚，云烟时复起中庭。", 
            "长萝却覆鲛绡帐，远岫争开翡翠屏。", 
            "香篆半销尘念息，始知天地一浮萍。"
        ], 
        "title": "和君仪高明轩", 
        "type": "律诗", 
        "yun": "青"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "蓬荜萧然一亩宫，生涯四壁有清风。", 
            "乡闾高行终无玷，场屋遗才误至公。", 
            "书卷五车心尽记，年华八十耳犹聪。", 
            "满杯雪液聊分酌，别后音尘岂易通。"
        ], 
        "title": "携茶访徐彦醇助教", 
        "type": "律诗", 
        "yun": "东"
    }, 
    {
        "author": "郭仲敬", 
        "era": "宋", 
        "subtype": "五言律诗", 
        "text": [
            "可怪莲花宇，相将倒玉瓶。", 
            "谈来云吐偈，煮罢石为心。", 
            "鸟过花阴乱，龙归海气腥。", 
            "长斋呼米汁，应见佛眉青。"
        ], 
        "title": "与周思伯明上人集庆善禅房", 
        "type": "律诗", 
        "yun": null
    }, 
    {
        "author": "郭仲敬", 
        "era": "宋", 
        "subtype": "七言律诗", 
        "text": [
            "旧是瑶阶玉笋班，早乘白鹿出人间。", 
            "朝依汉殿参玄典，夕护仙炉炼大还。", 
            "三月崆峒传帝箓，千年姑射驻童颜。", 
            "马家仙井家园在，何事青牛远渡关。"
        ], 
        "title": "寿淩元春宗伯六十", 
        "type": "律诗", 
        "yun": "删"
    }, 
    {
        "author": "郭仲循", 
        "era": "宋", 
        "subtype": null, 
        "text": [
            "靓妆才学春无价。", 
            "腮粉额黄宫样画。", 
            "妖娆闲倚曲阑边，孤净不胜微月下。", 
            "牵情群蕊临风亚。", 
            "惜恐苍苔和雨借。", 
            "何如相傍玉楼人，芳酒绣筵红烛夜。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "十桂胜如五柳，九秋赛过三春。", 
            "蓬蓬金粟吐奇芬。", 
            "自有天然风韵。", 
            "休羡一枝高折，尽教十里遥闻。", 
            "尊前若有似花人。", 
            "乞与些儿插鬓。"
        ], 
        "title": "西江月 其三", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "赏月几成喜雨，开尊仍间围棋。", 
            "令人却忆敬斋词。", 
            "小饮不妨文字。", 
            "底事冰轮未放，犹教银幕低垂。", 
            "休言动是隔年期。", 
            "闰八看看又至。"
        ], 
        "title": "西江月 其四", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "此老谁描拙状，今朝持献生辰。", 
            "一人能变作三人。", 
            "说与儿曹未信。", 
            "坐者行者立者，化身报身法身。", 
            "且须辨取假和真。", 
            "肥瘦短长休问。"
        ], 
        "title": "西江月 其五", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "洗眼重看十桂，转头已过三秋。", 
            "人生遇坎与乘流。", 
            "何况有花有酒。", 
            "花若于人有意，酒能为我浇愁。", 
            "试挼金蕊泛金瓯。", 
            "比似菊英胜否。"
        ], 
        "title": "西江月 其九", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "明日恰当人日，今年远胜常年。", 
            "瓣香卮酒寿蓝田。", 
            "喜色津然满面。", 
            "及戍人方竞进，悬车公独高骞。", 
            "身闲便是地行仙。", 
            "赢得千秋强健。"
        ], 
        "title": "西江月 其六 寿李知丞", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "令节无过七夕，今年已隔三宵。", 
            "奔驰五百里而遥。", 
            "行止非人所料。", 
            "月入尊罍楚楚，风生襟袖飘飘。", 
            "不须抵死殢河桥。", 
            "对月临风一笑。"
        ], 
        "title": "西江月 其七 戊辰七月十日作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "妙句春云多态，丰姿秋水为神。", 
            "慕潘应有捧心颦。", 
            "谁是相看楚润。", 
            "试问甜言软语，何如大醉高吟。", 
            "杯行若怕十分深。", 
            "人道对花不饮。"
        ], 
        "title": "西江月 其八 席间次潘文叔韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "碎影乱筛月地，浓香时度风檐。", 
            "渊明有菊径开三。", 
            "不似此花雅淡。", 
            "兰蕙芬敷可并，芙蓉浅俗堪嫌。", 
            "美人妆罢笑窥帘。", 
            "插鬓些儿正欠。"
        ], 
        "title": "西江月 其一 赋木犀次李季功韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "歌扇潜回暖吹，酒兵顿解寒围。", 
            "红莲绛蜡两交辉。", 
            "小醉何妨大醉。", 
            "落笔君如王勃，属辞我愧周墀。", 
            "明年应记盍簪时。", 
            "耿耿怀人不寐。"
        ], 
        "title": "西江月 其十一 次彭天若元夕观灯之韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "为爱脸边著晕，更怜肌里生香。", 
            "此花端合占年芳。", 
            "两朵那堪一样。", 
            "自叹思归陶令，忽逢好事彭郎。", 
            "朋来异卉与名章。", 
            "击节何妨叹赏。"
        ], 
        "title": "西江月 其十二 天祐遣饷牡丹，侑以新词，次韵为谢", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "不但酴醾芍药，此花亦殿馀春。", 
            "麝囊初破酒初醺。", 
            "恰有这般风韵。", 
            "斓坼真成绝倒，半开犹带轻颦。", 
            "不知抵死笑何人。", 
            "待与折来细问。"
        ], 
        "title": "西江月 其十三 赋紫笑花", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "乐事无过新岁，生辰恰占元宵。", 
            "湄湘台下有欢谣。", 
            "令尹风流年少。", 
            "暂借牛刀凫舄，宜参豹尾鸡翘。", 
            "政成三异合归朝。", 
            "拭目天边紫诏。"
        ], 
        "title": "西江月 其十四 寿韩宰", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "头上银幡初卸，堂前玉斝重飞。", 
            "人言七十古来稀。", 
            "七十如今已至。", 
            "斑白元无一点，微黄已透双眉。", 
            "一番庆寿十年期。", 
            "更庆十番不啻。"
        ], 
        "title": "西江月 其十五 庆太夫人七十", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "朔旦生朝同贺，寿觞社瓮齐倾。", 
            "湄湘原是小东京。", 
            "著个风流贰令。", 
            "地胜岂如人胜，秋清争似官清。", 
            "双瞳炯炯鬓青青。", 
            "稳上华途捷径。"
        ], 
        "title": "西江月 其十六 戊辰八月一日寿赵丞，其日社", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "送我匆匆行色，赖君衮衮名章。", 
            "德星今夜聚清湘。", 
            "岂羡瀛洲方丈。", 
            "宾醉须教主醉，更长不怕杯长。", 
            "凤鸣端合在朝阳。", 
            "飞诏来从天上。"
        ], 
        "title": "西江月 其十七 韩亨道席上次方孚若韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "歌舞籍中第一。情致人间第一。", 
            "年纪不多儿。尽娇痴。", 
            "昨夜华严阁下。今夜海棠洞下。", 
            "多少别离情。泪盈盈。"
        ], 
        "title": "昭君怨 其一 醉别小妓丽华", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "去岁银山塔上。今岁金山塔上。", 
            "屈指到泉江。再重阳。", 
            "有菊不妨同戴。有酒不妨同醉。", 
            "嘉客与佳宾。两俱新。"
        ], 
        "title": "昭君怨 其二 乙丑九日前二日偕元择、茂叔、季功登高作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "匆匆相遇匆匆去。", 
            "恰似当年元未遇。", 
            "生憎黄土岭头尘，强学章台街里絮。", 
            "雨荒三径云迷路。", 
            "总是离人堪恨处。", 
            "从今对酒与当歌，空惹离情千万绪。"
        ], 
        "title": "玉楼春 其一", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "贤僚益友俱亲密。", 
            "真个三年如一日。", 
            "清尊倒处笑喧哗，彩笔吟馀才俊逸。", 
            "杯盘狼籍情真率。", 
            "歌管棋枰仍间出。", 
            "今朝又喜盍朋簪，何日定当抛县绂。"
        ], 
        "title": "玉楼春 其二 丁卯四月一十三日书考会作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "金飙乍歇，冰轮欲上，万里秋空如扫。", 
            "一年十二度团圆，甚恰限、今宵最好。", 
            "烹麟脍凤，幕天席地，争似杯盘草草。", 
            "明年应更胜今年，但只恐、朱颜暗老。"
        ], 
        "title": "鹊桥仙 其四 甲子中秋", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "泥牛击罢，银幡卸了，又是一番春至。", 
            "有人耳畔语低低，道宜入、新年吉利。", 
            "堆盘红缕，浮杯绿蚁，自有及时风味。", 
            "从今日日是东风，待拚了、偎红倚翠。"
        ], 
        "title": "鹊桥仙 其五 □□立春", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "薄云笼月，轻飙却暑，天上人间佳节。", 
            "银河自有鹊为桥，又那要、兰舟桂楫。", 
            "后期可准，新欢如昨，选甚轻离易别。", 
            "姮娥休要妒人呵，待更与、留连一霎。"
        ], 
        "title": "鹊桥仙 其六 乙丑七夕", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "六人欢笑，六姬讴唱，六博时分胜负。", 
            "六家盘馔斗芳鲜，恰两月、六番相聚。", 
            "特排整整，华筵楚楚，终是不如草具。", 
            "赏心乐事四时同，又管甚、落花飞絮。"
        ], 
        "title": "鹊桥仙 其七 周监旬会上作", 
        "type": "词", 
        "yun": null
    }, 
    {
        "author": "郭仲荀", 
        "era": "宋", 
        "subtype": "七言排律", 
        "text": [
            "老来乞得奉祠宫，退食何妨不自公。", 
            "任使世情分冷煖，无劳品秩论穹崇。", 
            "功名至此休看镜，战伐于今喜挂弓。", 
            "梨枣具陈呼稚子，笙歌闲作乐衰翁。", 
            "芳菲莫负三春赏，聚散难逢一笑同。", 
            "小圃栽培粗伦理，频须把酒殢东风。"
        ], 
        "title": "奉和宫使内翰佳什", 
        "type": "排律", 
        "yun": "东"
    }, 
    {
        "author": "郭仲宣", 
        "era": "宋", 
        "subtype": null, 
        "text": [
            "腊寒犹重见年芳。", 
            "为花忙。", 
            "倚雕墙。", 
            "准拟巡檐，一笑但清狂。", 
            "冷蕊疏枝浑不奈，凭折取，泛清觞。", 
            "扬州春梦两微茫。", 
            "记娥妆。", 
            "耿冰肠。", 
            "春信全通，何用玉奁香。", 
            "谁见月斜人去后，疏影乱，蘸寒塘。"
        ], 
        "title": "江神子/江城子", 
        "type": "词", 
        "yun": null
    }, 
    {
        "author": "郭礼", 
        "era": "宋", 
        "subtype": null, 
        "text": [
            "盘石走新萝，飞流下层巘。", 
            "抱琴如有期，心与孤云远。", 
            "鸟来天际微，林光澹将晚。", 
            "受此松气清，坐啸不知返。"
        ], 
        "title": "王徵君松阴独坐图", 
        "type": "古风", 
        "yun": "阮"
    }, 
    {
        "author": "郭印", 
        "era": "宋", 
        "subtype": null, 
        "text": [
            "保形保生保命，戒色戒酒戒茶。", 
            "夜气若要长在，晚食尤宜减些。", 
            "养心莫如寡欲，存诚唯是闲邪。", 
            "辨得天清地浊，吞取日精月华。", 
            "寒灰便是发焰，枯根立可生芽。", 
            "学者舍本逐末，病眼执著空花。", 
            "罔穷圣道一辙，徒诵丹书五车。", 
            "正似鍊和金矿，何殊嚼蔗吞查。", 
            "不知达人到此，元始浩劫为家。", 
            "燕坐能事毕矣，行遍海角天涯。", 
            "鉴明不受微垢，玉洁靡见纤瑕。", 
            "视轩冕如桎梏，弃财宝若泥沙。", 
            "曲江一轮秋桂，岂容雾掩云遮。", 
            "盘旋火龙水虎，和合阴汞阳砂。", 
            "真身自然腾化，驾凤高凌紫霞。", 
            "哀哉傍门小法，作用千种参差。", 
            "个个辛苦无成，白首空自悲嗟。"
        ], 
        "title": "和曾端伯安抚劝道歌", 
        "type": "六言诗", 
        "yun": "麻"
    }, 
    {
        "author": "郭印", 
        "era": "宋", 
        "subtype": null, 
        "text": [
            "大道靡涉多歧，迷涂争求捷径。", 
            "采御未免摇精，道引止能祛病。", 
            "服食一藏偏强，烧炼千金或罄。", 
            "纷纷小法小功，往往匪清匪净。", 
            "那知反照内观，专在致虚守静。", 
            "况始生之神气，即本来之性命。", 
            "源深其流必长，根固其叶斯盛。", 
            "刳心自契真空，减息终成大定。", 
            "谓虚固可集道，非睿不能作圣。", 
            "夫人受中以生，惟我独得其正。", 
            "斡旋天地之机，提挈阴阳之柄。", 
            "每嗟坐禅学佛，有似磨塼作镜。", 
            "聚块积尘非理，槁木死灰失性。", 
            "直须大用见前，方是真仙究竟。", 
            "不生故能生生，古语由来堪听。"
        ], 
        "title": "和曾端伯安抚养生歌", 
        "type": "六言诗", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "鱼跳须过龙门，虎骤不从兔径。", 
            "上士闻道勤行，岂以难能为病。", 
            "固守满堂之珍，肯使如瓶之罄。", 
            "对境一念不萌，应缘六根皆净。", 
            "刚克本自沉潜，动直先由专静。", 
            "达理必明其权，尽性以至于命。", 
            "鼎中水腾火降，炉内阴衰阳盛。", 
            "神功妙合虚无，天光潜发泰定。", 
            "岂惟出尘离俗，便可超凡入圣。", 
            "自怜末学多方，未得大中至正。", 
            "莫知斡运帝车，宁解执持坤柄。", 
            "丹经苦阅残编，素发羞看明镜。", 
            "要求直截真机，速了圆明正性。", 
            "何妨万两金成，已是一生事竟。", 
            "至言今许发蒙，三沐三薰谛听。"
        ], 
        "title": "再和二首 其一", 
        "type": "六言诗", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "涉海必假舟航，登山当寻蹊径。", 
            "每叹修身错路，譬如饮药加病。", 
            "逢人须是问津，有心未免击磬。", 
            "况遇先觉先知，早明不垢不净。", 
            "七情涣若冰雪，一性湛然渊静。", 
            "虚无体道合真，恬淡乐天知命。", 
            "外之寇贼消亡，内焉邦家昌盛。", 
            "初守一以处和，乃无事而生定。", 
            "教不倦称乎仁，德分人谓之圣。", 
            "故玉非琢不成，惟木从绳而正。", 
            "要明师指药物，藉元神为本柄。", 
            "大道多歧亡羊，至人用心若镜。", 
            "何妨常善救物，免使大惑易性。", 
            "门庭既已趣入，根株亦须穷竟。", 
            "直至出死超生，方知聋者善听。"
        ], 
        "title": "再和二首 其二", 
        "type": "六言诗", 
        "yun": null
    }, 
    {
        "author": "郭令孙", 
        "era": "宋", 
        "subtype": "七言绝句", 
        "text": [
            "翠壁苍崖万仞危，势如天险限坤维。", 
            "山带岷峨千里秀，栈连秦汉两川驰。"
        ], 
        "title": "隆庆府", 
        "type": "绝句", 
        "yun": "支"
    }, 
    {
        "author": "郭世模", 
        "era": "宋", 
        "subtype": null, 
        "text": [
            "碧烟障楼天欲暮，飞乌夜集芜城戍。", 
            "云外毕逋衔尾来，月明腷膊同枝语。", 
            "楼中有人辍机杼，玉笙怨咽凝江雾。", 
            "惆怅幽凄夜未阑，桂树秋风兰叶露。"
        ], 
        "title": "乌夜啼", 
        "type": "乐府曲辞", 
        "yun": null
    }, 
    {
        "author": "郭凤", 
        "era": "宋", 
        "subtype": null, 
        "text": [
            "遗响箫韶猺尚奏，啼痕湘竹泪新飘。"
        ], 
        "title": "句", 
        "type": "句", 
        "yun": "萧"
    }, 
    {
        "author": "郭允升", 
        "era": "宋", 
        "subtype": null, 
        "text": [
            "谁将快剑斫苍石，涌出玉虹三百尺。", 
            "漭流直注古潭心，卷雾喷空潭影澄。", 
            "大声隐隐非雷霆，一洗万古山无青。", 
            "崖崩谷断供奇秀，至今犹有龟蛇灵。", 
            "我疑神龙宅幽邃，颔有骊珠贪熟睡。", 
            "为君鞭起跨玉京，坐致商霖藓旱气。"
        ], 
        "title": "灵龟洞", 
        "type": "古风", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "烂醉今朝卧道傍，乡闾共为护牛羊。", 
            "高怀那遣群儿觉，至理真能万事忘。", 
            "唤起瘦躯犹嵬峨，扶归困睫更芒洋。", 
            "冻齑快嚼茆檐下，拍手从人笑老狂。"
        ], 
        "title": "醉卧道傍", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "泽居路绝人不到，晨起忽传双鲤鱼。", 
            "储泪一升悲世事，减愁三尺看君书。", 
            "龙墀对策言伤直，山邑迎亲计未疏。", 
            "老病闭门谁省录，因风时肯问何如。"
        ], 
        "title": "得赵若川书因寄", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "两京初驾小羊车，憔悴江湖岁月赊。", 
            "老去已忘天下事，梦中犹看洛阳花。", 
            "妖魂艳骨千年在，朱弹金鞭一笑哗。", 
            "寄语毡裘莫痴绝，祁连还汝旧风沙。"
        ], 
        "title": "梦至洛中观牡丹繁丽溢目觉而有赋", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "游宦无功坐免归，谁令盘箸极甘肥。", 
            "锦鳞差尾鱼登俎，绣羽骈头雉触机。", 
            "桑落满壶春盎盎，雨前转硙雪霏霏。", 
            "残年何地酬君赐，自古羁臣厌蕨薇。"
        ], 
        "title": "闲居对食书愧二首 其一", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老病家居幸岁穰，味兼南北饫枯肠。", 
            "满脾蜜熟餦餭美，下栈羊肥馎饦香。", 
            "拨剌河鲂初出水，迷离穴兔正迎霜。", 
            "山僧一钵无馀念，应笑先生为口忙。"
        ], 
        "title": "闲居对食书愧二首 其二", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "岁月推迁万事非，放翁可笑白头痴。", 
            "此生竟出古人下，有志尚如年少时。", 
            "僻学固应知者少，长歌莫问和予谁。", 
            "自嘲自解君毋怪，老大从人百不宜。"
        ], 
        "title": "自嘲", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "客来莫笑席尘凝，静处工夫却少增。", 
            "黑蚁常翻鲁壁简，瘦蛟时落越溪藤。", 
            "尚能豪健如霜鹘，未遽衰残学冻蝇。", 
            "更喜论文有儿子，夜窗相对短檠灯。"
        ], 
        "title": "书室", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "渐近重阳天气嘉，数椽茆屋淡生涯。", 
            "山童拥彗扫黄叶，邻女傍篱收碧花。", 
            "避俗要生轮四角，出门何啻路三叉。", 
            "晚窗酒尽无多叹，试问前村好事家。"
        ], 
        "title": "数日秋气已深清坐无酒戏题长句", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "世间醉梦过浮生，谁肯披衣坐五更。", 
            "煜煜心光回自照，绵绵踵息浩无声。", 
            "古人得意捐糟粕，痴子何知堕化城。", 
            "七十老翁须努力，邻鸡才唱又窗明。"
        ], 
        "title": "五更起坐", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "生年六十九重阳，辙遍秦吴岁月长。", 
            "南郑从戎嗟尚壮，中梁纵猎最难忘。", 
            "离披雉拂雕鞍堕，独㑛狐穿古冢藏。", 
            "梦断酒醒今万里，亦逢佳节重悲伤。"
        ], 
        "title": "癸丑重九登山亭追怀顷在兴元常以是日猎中梁山下乐甚慨然赋诗予于是生六十有九年矣", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "鸟宿牛归户欲扃，灯前老子影伶俜。", 
            "湿云不散初闻雁，深竹微明尚有萤。", 
            "一卷旧书开蠹简，半升浊酒倒馀瓶。", 
            "乘闲欲拟归来作，小草斜行满曲屏。"
        ], 
        "title": "秋夜即事", 
        "type": "律诗", 
        "yun": "青"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "身见高皇再造初，名场流辈略无馀。", 
            "旧书科斗才存字，薄业蜗牛仅有庐。", 
            "迂士岂堪新贵使，少年自与老人疏。", 
            "荒园寂寂堆霜叶，抱瓮何妨日灌蔬。"
        ], 
        "title": "老怀", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "楚水枫林霜露新，白头一叟正吟呻。", 
            "牛衣未起王章疾，马磨何伤许靖贫。", 
            "治道本来存简册，神州谁与静烟尘。", 
            "新亭对泣犹稀见，况觅夷吾一辈人。"
        ], 
        "title": "初寒病中有感", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "身似孤鸿铩羽翰，悲鸣饮啄住江干。", 
            "酒阑客思多新感，病起衰颜失故丹。", 
            "倦枕忽闻中夜雨，疏砧又报一年寒。", 
            "幽窗晤语无来客，空倚诗情强自宽。"
        ], 
        "title": "野兴四首 其一", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老去痴顽百不能，非醒非醉日腾腾。", 
            "敲门惟有徵租吏，好事元无送米僧。", 
            "旧俗不还谁复念，古书虽在渐难凭。", 
            "平生意气今如此，惆怅西窗半夜灯。"
        ], 
        "title": "野兴四首 其二", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "残水涓涓入野塘，菊花犹放数枝黄。", 
            "闷思野步便晴日，病怯冬温喜薄霜。", 
            "汤饼鬻成新兔美，脍齑捣罢绿橙香。", 
            "人间富贵知何得，商略山林却味长。"
        ], 
        "title": "野兴四首 其三", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "水作縠纹微起伏，天如卵色半阴晴。", 
            "偶来竹下支颐坐，却向藤阴曳杖行。", 
            "西埭人喧荻船过，东村灯上纬车鸣。", 
            "幽居应接真无暇，莫讶经年懒入城。"
        ], 
        "title": "野兴四首 其四", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "山泉引派涨清池，野蔓移根络短篱。", 
            "艺果极知非老事，接花聊复效儿嬉。", 
            "提壶言语开颜听，斲木衣襦缓步窥。", 
            "莫笑题诗还满纸，小园幽事要君知。"
        ], 
        "title": "山园", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "意薄杨修唤小儿，孤舟自笑发成丝。", 
            "放开痴腹无非梦，拈起幽怀总是诗。", 
            "霜下忽惊桐叶尽，滩生更觉水声奇。", 
            "馀年那恨驱黄犊，除却为农百不宜。"
        ], 
        "title": "夜归舟中作", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "天风摇荡万松声，卷海颓山得我惊。", 
            "触滟滪堆秋起柂，鏖皋兰下夜还营。", 
            "荷戈老气纵横在，看剑新诗欬唾成。", 
            "兴尽却寻湖上路，醉看月堕斗杓倾。"
        ], 
        "title": "蓬莱阁闻大风", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "新得天台古涧藤，强扶衰疾蹋崚嶒。", 
            "登高临远虽多感，叹老嗟卑却未曾。", 
            "纸上是非难尽信，人间祸福有相乘。", 
            "早知等是枯鱼肆，乞水何须望斗升。"
        ], 
        "title": "登山亭", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "浪迹天台一梦中，距今四十五秋风。", 
            "胜游回首似昨日，衰病侵人成老翁。", 
            "圣寺参差石桥外，仙蓬缥缈玉霄东。", 
            "因君又动青鞋兴，目断千峰翠倚空。"
        ], 
        "title": "寄天封明老", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "枫叶全丹槲叶黄，江城残角伴斜阳。", 
            "琴书自足闲中乐，天地能容醉后狂。", 
            "老死山林初不憾，梦游河渭独难忘。", 
            "谷城黄石今安在，取履犹思效子房。"
        ], 
        "title": "霜天杂兴三首 其一", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "万鼓风声吼屋边，老人裘绔旋装绵。", 
            "晨梳堕发知衰甚，夜枕闻鸡尚慨然。", 
            "身后文章空饱蠹，眼前交旧半沉泉。", 
            "饭蔬饮水平生惯，耻向天公更乞怜。"
        ], 
        "title": "霜天杂兴三首 其二", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "少学愚公一味愚，莫年仍似病相如。", 
            "闲吟寄友惟生纸，草具留僧只野蔬。", 
            "雨涩溪流殊未足，霜高木叶已无馀。", 
            "潭州丞相怜衰疾，细字时收尺素书。"
        ], 
        "title": "霜天杂兴三首 其三", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "阳狂跌宕送年华，信步来寻野老家。", 
            "浅濑水清逢立鹭，横林叶尽数栖鸦。", 
            "书生一饱依耕耒，壮士孤愁入戍笳。", 
            "王绩但思酣美酝，葛洪不复问丹砂。"
        ], 
        "title": "晚过邻曲", 
        "type": "律诗", 
        "yun": "麻"
    }, 
    {
        "author": "郭凤", 
        "era": "宋", 
        "subtype": "七言律诗", 
        "text": [
            "重华人逸夏商前，奚取名岩紫洞巅。", 
            "深入才如窥寸管，仰瞻早已到中天。", 
            "仙田有迹闲芳草，韶乐无声寄滴泉。", 
            "遐想温恭游古昔，恍如瞻对听虞弦。"
        ], 
        "title": "重华岩", 
        "type": "律诗", 
        "yun": "先"
    }, 
    {
        "author": "郭凤", 
        "era": "宋", 
        "subtype": "七言律诗", 
        "text": [
            "云封舜冢杳难寻，徒取箾韶索九阴。", 
            "学讲执中凭古籍，道传精一抱遗心。", 
            "五臣山拱如班瑞，二女峰和似鼓琴。", 
            "英爽不磨天地老，万年悲泪植篁琳。"
        ], 
        "title": "舜庙", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "嚼君老句胜牛乳，又如旱稼濛甘雨。", 
            "龙眠一别鱼雁稀，几度看云与云语。", 
            "凤池摇笔赞帝龄，珠玑洒落黄金城。", 
            "鼻端去垩鬼胆破，霹雳轰车风雨惊。", 
            "事君以道非难事，不羡昔人囊有智。", 
            "柏梁屹屹汉庭材，宝鼎颙颙周庙器。", 
            "我在江湖寄此身，碧芦青荇远黄尘。", 
            "感君问我尚安否，病树前头万木春。", 
            "强汎月船追李白，无人爱客似田文。"
        ], 
        "title": "中书舍人陈公元舆以诗送吾儿鼎赴尉慎邑卒章见及遂次原韵和答", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "往岁遭风洞庭浦，悔不携锄从老圃。", 
            "昨日金城逢故人，万丈虹蜺思一吐。", 
            "更在芙蓉池上游，桂枝为楫木兰舟。", 
            "舞妓相将棹歌去，疑是西施浣纱处。", 
            "皓腕翩翻雪藕丝，婉若游龙或惊鹜。", 
            "愿公对客少留连，早晚沙堤问归路。"
        ], 
        "title": "次韵和元舆待制后浦宴集三首 其一", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "欲飞太白嫌秋暑，约我留连菊花圃。", 
            "撷芳持酒听君吟，冰丝轧轧吴蚕吐。", 
            "只今且挈茗杯游，沧浪同泛采莲舟。", 
            "君当复入玉堂去，为吾还思采莲处。", 
            "叶间争看戏鸳鸯，花底谁曾爱鸥鹜。", 
            "柳州烟岛自迷人，员峤方壶岂无路。"
        ], 
        "title": "次韵和元舆待制后浦宴集三首 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "谁为宓妃寻洛浦，且看芙蓉照秋圃。", 
            "烂漫折随罗袖归，芬香忍对西风吐。", 
            "官池不属野人游，画鼓喧喧驾鹢舟。", 
            "宾从欣陪史君去，筵开正在红云处。", 
            "独携椽笔发清唱，老鹤昂藏映鸡鹜。", 
            "敢辞倒载委篮舆，绛腊行行夹城路。"
        ], 
        "title": "次韵和元舆待制后浦宴集三首 其三", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "一年醉，三百六十日。", 
            "今朝年尽酒未尽，自顾形骸无得失。", 
            "浮生七十行六十，猛饮狂歌须汲汲。", 
            "吾邦倅贰李自明，爱我颓然荷蓑笠。", 
            "双壶满送琼瑶浆，春风争从四支入。", 
            "君不见刘项存亡安在哉，暂时龙虎轰风雷。", 
            "袁盎说行晁错戮，蹑蹝刺客横刀来。", 
            "又云舜野死，尧幽囚，九疑连延云雾愁。", 
            "不如饮酒醒复醉，抱瓮负锸渠无仇。", 
            "沧海化为酒，蓬莱作糟丘。", 
            "与君携手去，赤脚踏鳌头。"
        ], 
        "title": "醉歌谢太平李倅自明除夜惠酒", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "匹马初从瘴岭来，登临喜上郁孤台。", 
            "郁然而孤插天半，乱山却出晴云堆。", 
            "双溪倒流玉绡飐，万屋蘸碧长城开。", 
            "扪参历井岂足数，俯栏引手持斗魁。", 
            "月空银浪试一酌，坐忧桂树生黄埃。", 
            "妙娥舞袖回白雪，琵琶十面轰春雷。", 
            "吟笺分轴造险语，酒令行赏无停杯。", 
            "哀猿不断片帆没，归鸟自送残阳颓。", 
            "脱身我作耕钓客，两翁均是岩廊材。", 
            "共游绝境发佳唱，骊珠射目精光皑。", 
            "升沈从此遂分手，愿借惠泽苏蒿莱。"
        ], 
        "title": "同蒋颖叔林和中游郁孤台", 
        "type": "古风", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "俊才落落如君少，养之九年应大妙。", 
            "满怀骚雅辄见投，圭璧琮璜予所要。", 
            "劝君且学充其科，殿前笔陈挥长戈。", 
            "锦标夺取献天子，宠禄及亲荣耀多。"
        ], 
        "title": "赠南康刘叔和秀才", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "登姑苏，望五湖。", 
            "范蠡扁舟竟何在，吴王宫殿惟荒墟。", 
            "民贪吏狡郡多事，煮盐为盗无完肤。", 
            "使君谁何好平恕，宽则脂韦猛则虎。", 
            "只今卧治闻黄公，更得高才归幕府。", 
            "愿令里巷歌召南，风化流行成乐土。", 
            "昔年引对大明殿，国论轩轩动人主。", 
            "往持使节临朔方，威霁秋霜爱春雨。", 
            "玉上青蝇谁强指，鼻端白垩宁伤斧。", 
            "升沈偶尔非吾嗟，不用东方且为鼠。", 
            "岂闻绝代无佳人，何必西施妙歌舞。", 
            "盛倾绿酒鲙肥鲈，承诏还从大梁去。"
        ], 
        "title": "姑苏行送胡唐臣奉议入幕", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "松荒菊老嵩山秋，翁将归兮邈难留。", 
            "幅巾短袖骑黄牛，翛然自作山中游。", 
            "山中游，谁与伴，两姬窈窕吹牙管。", 
            "千岩万壑鸾凤吟，嫦娥侧耳冰轮款。", 
            "五音和畅王道成，不是嵇康广陵散。", 
            "问公此曲谁为之，曲曲新翻公自为。", 
            "古人今人不到处，能与阴阳四序相推移。", 
            "我知公心通造物，岂止人间妙音律。", 
            "天子呼来换旧章，乐成四十有五日。", 
            "奏之明堂奉祖宗，天地清明和气溢。", 
            "至尊宠赐腰横金，自谓荣华非本心。", 
            "再拜辞魏阙，扬鞭归故林。", 
            "故林在嵩山，白云幽径深。", 
            "濯我衣上尘，重泻山水音。", 
            "只应王子晋，跨鹤每相寻。"
        ], 
        "title": "嵩山归送刘伯寿秘监", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "到乎难哉，碧落之洞天。", 
            "上有岚壁之瑶局，下有澄溪之碧澜。", 
            "碧澜之下，寸寸秋色。", 
            "目窥之而可量，手搴之而莫得。", 
            "窦容光而练飞，岩渍阴而乳滴。", 
            "如长人，如巨蛇，如翔龙，如镆铘，如倒植之莲，如已剖之瓜，如触邪之獬豸，如蚀月之虾蟆。", 
            "或断而卧，或起而立，或欲斗而抟，或惊顾而呀。", 
            "若斯石也，吁可怪耶。", 
            "何诡绝之异观，尝置之于幽遐。", 
            "到乎难哉，长萝美秀，瘦木竦直。", 
            "香撄寒而自媚，名概询而鲜识。", 
            "烟霏霏而引素，云悠悠而奋翼。", 
            "亟模似其变态，已灭然而无迹。", 
            "崩澌远响，罄落瑟续。", 
            "聆之愈深，咏之不足。", 
            "欲幽栖而忘返，尚徘徊而眷禄。", 
            "彼宁待乎世人，盖有要于仙躅。", 
            "到乎难哉，信夫到之难也。", 
            "匪到之难，知乐此以为难。", 
            "知乐此矣，能久处之又为难。", 
            "余故补到难以题篇些。"
        ], 
        "title": "补到难", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "送子之邑兮，山之峨峨。", 
            "繄物之可赋兮，曰如之何。", 
            "虚徐恍耀兮，匪车匪马。", 
            "匪足匪翼兮，奋于岩阿。", 
            "薄万象兮周四海，烂五采兮扬天波。", 
            "倏然悄然以自敛，妥轻素兮萦翠螺。", 
            "容与兮窈窕，行止兮委蛇。", 
            "吐兮若英，攒兮若葩。", 
            "聚若白蚁，散若杨花。", 
            "爰有灵依兮，遂异于他。", 
            "对之自然，又不可求。", 
            "逐之无迹，怆我离忧。", 
            "上下无穷，变化周流。", 
            "乱曰：绵延夭矫兮竟何补，赞天工兮濡厚土。", 
            "舒则有时兮卷则有所，不为神女兮而为君子。"
        ], 
        "title": "巫山送吴延之出宰巫山", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "风萧萧兮云蔼蔼，泉淙淙兮石皑皑。", 
            "禽惊人兮，远飞去以复还。", 
            "客醉其间兮，殊不知为冠带。", 
            "发被衣颓以自顾兮，谁为吾仇。", 
            "山花为我一笑兮，山草为我以忘忧。", 
            "嗟世人之愚兮，竟营营以何求。", 
            "求百年之宠荣兮，取万世之奴囚。", 
            "怵谗舌之甚兮，尚毁孔而谤周。", 
            "咄何得而何失兮，孰为马而为牛。", 
            "歌数作兮饮未休，石骇以走兮泉凝而不流。", 
            "起挽石以道泉兮，尔何我尤。", 
            "吾将去乎世兮，结尔以长年之游。"
        ], 
        "title": "山中", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "遁兮乐欤，吾能为子言之。", 
            "山高水长兮，遁岁月而忘归。", 
            "朝采木兮遁而食，暮葺蓑兮遁而衣。", 
            "云徜徉兮出岫，奋吾心兮与期。", 
            "日躅躅兮行天，吊吾影兮沉西。", 
            "委吾形兮自信，岂涂险之诘曲兮能屈伸而骛驰。", 
            "遁其乐兮，吾能为子重言之。", 
            "林之深则鸟兽遁而乐，水之深则鱼龙遁而乐，帝者之道备则生民遁而乐。", 
            "遁将独乐乎哉，吾弗与也。", 
            "于是作招遁之辞，辞曰：来。", 
            "马肥驭良兮迟子以归，虎豹齧人兮胡独为宜。", 
            "朝有好爵兮廪有好禄，遁勿遁兮于斯之时。"
        ], 
        "title": "招遁", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "休欤归乎，何为而言哉。", 
            "予七龄而孤兮，托慈育以苟生。", 
            "捉手以笔兮，口授以经。", 
            "绪先子之素训兮，夜未央而丁宁。", 
            "既束发以就学兮，入必问其与游。", 
            "闻道之进兮，曰使我以忘忧。", 
            "课蚕而织兮，纫衣以先汝。", 
            "使弗坠业兮，我劳而汝处。", 
            "慨薄德之眇末兮，今愈壮而不扬。", 
            "吾母耄兮，恋故乡。", 
            "虽得邑而禄兮，曾寤寐之弗遑。", 
            "与音问之吉兮，孰若朝夕而在傍。", 
            "谁絷予足兮，眷白云之徜徉。", 
            "还印绶于有司兮，贤守足以往诉。", 
            "将俟代而返兮，念岁月之云暮。", 
            "休欤归乎，春山崺崺，春水瀰瀰，春蒲濯濯，春鱼尾尾。", 
            "吾亲在前，吾子在后，饮甘涤洁，以介眉寿。"
        ], 
        "title": "言归", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "予将归兮而有言，德眇薄兮言弗见信。", 
            "孝乎为孝兮友于弟昆，奚为为政兮予之所存。", 
            "慨日月兮往而不返，吾亲八十兮事之云晚。", 
            "朝廷清明兮予忠曷施，道弗行于家兮何以教吾民之为哉。", 
            "呜呼，耕吾土兮足以食，条吾桑兮足以衣。", 
            "予奉亲兮孰不可乐，予治身兮尤以为宜。", 
            "蹇何忧兮何思，恬无闷兮无知。", 
            "休欤归乎，以退为进乎，予发诸诚乎，言谁弗信乎。"
        ], 
        "title": "广言归", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "士有以处兮，无亩以耕。", 
            "眷馀绪之尚抽兮，慨慈亲以迟荣。", 
            "徐虚缩瑟以内习兮，予实愧乎先民之心。", 
            "惚恍恻怆其不得已兮，被命于九江之浔。", 
            "戴皇天之休兮，廪足以饱。", 
            "度白日之难兮，谁察予情。", 
            "汹汹兮北风，怒浪兮滔天。", 
            "抚慈膝兮出门，泪涟洏兮就船。", 
            "事将有责兮，死岂予之所畏。", 
            "盖忠未足以尽报兮，孝未克以自信。", 
            "惟行止之坎坎兮，适简罪以冀生。", 
            "度白日之难兮，谁察予情。", 
            "蛟齧齿兮岸摧，蜃矫首兮渡分。", 
            "妖鳞怪鬣曾莫识其名兮，怒谺牙以相瞩。", 
            "数将倾而还复兮，予委命乎上灵。", 
            "幸生全而就泊兮，夜风止而月吐。", 
            "旷上下之澄澈兮，适纵观乎琉璃之府。", 
            "北斗扬光兮，百怪潜伏。", 
            "岸芷露翠兮，汀兰放芬。", 
            "起予思之无穷兮，既局影以自慰，又苦辞以招魂。", 
            "辞曰：始凶终吉，魂兮归来，奚往而失。"
        ], 
        "title": "泛江", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "气氛氛兮隘如，魂飏飏兮宁居。", 
            "慧言在耳兮畴能舍诸，异质沈壤兮委夫顽虚。", 
            "鸿雁零飞兮若独何趋，兰茝早悴兮天孰与辜。", 
            "雄嗥雌啼兮巢失佳雏，天地黯黯兮风雨呼呼。", 
            "旐翩翩兮导衢，夜冥冥兮永殊。", 
            "樽有醑兮鼎有鱼，享弗享兮日月云徂。"
        ], 
        "title": "殇愁", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "昔人思归兮，宅林薮之邃深。", 
            "阻长堤而临清渠兮，芬翳翳以交阴。", 
            "有观阁池沼兮，通泉溜而附嵚崟。", 
            "蹇美羽之翔集兮，嘉鱼乐而浮沉。", 
            "时则命宴于芳晨兮，连亲戚与佳宾。", 
            "执乐而侍兮，列秦赵之艳人。", 
            "管弦奏兮，歌悠扬而绝尘。", 
            "浆兰桂兮，羞肴珍。", 
            "左琴右书兮，助为娱而养真。", 
            "又期于不朽兮，志慠然而陵云。", 
            "孰能婆娑于九列兮，顾牵羁于繁文。", 
            "曲有弦而无辞兮，述予怀以自信。", 
            "歌曰：日毂驰兮老将至，铄外纷兮中系累。", 
            "归去来兮予之思，放吾形兮聊逍遥以卒岁。"
        ], 
        "title": "古思归引", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "燕云悲兮易水愁，壮士行兮专报仇。", 
            "车辚辚兮马萧萧，客送发兮酌兰椒。", 
            "击筑兮喑咽，歌变徵兮思以绝。", 
            "易水愁兮燕云悲，四座伤兮皆素衣。", 
            "歌复羽兮慷慨，发上指兮泪交挥。", 
            "又前为歌曰：风萧萧兮易水寒，壮士一去兮不复还。"
        ], 
        "title": "补易水歌", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我思嵩兮，三十六峰之葱苍。", 
            "云霞卷舒兮，纷五色而烂朝阳。", 
            "渺群仙之不可见兮，时有鸾鹤双翱翔。", 
            "穷崖断壑兮，飞泉吼怒舂琳琅。", 
            "俨修松与美竹兮，碧离离而低昂。", 
            "考周室之卜世兮，顾八表为中央。", 
            "天乃宠于吾宋兮，六陵相差而永藏。", 
            "惟传祚之亿万兮，岂八百以为之长。", 
            "引伊洛之二水兮，聿通汴而注扬。", 
            "回黄流于故道兮，灭湍射而汪洋。", 
            "横星桥于河汉兮，紫阙峙而炜煌。", 
            "列槐植之行秀兮，历五代而经唐。", 
            "承太平之雨露兮，幸不遭乎伐戕。", 
            "为众木之耆艾兮，如羽盖之迭张。", 
            "慨离彼而适此兮，亦出处之靡常。", 
            "既寓情于物表兮，独思嵩之未忘。", 
            "忽有客兮鼓楫，言别我兮灵羊。", 
            "将度庾岭，沿涛江。", 
            "涉淮溯汴，入幕乎洛阳。", 
            "词气有馀，顿挫铿锵。", 
            "诚南士之颖出，然未始离乎炎荒。", 
            "请陟嵩而远览，循今古而徜徉。", 
            "矫垂天之翼，灿琼瑶之章。", 
            "于是被诏音，登玉堂。", 
            "返视乎罗浮朱明，如弃鱼目而怀夜光也。"
        ], 
        "title": "思嵩送刘推官赴幕府", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "追彷佛兮，故国之高丘。", 
            "与子之相遇兮，听其言而若秋。", 
            "雍雍而肆兮，严严而收。", 
            "乐我之心兮，以遨以游。", 
            "予将娶兮，于南州。", 
            "莫克从子兮，翻自省以幽幽。", 
            "川陆兮沉浮，日月兮再周。", 
            "云子之长逝兮，怆我之深忧。", 
            "子不可见兮，道将谁求。", 
            "彼苍者天兮，胡惨胡仇。", 
            "夺子之速兮，使不位于公侯。", 
            "虽穷德之特立兮，弗与世以绸缪。", 
            "嗟坎水之未盈兮，竟何泽以休休。", 
            "瘖予之声兮，血予之眸。", 
            "犹不足以止兮，灵何在而荐羞。", 
            "惟永绝兮奈何，怅平昔兮悠悠。"
        ], 
        "title": "王逢原哀词", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "嗟乎孺兴之不幸兮，上有高堂白发之慈亲。", 
            "孝不克以自信兮，魂将逝而复返。", 
            "目冥冥而莫胜兮，顾天命之予短。", 
            "业修修兮志与道配，寂不少振兮遽沉幽而终蹇。", 
            "兰未芳兮先凋，月将升兮俄陨。", 
            "孺人嚣嚣兮，追话言之弗足。", 
            "梦悠悠兮，魂去来而数蹙。", 
            "抚稚子兮秋夜长，暗明珰兮摧腕玉。", 
            "魂何知兮，兴予之哀。", 
            "体与道化兮，岁月徂而屡周。", 
            "情缠绵兮，若俱往则已矣。", 
            "词不足以尽寄兮，托馀思于江流。"
        ], 
        "title": "徐孺兴哀词", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "踏尽琼瑶百里山，欲投城郭暮云间。", 
            "红炉速置一壶酒，故岁离家新岁还。"
        ], 
        "title": "将至慎邑寄鼎（一作袁说友诗）", 
        "type": "绝句", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "淮日晖晖浴暖沙，小桥斜巷两三家。", 
            "不知春色来多少，是处墙头见杏花。"
        ], 
        "title": "峡石道中口占", 
        "type": "绝句", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "周遭松桧漫为邻，翠碧婆娑未出群。", 
            "但愿盘根坚似石，不忧枝干不凌云。"
        ], 
        "title": "通惠寺小柏", 
        "type": "绝句", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "重阴消散日车明，社鼓村歌乐太平。", 
            "行过柘塘萧寺宿，隔墙犹听卖花声。"
        ], 
        "title": "香社院", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "花开供蜜叶禁霜，老柏乔松气亦降。", 
            "未遇李聃谁爱惜，柘塘西院碧油幢。"
        ], 
        "title": "院庭桧树", 
        "type": "绝句", 
        "yun": "江"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一盏扶头又半酣，久无归梦到江南。", 
            "桃花欲发杏花谢，细雨斜风三月三。"
        ], 
        "title": "三月三日", 
        "type": "绝句", 
        "yun": "覃"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "少年多难复遭忧，自昔王孙故倦游。", 
            "愁见清明归未得，小山风雨想天愁。"
        ], 
        "title": "清明风雨怀光远", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "杂花开遍县城东，不惜提壶细雨中。", 
            "应是花枝羞老客，故含春恨泣残红。"
        ], 
        "title": "慎宰练德符招饮僧舍二首 其一", 
        "type": "绝句", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "一庭寒柏寺荒凉，亦有花枝出短墙。", 
            "善政得閒能唤客，春风相伴倒壶觞。"
        ], 
        "title": "慎宰练德符招饮僧舍二首 其二", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "七十馀岁老朝郎，曾向元祐说文章。", 
            "如今白首归田后，却与杨姝洗杖疮。"
        ], 
        "title": "诗一首", 
        "type": "绝句", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "碧水苍山照眼青，始知朱邑爱桐城。", 
            "重来二十三年后，犹有斯民眷眷情。"
        ], 
        "title": "重来桐城", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "君恩浩荡似阳春，海外移来住海滨。", 
            "莫向沙边弄明月，夜深无数采珠人。"
        ], 
        "title": "寄东坡", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "白云岩畔旧相逢，往日今朝事不同。", 
            "夜静水寒鱼不食，一炉香散白莲峰。"
        ], 
        "title": "五祖山拈香", 
        "type": "绝句", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "觉地相逢一何早，鹘臭布衫今脱了。", 
            "要识云居一句玄，珍重后园驴吃草。"
        ], 
        "title": "云居山拈香", 
        "type": "绝句", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "欲出西方更少留，云泉都占一岩幽。", 
            "劝僧洗净阁前竹，要看南山十里秋。"
        ], 
        "title": "西方院", 
        "type": "绝句", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "苍松夹径二十丈，碧殿藏云五百尊。", 
            "金钟散响撼星斗，众灯续焰移朝昏。"
        ], 
        "title": "罗汉院", 
        "type": "绝句", 
        "yun": "元"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "寺占西山第一峰，与君高步蹑云踪。", 
            "西风吹尽霜林叶，放出亭亭十丈松。"
        ], 
        "title": "和郡守（陈轩）西峰院", 
        "type": "绝句", 
        "yun": "冬"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "长风吹海作寒雾，往往六月披重袍。", 
            "仙鱼通印胜鸮炙，荔子丹艳疑蟠桃。"
        ], 
        "title": "临漳台", 
        "type": "绝句", 
        "yun": "豪"
    }, 
    {
        "author": "郭祥正", 
        "era": "宋", 
        "subtype": "七言绝句", 
        "text": [
            "神仙之府名鸡笼，千寻翠玉擎寒空。", 
            "秀色凌风入城郭，半衔晓日金濛濛。"
        ], 
        "title": "鸡笼山", 
        "type": "绝句", 
        "yun": "东"
    }, 
    {
        "author": "郭世模", 
        "era": "宋", 
        "subtype": null, 
        "text": [
            "倾城一笑得人留。", 
            "舞罢娇娥敛黛愁。", 
            "明月宝鞲金络臂，翠琼花珥碧搔头。", 
            "晴云片雪腰支袅，晚吹微波眼色秋。", 
            "清露亭皋芳草绿，轻绡软挂玉帘钩。"
        ], 
        "title": "瑞鹧鸪 席上", 
        "type": "词", 
        "yun": null
    }, 
    {
        "author": "郭世模", 
        "era": "宋", 
        "subtype": null, 
        "text": [
            "云阶连月地。", 
            "记旧游、身在温柔乡里。", 
            "花阴透窗绮。", 
            "罗衾拥残梦，流莺惊起。", 
            "银瓶水沸。", 
            "待梳妆、屏风共倚。", 
            "看情眉恨眼，宿粉剩香，乱愁无际。", 
            "长记。", 
            "多情消减，宋玉连墙，茂陵同里。", 
            "离怀似水。", 
            "天涯路，叹愁悴。", 
            "想鸳机织锦，鸾台窥镜，秦丝幽怨未已。", 
            "好归去、共把琴书，倚娇扶醉。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "郭世模", 
        "era": "宋", 
        "subtype": null, 
        "text": [
            "青灯听雨夜荒凉。", 
            "归梦苦难长。", 
            "坐想玉奁鸳锦，空馀臂粉衣香。", 
            "枕边共语，窗前执手，帘外啼妆。", 
            "也是平生薄幸，须还几度思量。"
        ], 
        "title": "朝中措", 
        "type": "词", 
        "yun": null
    }, 
    {
        "author": "郭世模", 
        "era": "宋", 
        "subtype": null, 
        "text": [
            "玉盏浮琼蚁，金奁吐翠虬。", 
            "醉乡归路接温柔。", 
            "暗卜幽期低约、笑藏阄。", 
            "索去眉先锁，将言泪已流。", 
            "小窗移火更迟留。", 
            "自剔灯花油涴、玉搔头。"
        ], 
        "title": "南歌子", 
        "type": "词", 
        "yun": null
    }, 
    {
        "author": "郭世模", 
        "era": "宋", 
        "subtype": null, 
        "text": [
            "光风转蕙，泛崇兰、漠漠满城飞絮。", 
            "金谷楼危山共远，几点亭亭烟树。", 
            "枝上残花，胭脂满地，乱落如红雨。", 
            "青春将暮，玉箫声在何处。", 
            "无端天与娉婷，帘钩鹦鹉，梦断闻残语。", 
            "玉骨瘦来无一把，手挹罗衣看取。", 
            "江北江南，灵均去后，谁采苹花与。", 
            "香销云散，断魂分付潮去。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "郭世模", 
        "era": "宋", 
        "subtype": null, 
        "text": [
            "几点胭脂印指红。", 
            "一双蛾绿敛眉浓。", 
            "夜寒绡帐烛花融。", 
            "剩炷龙涎熏骨冷，旋调银液镇心忪。", 
            "整鬟羞顾半娇慵。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "倾盖论心古亦难，词源向我泻潺潺。", 
            "番川共惜颜公去，汉室谁憎贾傅还。", 
            "莫遣尘埃侵鬓发，且张图画对云山。", 
            "何时樽酒重相遇，魏北江东落照间。"
        ], 
        "title": "送饶守李泽民承议", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "且欲临高遣百忧，故携筇杖立城头。", 
            "田家隔水犬吠犬，天气新晴鸠唤鸠。", 
            "靡迤物华春又尽，纷霏尘事老何求。", 
            "史君閒暇须游乐，莫为愁人罢乐游。"
        ], 
        "title": "南楼有怀元舆", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "与君交臂每忘忧，用即三公尚黑头。", 
            "美化流行非乳虎，新诗老重似雎鸠。", 
            "箧中玑贝方论价，江上田园未足求。", 
            "信道斲轮真妙手，只惭缧绁玷英游。"
        ], 
        "title": "次韵元舆言怀", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "黯淡阴晴阁雨天，清明将近见鞦韆。", 
            "风高乔木莺初啭，水暖平沙鹭斗眠。", 
            "身计只知忧陷阱，年华岂解老神仙。", 
            "迢迢归路三千里，始信家书直万钱。"
        ], 
        "title": "临江春晚", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "福抚开山罢戍兵，我朝仁泽始流行。", 
            "岚烟蒸湿同梅岭，地脉逶迤接赣城。", 
            "花木藏春先腊拆，儿童要寿半岩名。", 
            "如今太守真黄霸，里巷歌谣善治声。"
        ], 
        "title": "次韵元舆临汀书事三首 其一", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "碧瓦参差几万间，重楼复阁更回环。", 
            "城池影浸水边水，鼓角声传山外山。", 
            "凿落斗倾元弛禁，鞦韆争蹴未容閒。", 
            "史君得意同民乐，日拥笙歌倒醉颜。"
        ], 
        "title": "次韵元舆临汀书事三首 其二", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "近郭溪山最可游，雨晴天气返如秋。", 
            "人携羽扇防浓雾，马惜鞯泥涉浅流。", 
            "竹叶要翻金盏底，梨花偏称玉钗头。", 
            "卧龙胜事堪图画，迥压闽南七八州。"
        ], 
        "title": "次韵元舆临汀书事三首 其三", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "残春丝雨洗氛埃，一日重城望数回。", 
            "熟色浅深添草树，轻绡高下覆楼台。", 
            "溪声远与钟声杂，山影分从电影开。", 
            "不得画工如立本，史君吟写最多才。"
        ], 
        "title": "雨中南楼望西方僧舍要元舆同赋", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "东郊怅望惜春归，颇觉年来万事非。", 
            "不奈离愁须觅酒，得闻歌响却沾衣。", 
            "蜜蜂捕蕊穿花去，巢燕寻泥拍水飞。", 
            "物态风光能几许，老无忧患世人稀。"
        ], 
        "title": "东郊", 
        "type": "律诗", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "今朝晴日照柴扉，即看轻云捲翠微。", 
            "燕子有情归旧栋，柳条牵恨拂征衣。", 
            "故乡书信何时到，瘴地烟岚此处稀。", 
            "白酒一杯聊强饮，物情人事恐相违。"
        ], 
        "title": "雨霁", 
        "type": "律诗", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "盘屈龙蛇未奋身，老禅当日亦知人。", 
            "来趋莲幕文章客，去作金銮侍从臣。", 
            "物外论交终不泯，壁间题字尚如新。", 
            "年年杨柳春先绿，谁复多情与望春。"
        ], 
        "title": "白莲院观蔡君谟要师遗迹", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "裂瓦攲椽五六间，地形高下颇依山。", 
            "黄鹂相应雨初过，绿树成阴春已还。", 
            "土灶有烟营饭饱，柴门无客任苔斑。", 
            "却思一钓沧浪去，蘋叶蓼花相伴閒。"
        ], 
        "title": "开元客馆", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "三寺参差见刹竿，开元形胜据龙蟠。", 
            "楼台影落青霄险，钟磬声传碧涧寒。", 
            "物物有缘香供盛，尘尘无碍法筵宽。", 
            "欲随大士披华藏，北斗容身不亦难。"
        ], 
        "title": "开元禅寺", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "屋漏沿窗玉篆斜，索居蒸湿度年华。", 
            "衔冤欲诉中都狱，抱义难酬漂母家。", 
            "地隔五湖秋雁绝，草荒三径晓猿嗟。", 
            "幸君数送琼瑶句，枯蘖蒙春亦吐花。"
        ], 
        "title": "次韵元与雨中见怀二首 其一", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "雨锁柴门一径斜，诗筒时复觇英华。", 
            "自怜白发非商叟，却对青山忆谢家。", 
            "卞玉逢知终荐达，隋珠投暗只惊嗟。", 
            "悲歌半夜弹雄剑，恨血千年变土花。"
        ], 
        "title": "次韵元与雨中见怀二首 其二", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "白日尘寰忧思深，夜登危阁解烦襟。", 
            "空江云尽月涵璧，绝壑风生松奏琴。", 
            "佳客不来分坐赏，浊醪谁为此时斟。", 
            "疏钟辄莫催清晓，吾欲凭栏更一吟。"
        ], 
        "title": "小阁夜眺", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "雨过南山紫翠深，团团仙露洒衣襟。", 
            "碧云影里寒猿啸，玉涧声中怨鹤吟。", 
            "期赴前林同茗酌，倦投盘石拣萝阴。", 
            "凭谁寄语谢康乐，安用披榛故远寻。"
        ], 
        "title": "南山晚步简自宣长老", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "平昔朱衣驾两轓，高楼归隐卧云泉。", 
            "文章未许矜盘谷，水墨无劳画辋川。", 
            "春日半晴花照地，秋风入夜雁连天。", 
            "烧丹辟谷非吾事，能远尘寰即是仙。"
        ], 
        "title": "次韵元舆题王祖圣南涧楼清斯亭二首 其一", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "松径沿溪溪水深，水光澄碧倒松阴。", 
            "浮杯可酌刘伶酒，坐石仍弹靖节琴。", 
            "无数轻鸥随出处，几番佳客伴登临。", 
            "自嗟罗网何时脱，往濯尘缨为一吟。"
        ], 
        "title": "次韵元舆题王祖圣南涧楼清斯亭二首 其二", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "昔拜先翁汇水滨，存亡回首几经春。", 
            "凤毛今喜为花县，鹤发谁嗟困客尘。", 
            "箧有赠篇长取读，心藏遗德尚如新。", 
            "源源世泽来无尽，桂籍传家已四人。"
        ], 
        "title": "赠武平许令", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "十亩方塘四岸榕，夕阳初尽月生东。", 
            "不嫌瘴地无家别，犹喜山房有路通。", 
            "宁使五尘长我缚，得超三界与师同。", 
            "迁居却作安居计，病入残年两耳聋。"
        ], 
        "title": "迁居西湖普贤院寄自省上人", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "珠帘高卷倚危栏，望尽方知出世间。", 
            "江海交流云缥缈，楼台相映月回环。", 
            "薰成香界浑无地，化作天宫别有山。", 
            "京口瓜洲竟安在，梦醒却欲泛舟还。"
        ], 
        "title": "梦游金山作四韵既觉止记一联因足成之（梦中作第二联）", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "榕树萧萧一径深，门庭秋静紫苔侵。", 
            "能依幻质循元觉，默运真悲拔众沈。", 
            "有想愿分香界饭，忘言求出世间心。", 
            "旃檀谩把炉中爇，无尽无边结宝阴。"
        ], 
        "title": "次韵无逸长老秋居见寄", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "乘云亲到紫皇家，不是人间旧物华。", 
            "四座散香春结盖，一墀栽玉晓生花。", 
            "入盘仙李皆含露，出鼎騠金尚带砂。", 
            "偶对吟笺追昔事，犹疑鸾凤数行斜。"
        ], 
        "title": "追和紫霞翁记梦二首 其一", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "笑上蓬莱第一山，葱苍半落有无间。", 
            "金云璧月夜何永，玉殿珠楼人斗閒。", 
            "五岳已能超险路，九天从此造玄关。", 
            "回头为问桃源客，底事鸡鸣便欲还。"
        ], 
        "title": "追和紫霞翁记梦二首 其二", 
        "type": "律诗", 
        "yun": "删"
    }, 
    {
        "author": "郭世模", 
        "era": "宋", 
        "subtype": null, 
        "text": [
            "若木无停阴，积石无还流。", 
            "葵藿变旦莫，蟪蛄疑春秋。", 
            "寸晷轻尺璧，神功宁九州。", 
            "仰思坐待旦，礼乐隆成周。", 
            "君子不可閒，努力崇嘉猷。", 
            "当思竹帛载，不为鬓发羞。"
        ], 
        "title": "长歌行", 
        "type": "古风", 
        "yun": "尤"
    }, 
    {
        "author": "郭世模", 
        "era": "宋", 
        "subtype": null, 
        "text": [
            "天东衔烛龙，光景照四溟。", 
            "羲和揽龙辔，鞭策日夜征。", 
            "露华以春晖，霜叶当秋零。", 
            "危柱无弱弦，急辕无留旌。", 
            "华发不再绿，彫颜宁重荣。", 
            "良辰足行乐，羁旅难为情。", 
            "乌程有美饷，为人驻颓龄。", 
            "玉指陈兰藉，歌钟閒鸾笙。", 
            "短章可娱日，意气聊相倾。"
        ], 
        "title": "短歌行", 
        "type": "古风", 
        "yun": null
    }, 
    {
        "author": "郭世模", 
        "era": "宋", 
        "subtype": "七言律诗", 
        "text": [
            "视世轩裳一露萤，平生苦节抱遗经。", 
            "卧云句好传弟子，钓濑名高齐客星。", 
            "尚想臞儒在山泽，空留遗庙落丹青。", 
            "发挥家传标潜德，奕奕元孙有典刑。"
        ], 
        "title": "题清芬阁", 
        "type": "律诗", 
        "yun": "青"
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "六丁文焰，六韬武略，那更六经心醉。", 
            "六人相对座生风，继六逸、当年旧事。", 
            "六州清唱，六么妙舞，执乐仍呼六妓。", 
            "大家且饮六分觥，看宾主、迭居六位。"
        ], 
        "title": "鹊桥仙 其八 旬会作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "杯盘草草，园亭小小，不用罗帷锦幄。", 
            "酴醾本是殿馀春，更风雨、无端趱却。", 
            "有词可和，有棋可赌，杂以诙谐戏谑。", 
            "闲时日日可遨嬉，又选甚，花开花落。"
        ], 
        "title": "鹊桥仙 其九 雨中赏酴醾，次周监税韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "去年七夕，今年五日，两见浴儿高会。", 
            "乃翁种德已多年，看衮衮、公侯未艾。", 
            "封胡羯末，综维缜绛，堪羡金鱼垂袋。", 
            "丹砂白蜜不须涂，把续命、彩丝与带。"
        ], 
        "title": "鹊桥仙 其一 五月四日仲远浴儿", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "两情相向，一年厮睚，等得佳期又到。", 
            "休言夜半悄无人，那喜鹊、也须知道。", 
            "来今往古，吟诗度曲，总漫萦牵怀抱。", 
            "不如乞取巧些些，待见了、分明祷告。"
        ], 
        "title": "鹊桥仙 其十一 丙寅七夕", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "立春除夕，并为一日，此事今年创见。", 
            "席间三世共团栾，随分有、笙歌满院。", 
            "一名喜雪，二名饯岁，三则是名春宴。", 
            "从教一岁大家添，但只要、明年强健。"
        ], 
        "title": "鹊桥仙 其十二 丙寅除夕立春，骨肉团聚，是夕大雪", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "今年七夕，新秋三日，已觉凉生院宇。", 
            "吾乡风物胜他乡，那更著、莱衣起舞。", 
            "泛槎经岁，分钗半夜，往事流传千古。", 
            "独怜词客与诗人，费多少、闲言泼语。"
        ], 
        "title": "鹊桥仙 其十三 丁卯七夕", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "仙子凌波袜有尘。", 
            "翰林摛藻笔如神。", 
            "此花此曲两无伦。", 
            "不与妆台簪宝髻，却来书阁伴幽人。", 
            "恨无佳客只空尊。"
        ], 
        "title": "浣溪沙 其一 次李茂叔韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "屈指中秋一日期。", 
            "雨馀云薄月来迟。", 
            "冰轮犹自欠些儿。", 
            "世事孰非颠倒相，客居东位主人西。", 
            "觞行莫惜醉如泥。"
        ], 
        "title": "浣溪沙 其二 嗣立置酒稽古，令予坐东", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "树底全无一点红。", 
            "今年春事又成空。", 
            "不须追恨雨和风。", 
            "欲去未来多恶况，独眠无寐少欢悰。", 
            "一声啼鴂五更钟。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "尊俎之间著二陈。", 
            "津津眉宇笑生春。", 
            "清歌妙舞两无伦。", 
            "叔隗轻盈饶态度，小乔妩媚足精神。", 
            "风流总属一家人。"
        ], 
        "title": "浣溪沙 其四 赠陈惜惜、怜怜", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "今日十分晴，好个重阳天气。", 
            "又向银山高处，为黄花一醉。", 
            "泉江风物饱相谙，瞥眼过三岁。", 
            "但得明年强健，任举杯何地。"
        ], 
        "title": "好事近 其一 丙寅重阳", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "今岁度元宵，随分点些灯火。", 
            "不比旧家繁盛，有红莲千朵。", 
            "客来草草办杯盘，饾饤杂蔬果。", 
            "休羡暗尘随马，与银花铁锁。"
        ], 
        "title": "好事近 其二 丁卯元夕", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "今岁庆生朝，迟似迎长十日。", 
            "试向彩衣堂下，听欢声洋溢。", 
            "小孙能笑长能歌，已自堪娱膝。", 
            "管取婆犹未老，见满床堆笏。"
        ], 
        "title": "好事近 其三 家人生日", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "节物匆匆，又还见、浓春入眼。", 
            "那更是、晓风初扇，宿云都卷。", 
            "蝶舞已便花蕊乱，燕归仍惬香泥暖。", 
            "又何须、女手学春工，并刀剪。", 
            "欢乐事，郊坰遍。", 
            "游赏处，轮蹄远。", 
            "听谁家弦管，日开华宴。", 
            "有客摛毫多丽句，惭予拆袜无长线。", 
            "问新来、诗酒顿然疏，怎消遣。"
        ], 
        "title": "满江红 其一 次贾子济韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "琼苞玉屑，问天公、底事乱抛轻坠。", 
            "城郭山川都一样，那得个般清气。", 
            "谢女才情，如何只道，柳絮因风起。", 
            "比梅差可，但无绿萼红蕊。", 
            "坐上十客雄豪，颓然一老，草具相邀至。", 
            "驱尽寒威凭酒力，买笑千金须费。", 
            "谁办佳词，洛阳年少，笔下生新意。", 
            "待添几盏，共君今夕同醉。"
        ], 
        "title": "念奴娇 次贾子济韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "五十头颅，早已觉、飞腾景暮。", 
            "愁眼看、蜂黄蝶粉，草烟花露。", 
            "莫做阳台云雨梦，休怀渭北春天树。", 
            "怅城闉、多少踏青人，红尘路。", 
            "怀古恨，凭书诉。", 
            "倾国貌，障羞妒。", 
            "记山阴陈迹，群贤星聚。", 
            "对景裁诗真漫与，看花不饮成虚负。", 
            "问落红、千点总随流，归何处。"
        ], 
        "title": "满江红 其二 次子云弟韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "七帙华年，这强健、人谁得似。", 
            "还又见、设弧令旦，秋风生桂。", 
            "教子已成森砌玉，弄孙仍得追风骥。", 
            "更后堂、深处著婵娟，笙歌沸。", 
            "香叆篆，杯浮蚁。", 
            "欢意洽，酡颜醉。", 
            "有静中日月，闲中天地。", 
            "不必亲扶灵寿杖，何须远挹浮丘袂。", 
            "看蟠桃、著子又开花，三千岁。"
        ], 
        "title": "满江红 其三 寿韩思机", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "二年浏水司征榷。小却平戎略。", 
            "征衫指日去朝京。恰恰一江新渌、可扬舲。", 
            "诗工画妙俱臻极。到处留真迹。", 
            "一尊莫惜暂停桡。不待离歌唱彻、已魂销。"
        ], 
        "title": "虞美人 其一 送张监税", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "梅桃末利东篱菊。著个瓶儿簇。", 
            "寻常四物不同时。恰似西施二赵、太真妃。", 
            "从来李郭多投分。伯仲俱清俊。", 
            "苍颜独我已成翁。尚许掀髯一笑、对西风。"
        ], 
        "title": "虞美人 其二", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "琼楼玉宇。", 
            "分明不受人间暑。", 
            "寻常岂是无三五。", 
            "惟有今宵，皓彩皆同普。", 
            "素娥阅尽今和古。", 
            "何妨小驻听吾语。", 
            "当年弄影婆娑舞。", 
            "妙曲虽传，毕竟人何许。"
        ], 
        "title": "醉落魄 丙寅中秋", 
        "type": "词", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "造化一机，乾坤一壳。", 
            "死生虫臂，胜负蜗角。", 
            "达人于道，混混殊俗。", 
            "瞽非丧明，刖非卞足。", 
            "贼生户牖，祸徵帷幄。", 
            "聚蚁贪膻，飞蛾赴烛。", 
            "弹雀以珠，抵鹊以玉。", 
            "丧精失灵，皆由多欲。", 
            "命也天齐，愚夫自促。"
        ], 
        "title": "和仲长统诗二首 其一", 
        "type": "四言诗", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "致虚守静，其术至寡。", 
            "有相皆虚，无物不可。", 
            "包藏寥廓，该摄细琐。", 
            "出入隐显，妙用由我。", 
            "九天匪高，九地匪下。", 
            "驾鹤周游，鱼鱼雅雅。", 
            "焚荡三彭，性空真火。", 
            "大道甚夷，学孝僻左。", 
            "发车推辕，舍舟摇柂。", 
            "五金八石，残生炉冶。"
        ], 
        "title": "和仲长统诗二首 其二", 
        "type": "四言诗", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "棘闱倦羁束，何异韝上鹰。", 
            "突兀有高楼，寸目堪远凝。", 
            "雨残空正霁，暑尽秋初澄。", 
            "西山横一天，奇峰矗层层。", 
            "素约念樵子，烟霞同曲肱。", 
            "口腹在尘土，摆脱良未能。", 
            "嵩岱久隔绝，氛霾尚薰烝。", 
            "唯有岷峨秀，宇宙誇崚嶒。", 
            "或怅碧云合，或瞻红日升。", 
            "危栏朝暮意，拉君时一登。"
        ], 
        "title": "蜀州试闱豋楼西山巍然可爱因用试举子股肱萧曹诗肱字韵赋诗一篇呈同舍", 
        "type": "古风", 
        "yun": "蒸"
    }, 
    {
        "author": "郭印", 
        "era": "宋", 
        "subtype": null, 
        "text": [
            "峥嵘大千界，等是菩提乡。", 
            "昆虫暨草木，各放无边光。", 
            "而况佛之觉，灵明亘十方。", 
            "化身三昧火，骨节金弥刚。", 
            "累累灿五色，珠玑斗斛量。", 
            "宝传百世后，伽蓝深秘藏。", 
            "锦官岌浮图，直上干穹苍。", 
            "中有坚固子，示现尤非常。", 
            "朝来八级内，明灯忽煌煌。", 
            "胥隶走惊诧，观者即堵墙。", 
            "初疑伏萤过，显没何微茫。", 
            "继如两星出，左右争飞扬。", 
            "是时霁雾敛，若木升太阳。", 
            "傥非照耀成，不知果何祥。", 
            "西南一都会，广开选士场。", 
            "定应得奇才，归美报君王。"
        ], 
        "title": "类试院考校九月十日塔之八级中现宝光杨齐伯有诗记其事亦赋一首", 
        "type": "古风", 
        "yun": "阳"
    }, 
    {
        "author": "郭印", 
        "era": "宋", 
        "subtype": null, 
        "text": [
            "平时参与商，会遇何由缘。", 
            "相从棘闱中，再见月之弦。", 
            "欢然臭味合，言笑浩无边。", 
            "论事快今古，谈玄贯天渊。", 
            "白袍阅多士，灯窗极精研。", 
            "所得乃溢数，无路能周旋。", 
            "踌躇不忍舍，在野恐遗贤。", 
            "我时职监视，日食亦千钱。", 
            "一言为订正，少逭饕餮愆。", 
            "譬如满盘珠，差择先光圆。", 
            "又如采美玉，疵瑕终弃捐。", 
            "兹事既不免，吾心白日悬。", 
            "群公人中杰，行簉蓬瀛仙。", 
            "愿开取士额，条画奏上前。"
        ], 
        "title": "临都试院考校已毕诸公尚恨遗才勉作数语释其意", 
        "type": "古风", 
        "yun": "先"
    }, 
    {
        "author": "郭印", 
        "era": "宋", 
        "subtype": null, 
        "text": [
            "负弩迎使车，暮涂颇忽迫。", 
            "篝火灭还明，羸驽费鞭策。", 
            "行行汉江漘，月照沙水白。", 
            "登舟越惊涛，未济忽攲侧。", 
            "可怜为升斗，性命鸿毛掷。", 
            "人生谁贵贱，同是蘧庐客。", 
            "敢轻千户侯，愿丐五亩宅。", 
            "归共老农游，饮酣歌帝泽。"
        ], 
        "title": "迓帅夜渡广汉", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "天星半牢落，月窗光囧囧。", 
            "僮婢寐正酣，四邻鸡犬静。", 
            "而我独何之，倒衣不及整。", 
            "呵鞭驱蹇驴，霜风破裘领。", 
            "既无王事敦，又匪奉朝请。", 
            "穷年惫将迎，功业羞明镜。", 
            "相如徒四壁，季子无二顷。", 
            "何时涤尘缨，农亩迹甘屏。"
        ], 
        "title": "早行界上迓何使者", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "谛观天地间，物物无非易。", 
            "有情洎无情，与我固真一。", 
            "伏羲未仰俯，卦象已先画。", 
            "乾坤易之门，神机尽开辟。", 
            "周文鲁仲尼，传授何太密。", 
            "古今元共处，心心印空寂。", 
            "展编韦三绝，门人岂语诘。", 
            "曾高本愚鲁，超然入于室。", 
            "子思中庸篇，孟轲仁义术。", 
            "于易初不言，此道皎如日。", 
            "寥落馀千载，学者空陈迹。", 
            "条叶竞寻采，几人撷其实。", 
            "盘根有仙李，灵芽一枝出。", 
            "衣钵自家传，独智探圣域。", 
            "契兹三圣书，羹墙面相觌。", 
            "雅怀亲炙愿，进退终局蹐。", 
            "达人具大观，胸次吞溟渤。", 
            "斐章露肝胆，犹愧多言失。", 
            "傥许接玄谈，平生事已毕。"
        ], 
        "title": "上李西美制置", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "公来雪山重，公去雪山轻。", 
            "少陵有是语，申言饯公行。", 
            "公初来蜀时，豺狼浩纵横。", 
            "剪除二三辈，百兽弭耳惊。", 
            "坐令坤维地，众醉稍稍醒。", 
            "仁风被动植，德泽覃幽明。", 
            "咸云真使者，有眼未曾经。", 
            "今将夔子去，方面倚长城。", 
            "虽分阃外忧，三川难为情。", 
            "岷山黯无色，锦水咽无声。", 
            "政恐狐狸出，依然扰吾民。", 
            "鄙夫为之言，汝曹且静听。", 
            "我公非常人，夷夏知威名。", 
            "平生活国心，须臾不少宁。", 
            "天欲靖乾坤，平步公与卿。", 
            "大摅康济学，引手援生灵。"
        ], 
        "title": "送韩美成都大赴夔帅", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "何国不生士，汝颍独多奇。", 
            "公于辈行中，玉洁了无玼。", 
            "少年游宦场，英誉蔚四驰。", 
            "郎宿争璀璨，使星胜光辉。", 
            "去恶如去草，根本须芟夷。", 
            "就义若就渴，事难必勇为。", 
            "奸吏戢猛虎，良民抚婴儿。", 
            "髦节已历试，人讶锋车迟。", 
            "遗爱犹在益，去思今满夔。", 
            "行行远荆州，迤逦近丹墀。", 
            "深嗟鹢首东，孤猿失攀依。", 
            "愁看巫峡内，江山气惨悽。", 
            "但同此邦民，日日诵清徽。", 
            "它年黄阁下，簪屦或收遗。"
        ], 
        "title": "送韩美成帅荆南", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "群峰逶迤来，落处如鼎峙。", 
            "真仙凿盐穴，下引沧溟水。", 
            "英气钟人物，衣冠何济济。", 
            "古来陵阳守，贤哲多卧理。", 
            "公分一岁符，治誉歘然起。", 
            "铃斋清画闲，山色入帘几。", 
            "玺书换金渊，要踵前兄美。", 
            "跨鳌烟云愁，十日雨不止。", 
            "闻昔乃祖风，勋业照国史。", 
            "尺箠鞭羌夷，奇谋付孙子。", 
            "青云且遇合，未信朱轮柅。", 
            "行观旧物归，一洗中原耻。"
        ], 
        "title": "送种守", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "道衰世弥隘，俗薄人易骄。", 
            "一为居所移，盛气干云霄。", 
            "官曹出已下，俯视如僬侥。", 
            "崇卑两悬绝，相望天壤辽。", 
            "猗欤路汉州，冠缨早彯彯。", 
            "亨衢快著鞭，壮岁亟乘轺。", 
            "耘锄矜色尽，茂德日以昭。", 
            "朅来西南守，拣拔自公朝。", 
            "侯馆宾客富，平湖水竹饶。", 
            "退食未为乐，鸾舆万里遥。", 
            "赤子拊吾民，良朋遇吾僚。", 
            "薰然四时春，草木无枯焦。", 
            "明朝马首西，秋风更萧条。", 
            "当宁方急贤，三旌副旁招。"
        ], 
        "title": "送路守", 
        "type": "古风", 
        "yun": "萧"
    }, 
    {
        "author": "郭印", 
        "era": "宋", 
        "subtype": null, 
        "text": [
            "雁水分携后，悬悬二十秋。", 
            "世路少青眼，人生易白头。", 
            "况复遭乱离，长怀家国忧。", 
            "是中欲倾倒，一面终无由。", 
            "君从万里归，访我三日留。", 
            "寒灯话平生，尊酒相劝酬。", 
            "喜极感今昔，潸然涕将流。", 
            "君行驾朱轓，我亦稻粱谋。", 
            "努力尽此道，全身早归休。", 
            "林泉遵素约，杖屦发清游。", 
            "庶几践前言，母俾猿鹤羞。"
        ], 
        "title": "诗别杜安行赴合州守", 
        "type": "古风", 
        "yun": "尤"
    }, 
    {
        "author": "郭印", 
        "era": "宋", 
        "subtype": null, 
        "text": [
            "房相风流远，寥寥四百年。", 
            "西湖有陈迹，水竹尚苍然。", 
            "公来刺是邦，鱼鸟亦安全。", 
            "官闲得放旷，乐事踵前贤。", 
            "亭台一增饰，草木发夭妍。", 
            "瓜期秋风来，岁月惊翩翩。", 
            "长桥淡孤月，老树含愁烟。", 
            "赖有庞眉叟，送行赍百钱。"
        ], 
        "title": "送董守", 
        "type": "古风", 
        "yun": "先"
    }, 
    {
        "author": "郭印", 
        "era": "宋", 
        "subtype": null, 
        "text": [
            "惟昔号能吏，在公勤严明。", 
            "挟兹来共理，教化日流行。", 
            "堂堂陈汉州，所至树风声。", 
            "四美出天性，早擅循良名。", 
            "平心衡称物，敏手刀发硎。", 
            "奸黠胆欲破，隐伏无遁形。", 
            "千里归镇静，人神各安宁。", 
            "爱物及鱼鸟，游泳全其生。", 
            "舆言诵嘉政，不待三年成。", 
            "房湖天下绝，好景无阴晴。", 
            "退食来徜徉，风月搅诗情。", 
            "脩竹如君直，流水如君清。", 
            "岂无宴赏心，对此乐事并。", 
            "国步正艰险，天骄尚纵横。", 
            "惜哉廊庙器，乃尔屈专城。", 
            "瓜期忽忽来，岁月令人惊。", 
            "车辙不容卧，去意一何轻。", 
            "金陵一水通，当宁思豪英。", 
            "况最郡守课，由来入公卿。", 
            "君才森武库，可当十万兵。", 
            "行矣佐中兴，力扶天柱倾。"
        ], 
        "title": "送陈守", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "我观靖康初，尘氛蒙帝阙。", 
            "君臣失上著，社稷几危绝。", 
            "君时沉布衣，抗疏何悲切。", 
            "言听豺狼诛，狐狸肝胆裂。", 
            "铁骑稍稍去，佞谀归一辙。", 
            "小臣更不容，排摈争媒蘖。", 
            "后来祸何如，欲语气先噎。", 
            "七年坐闭废，口舌宜钳结。", 
            "技痒不复禁，囊封仍论列。", 
            "朝廷果召还，爱士如饥渴。", 
            "魏阙心久驰，行色安可遏。", 
            "江山阻且长，忠信自平达。", 
            "露肘见天子，首荐经纶说。", 
            "邦荣身亦荣，无愧古明哲。"
        ], 
        "title": "送雷公达观赴召", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "志士居环堵，常怀天下忧。", 
            "而况立王朝，为国当远谋。", 
            "中原乱戎马，骚扰十三秋。", 
            "宫阙翳草莽，井邑成墟丘。", 
            "先生身补外，兴言泪长流。", 
            "满腹贮经纶，寸丝殊未抽。", 
            "篇章泄幽愤，山云为之愁。", 
            "遂令寰海间，望治空悠悠。", 
            "诏旨忽旁招，喜气扶仙舟。", 
            "风涛照孤忠，轩陛需嘉猷。", 
            "屈指在廷彦，如公实罕俦。", 
            "片言傥遇合，男儿志愿酬。", 
            "方今艰难际，皇祚若缀斿。", 
            "百蠹尽扫除，群黎自歌讴。", 
            "古来柔远人，莫先政事修。", 
            "要当效甫申，岂但为枚邹。", 
            "高堂有甲兵，千里归坐筹。", 
            "赞成中兴功，踵迹商与周。"
        ], 
        "title": "送喻迪孺赴召", 
        "type": "古风", 
        "yun": "尤"
    }, 
    {
        "author": "郭印", 
        "era": "宋", 
        "subtype": null, 
        "text": [
            "达官视贫贱，辽绝间天壤。", 
            "门墙奥莫窥，鼎茵恣居享。", 
            "令行雷风前，气吐虹霓上。", 
            "陋彼衡门流，挥斥同草莽。", 
            "堂堂吴蜀州，浩气深涵养。", 
            "毫端扫千军，胸次包万象。", 
            "骄色尽耘锄，儒林植标榜。", 
            "自怜爨下焦，亦值知音赏。", 
            "方当出肺肝，晨夕趋函丈。", 
            "金阙伫公归，无由挽轮鞅。", 
            "拭目上岩廊，献纳摅忠谠。", 
            "网罗寒畯姿，直道光吾党。"
        ], 
        "title": "送吴蜀州还朝", 
        "type": "古风", 
        "yun": "养"
    }, 
    {
        "author": "郭印", 
        "era": "宋", 
        "subtype": null, 
        "text": [
            "衣冠半知识，喜君天下士。", 
            "奥学沧溟深，高谈风雨驶。", 
            "胸中富经纶，忧国心屡痞。", 
            "誓言排阊阖，开口献天子。", 
            "时绌道不伸，倦怀归故里。", 
            "盘礴曾几时，九天飞诏旨。", 
            "春风饱征帆，一苇吴江水。", 
            "见晚上应嗟，使华聊复尔。", 
            "丞相君之甥，风流酷相似。", 
            "彤陛看摩肩，笑谈销敌垒。", 
            "君家有世臣，名实耀国史。", 
            "奇谋付子孙，鞭笞馀马箠。", 
            "行增前德光，更雪中朝耻。", 
            "事成岂因人，碌碌焉能比。", 
            "我昔缀僚末，高山日仰止。", 
            "穷达两悬殊，星辰视泥滓。", 
            "平生白眼多，君独挂牙齿。", 
            "更须假扶摇，南溟将一徙。"
        ], 
        "title": "送计敏夫赴阙", 
        "type": "古风", 
        "yun": "纸"
    }, 
    {
        "author": "郭印", 
        "era": "宋", 
        "subtype": null, 
        "text": [
            "充城环髡山，南岭独秀郁。", 
            "何以获佳称，上有朱凤集。", 
            "三载争一呜，朝阳整云翮。", 
            "今年二妙飞，好语鬨邦邑。", 
            "为言皆老苍，文采胜畴昔。", 
            "其一出上党，其一出沛国。", 
            "同声相呼和，深可调六律。", 
            "长风送天衢，万里才一击。", 
            "邕邕中箫韶，虞廷谁可匹。", 
            "四顾啁啾群，俛首不能息。"
        ], 
        "title": "送朱仲远樊唐老趋阙奉大对", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "骐骥服盐车，垂头困长道。", 
            "苍鹰在韝絷，侧耳思秋草。", 
            "忆昔初见公，衮衮一倾倒。", 
            "平生仰止意，相逢恨不早。", 
            "清辉粲景星，巨浸屹孤岛。", 
            "徐榻未易解，膺门但频扫。", 
            "公才天河倾，顾我乃潢潦。", 
            "筱簜何足云，所贵会稽笴。", 
            "鱼泳鸟云飞，气合无不可。", 
            "岁月忽荏苒，何言赋离抱。", 
            "彭城不百里，掺袂空懊恼。", 
            "纠郡因多暇，时政亦丛脞。", 
            "猾吏虎插翼，疲民叶振槁。", 
            "邦侯待禆益，幕客要摽表。", 
            "咄嗟赞画诺，谈笑办纷扰。", 
            "江山颇足娱，杯酒兴不小。", 
            "支筇恣清游，蜡屐纵幽讨。", 
            "云烟入高躅，诗句出馀巧。", 
            "升沉置勿问，道义端可饱。", 
            "眼前多少年，难致淄川老。", 
            "傥令班中朝，功业信不少。", 
            "贱生宿所期，志愿惭未果。", 
            "因公激壮怀，绿发岂能葆。", 
            "还应最课绩，归步直青琐。"
        ], 
        "title": "送张安国赴天彭司录", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "仲冬阴气积，严霜冻郊坰。", 
            "居人犹念寒，子有万里行。", 
            "此行勿云远，去路青云平。", 
            "骅骝无蹇步，鸿鹄有脩翎。", 
            "圣明图治切，仄席用儒生。", 
            "曈昽九门辟，纷袍集王庭。", 
            "吾子富春秋，词学浩纵横。", 
            "一吐经济策，唾手拾科名。", 
            "秋风归故里，锦衣为亲荣。", 
            "眤眤重离去，莫学儿女情。"
        ], 
        "title": "送友人赴省", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": "五言排律", 
        "text": [
            "学道无所得，但忘物我情。", 
            "颜彭竟何在，寿夭皆空名。", 
            "有酒且斟酌，同心唯友生。", 
            "江亭纵言笑，鸟来语不惊。", 
            "昭琴元未鼓，谁复问亏成。"
        ], 
        "title": "再和", 
        "type": "排律", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言排律", 
        "text": [
            "康节名天下，流芳到子孙。", 
            "素风门户远，皇极典型存。", 
            "万邑纷戎马，十年辞帝阍。", 
            "家艰俄茹苦，国难更堪论。", 
            "上念长城寄，兵分细柳屯。", 
            "紫泥颁诏綍，墨绖总戎轩。", 
            "权重将军幕，忠求孝子门。", 
            "江朝南海阔，星拱北辰尊。", 
            "智勇张良足，诗书郤縠敦。", 
            "边储裁冗蠹，邦本厚黎元。", 
            "士仰苏天覆，人依赵日暄。", 
            "势增师旅气，威砻虎狼魂。", 
            "帐幄稽前箸，山河暂偃藩。", 
            "精诚扶日月，谈笑整乾坤。", 
            "贱子欣蒙庇，先君旧感恩。", 
            "驾辕怜病马，投木笑穷猿。", 
            "扶摇如可借，短翮待腾骞。"
        ], 
        "title": "上邵尚书（代人）", 
        "type": "排律", 
        "yun": null
    }, 
    {
        "author": "郭印", 
        "era": "宋", 
        "subtype": "五言排律", 
        "text": [
            "吏涂何就窘，士节要安常。", 
            "逐物终迷路，看书免面墙。", 
            "借邻通隙地，对壁敞幽房。", 
            "架插三冬史，炉薰一炷香。", 
            "丛兰分晚吹，疏竹罅晨光。", 
            "济难嗟无策，攻愁赖有方。", 
            "稍知休簿领，谁暇剡封章。", 
            "池草春成梦，案萤秋满囊。", 
            "良朋来款曲，佳句为铺张。", 
            "功业奚须问，前贤拟杜康。"
        ], 
        "title": "和时升贻斋阁十韵", 
        "type": "排律", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言排律", 
        "text": [
            "丰年真可必，时雪降今冬。", 
            "飞霰纷纷集，同云羃羃重。", 
            "炉深添炽炭，寺远隔疏钟。", 
            "先压窗前竹，难分岭上松。", 
            "画楼欺酒力，幽径灭樵踪。", 
            "蓑笠看渔父，锄犁慰老农。", 
            "穿檐寒正苦，布野润宜浓。", 
            "梁苑思重赋，袁门想半封。", 
            "龙沙犹张王，虎士莫骄慵。", 
            "吾土端无恙，天公久见容。"
        ], 
        "title": "时升咏雪效前人体尽禁比类颜色等字率予同赋用其韵", 
        "type": "排律", 
        "yun": "冬"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "鸟咏短长句，花呈赤白章。", 
            "化工非不巧，闲客笑春忙。"
        ], 
        "title": "春日即事", 
        "type": "绝句", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "旱魃难除遣，南箕未可招。", 
            "安能飏双舄，飞去学王乔。"
        ], 
        "title": "苦热和袁应祥用韦苏州乔木生夏凉流云吐华月为题十小诗 其一", 
        "type": "绝句", 
        "yun": "萧"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "山深隐䴥麇，江寒乱鸥鹜。", 
            "我欲从之游，形骸元土木。"
        ], 
        "title": "苦热和袁应祥用韦苏州乔木生夏凉流云吐华月为题十小诗 其二", 
        "type": "绝句", 
        "yun": "屋"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "黄昏蚊扑扑，白昼蝇营营。", 
            "天地一红炉，几人得聊生。"
        ], 
        "title": "苦热和袁应祥用韦苏州乔木生夏凉流云吐华月为题十小诗 其三", 
        "type": "绝句", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "桃源渺何所，不知有冬夏。", 
            "堪笑市朝儿，炎凉争代谢。"
        ], 
        "title": "苦热和袁应祥用韦苏州乔木生夏凉流云吐华月为题十小诗 其四", 
        "type": "绝句", 
        "yun": "祃"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "倚杖长松底，无风昼自凉。", 
            "吾庐傍林壑，嘉木耸千章。"
        ], 
        "title": "苦热和袁应祥用韦苏州乔木生夏凉流云吐华月为题十小诗 其五", 
        "type": "绝句", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "酷热无从避，天风几日秋。", 
            "寸阴不知惜，大火急西流。"
        ], 
        "title": "苦热和袁应祥用韦苏州乔木生夏凉流云吐华月为题十小诗 其六", 
        "type": "绝句", 
        "yun": "尤"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "赤日烁行路，青天绝片云。", 
            "安得一丸药，立返暍死魂。"
        ], 
        "title": "苦热和袁应祥用韦苏州乔木生夏凉流云吐华月为题十小诗 其七", 
        "type": "绝句", 
        "yun": null
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "中扃自清凉，穿凿多门户。", 
            "神凝一气归，陋哉勤纳吐。"
        ], 
        "title": "苦热和袁应祥用韦苏州乔木生夏凉流云吐华月为题十小诗 其八", 
        "type": "绝句", 
        "yun": "麌"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "呼吸一寒暑，三界本无家。", 
            "人间自火宅，未老发先华。"
        ], 
        "title": "苦热和袁应祥用韦苏州乔木生夏凉流云吐华月为题十小诗 其九", 
        "type": "绝句", 
        "yun": "麻"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "古人夏造冰，秘诀从谁发。", 
            "胸次斡乾坤，手中提日月。"
        ], 
        "title": "苦热和袁应祥用韦苏州乔木生夏凉流云吐华月为题十小诗 其十", 
        "type": "绝句", 
        "yun": "月"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "秋萤腐草化，芝菌出枯朽。", 
            "形质但变迁，中有一物久。"
        ], 
        "title": "既为谊夫赋坟庐诗乃蒙和韵再成十首为谢兼简韶美以资一噱 其一", 
        "type": "绝句", 
        "yun": "有"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "大道无关键，人人悉可窥。", 
            "超然明日用，了不碍云为。"
        ], 
        "title": "既为谊夫赋坟庐诗乃蒙和韵再成十首为谢兼简韶美以资一噱 其二", 
        "type": "绝句", 
        "yun": "支"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "伏羲画卦后，文字积丘山。", 
            "谁知圣人意，要妙唯一言。"
        ], 
        "title": "既为谊夫赋坟庐诗乃蒙和韵再成十首为谢兼简韶美以资一噱 其三", 
        "type": "绝句", 
        "yun": null
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "仲尼作六经，中遭秦火厄。", 
            "毕竟不可磨，尊道而贵德。"
        ], 
        "title": "既为谊夫赋坟庐诗乃蒙和韵再成十首为谢兼简韶美以资一噱 其四", 
        "type": "绝句", 
        "yun": null
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "黑白未分时，几人知此著。", 
            "一著只这是，为子说崖略。"
        ], 
        "title": "既为谊夫赋坟庐诗乃蒙和韵再成十首为谢兼简韶美以资一噱 其五", 
        "type": "绝句", 
        "yun": "药"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "忘机海上游，鸥鸟下为侣。", 
            "入山莫怖畏，猛虎即是汝。"
        ], 
        "title": "既为谊夫赋坟庐诗乃蒙和韵再成十首为谢兼简韶美以资一噱 其六", 
        "type": "绝句", 
        "yun": "语"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "法法本来空，无垢亦无净。", 
            "直向异类行，何曾失正性。"
        ], 
        "title": "既为谊夫赋坟庐诗乃蒙和韵再成十首为谢兼简韶美以资一噱 其七", 
        "type": "绝句", 
        "yun": "敬"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "漏泄春光处，山寒已放梅。", 
            "痴儿元不识，须待百花开。"
        ], 
        "title": "既为谊夫赋坟庐诗乃蒙和韵再成十首为谢兼简韶美以资一噱 其八", 
        "type": "绝句", 
        "yun": "灰"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "相逢无间隔，万里一天风。", 
            "与子元同姓，何劳问祖翁。"
        ], 
        "title": "既为谊夫赋坟庐诗乃蒙和韵再成十首为谢兼简韶美以资一噱 其九", 
        "type": "绝句", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "辩嗟孟轲劳，清笑伯夷隘。", 
            "秋毫满六虚，须弥藏一芥。"
        ], 
        "title": "既为谊夫赋坟庐诗乃蒙和韵再成十首为谢兼简韶美以资一噱 其十", 
        "type": "绝句", 
        "yun": "卦"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "俯仰天上下，尊称唯我独。", 
            "无物亦无人，本来真面目。"
        ], 
        "title": "题独有堂诗", 
        "type": "绝句", 
        "yun": "屋"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "遐观目力穷，莽苍云山碍。", 
            "傥知色非色，坐见六合外。"
        ], 
        "title": "远色阁二首 其一", 
        "type": "绝句", 
        "yun": null
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "高人了色空，法界无近远。", 
            "客来一登临，正好高著眼。"
        ], 
        "title": "远色阁二首 其二", 
        "type": "绝句", 
        "yun": null
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "念念等空寂，行藏鬼莫窥。", 
            "是名真遁者，安用山林为。"
        ], 
        "title": "遁斋", 
        "type": "绝句", 
        "yun": "支"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "撑肠万卷书，不知何处著。", 
            "寄语腐唇人，于兹宜领略。"
        ], 
        "title": "博古斋", 
        "type": "绝句", 
        "yun": "药"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "心澄气自爽，满目是青山。", 
            "欲知拄颊意，一笑可忘言。"
        ], 
        "title": "题爽轩诗", 
        "type": "绝句", 
        "yun": null
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "玉兔夜夜明，金乌朝朝彻。", 
            "吾身有神光，大千韬日月。"
        ], 
        "title": "题朝彻轩诗", 
        "type": "绝句", 
        "yun": null
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "独立未为真，万法皆吾侣。", 
            "故于竹柏间，强名相尔汝。"
        ], 
        "title": "题三士轩诗", 
        "type": "绝句", 
        "yun": "语"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "结茅覆短椽，仁风追太古。", 
            "回视轮奂美，唾笑如粪土。"
        ], 
        "title": "追古亭", 
        "type": "绝句", 
        "yun": "麌"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "炯炯练千尺，苍苍玉万个。", 
            "客来魂一清，四顾不敢唾。"
        ], 
        "title": "题寒碧亭", 
        "type": "绝句", 
        "yun": "个"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "有爱即耽著，竹色共花光。", 
            "何似无心人，尧桀两相忘。"
        ], 
        "title": "和光亭二首 其一", 
        "type": "绝句", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "川原万草木，总放无量光。", 
            "要识和同意，乾坤不閟藏。"
        ], 
        "title": "和光亭二首 其二", 
        "type": "绝句", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "水竹两奇绝，客来安此名。", 
            "那知污秽里，识得是真清。"
        ], 
        "title": "双清亭", 
        "type": "绝句", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "百蘤照春台，标名只取梅。", 
            "道人宁拣择，聊记雪中开。"
        ], 
        "title": "梅台", 
        "type": "绝句", 
        "yun": "灰"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "物物皆有机，此发彼先知。", 
            "试看弋钓子，鱼入鸟高飞。"
        ], 
        "title": "忘机台", 
        "type": "绝句", 
        "yun": null
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "高岗立万松，晨夕鸣天风。", 
            "法法如是说，应不负山翁。"
        ], 
        "title": "万松岭", 
        "type": "绝句", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "临深投纶竿，直钩本非钓。", 
            "欲钓圣贤心，默坐得其要。"
        ], 
        "title": "直钩潭", 
        "type": "绝句", 
        "yun": "啸"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "脩篁卫长江，云气自翔集。", 
            "中有无心人，片云随出入。"
        ], 
        "title": "再作云溪 其一", 
        "type": "绝句", 
        "yun": "缉"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "曳杖推门去，问讯西溪云。", 
            "超然人境异，佳气日氤氲。"
        ], 
        "title": "再作云溪 其二", 
        "type": "绝句", 
        "yun": "文"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "蛰龙道已成，升降得自在。", 
            "渊无百尺深，窍穴通沧海。"
        ], 
        "title": "龙渊二首 其一", 
        "type": "绝句", 
        "yun": "贿"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "爪牙了不露，谁能见其踪。", 
            "超忽变化处，即此是真龙。"
        ], 
        "title": "龙渊二首 其二", 
        "type": "绝句", 
        "yun": "冬"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "强敌凭陵极，神天亦恶盈。", 
            "一人知顺动，四海望亲征。", 
            "剑戟披霜利，壶浆夹道迎。", 
            "此行如破竹，不战复三京。"
        ], 
        "title": "闻车驾幸金陵二首 其一", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "暂驻金陵跸，乘时更北辕。", 
            "六军思电击，万骑耸云屯。", 
            "运协中天数，人欣太祖孙。", 
            "重恢文武境，披莽立乾坤。"
        ], 
        "title": "闻车驾幸金陵二首 其二", 
        "type": "律诗", 
        "yun": "元"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "未有林泉分，红尘且强颜。", 
            "最怜官舍僻，不羡野人闲。", 
            "疏密门前树，高低城上山。", 
            "偶逢佳客至，纵步得追攀。"
        ], 
        "title": "居官一首呈大受明举", 
        "type": "律诗", 
        "yun": "删"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "平生真乐处，了不系穷通。", 
            "门对千山雪，家饶四壁风。", 
            "圣功缃帙外，文略绛帷中。", 
            "富贵何为者，邯郸一梦空。"
        ], 
        "title": "赠时升", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "把酒论文处，操觚草奏时。", 
            "清宵仍梦到，白日更心驰。", 
            "北阙山川邈，西风岁月移。", 
            "归期今已缓，两地一相思。"
        ], 
        "title": "怀莫少虚", 
        "type": "律诗", 
        "yun": "支"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "合散真堪笑，回头迹已陈。", 
            "交情元共月，乐事不关春。", 
            "委俗终违己，耽经亦醉人。", 
            "行藏随所遇，了此百年身。"
        ], 
        "title": "寄冯当可", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "又作匆匆别，能忘黯黯愁。", 
            "五年如隔世，一日定三秋。", 
            "晓雨莫惊梦，斜阳休倚楼。", 
            "只忧豺虎横，君去善为谋。"
        ], 
        "title": "赠别何耕道", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "春水归舟疾，秋天去路高。", 
            "乍辞王俭幕，行佩吕虔刀。", 
            "畿甸略舒骥，海门须钓鳌。", 
            "平生忠信在，枕席过风涛。"
        ], 
        "title": "送赞可参议赴临安倅三首 其一", 
        "type": "律诗", 
        "yun": "豪"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "纷纷称别驾，天邑独为荣。", 
            "日月光偏近，云霄路正平。", 
            "几年留楚峡，一旦上蓬瀛。", 
            "廊庙皆知己，弹冠意气生。"
        ], 
        "title": "送赞可参议赴临安倅三首 其二", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "亭上衔杯日，江边掺袂时。", 
            "一年浑共醉，万里各相思。", 
            "老得青眸顾，心将白首期。", 
            "青云如在手，故旧莫遐遗。"
        ], 
        "title": "送赞可参议赴临安倅三首 其三", 
        "type": "律诗", 
        "yun": "支"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "奔走尘埃内，拘挛筦库间。", 
            "是心能旷适，何地不清闲。", 
            "有客劝投绂，无钱堪买山。", 
            "尚怜耽寸禄，理乱亦相关。"
        ], 
        "title": "书怀二首 其一", 
        "type": "律诗", 
        "yun": "删"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "四十行将至，空怀晚岁忧。", 
            "看书浑欲睡，照镜秪堪羞。", 
            "开口舌犹在，拂衣心未休。", 
            "西风羡雕鹗，鼓翮占高秋。"
        ], 
        "title": "书怀二首 其二", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "痛饮忘形处，清谈得意时。", 
            "为怜非恶客，还看出新诗。", 
            "交道真难合，人情岂易知。", 
            "林泉他日约，杖屦且相随。"
        ], 
        "title": "次韵大受过苏企道晚饮", 
        "type": "律诗", 
        "yun": "支"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "吏曹偷暇日，聊喜一追陪。", 
            "竹色侵书卷，花光入酒杯。", 
            "红尘门外恶，白发镜中催。", 
            "适意成嬉笑，人生得意回。"
        ], 
        "title": "招耕道小饮", 
        "type": "律诗", 
        "yun": "灰"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "秋天凝颢气，云净月流空。", 
            "千里几时共，一樽今夕同。", 
            "此君心似水，照我鬓如蓬。", 
            "别酒那辞醉，行行太白东。"
        ], 
        "title": "月夜小饮赠别元允", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "文章游戏里，政事笑谈馀。", 
            "种就三田药，编成一帙书。", 
            "情忘心自适，神定气长舒。", 
            "四海曾夫子，何人可学欤。"
        ], 
        "title": "次韵曾帅遣意三首 其一", 
        "type": "律诗", 
        "yun": "鱼"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "庶民从号令，喜若听春雷。", 
            "顿却寒威退，全呼暖律回。", 
            "决痈资砭石，调鼎待盐梅。", 
            "坐看罢癃俗，眉间蹙额开。"
        ], 
        "title": "次韵曾帅遣意三首 其二", 
        "type": "律诗", 
        "yun": "灰"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "每入先生室，欣闻所未闻。", 
            "心君降六贼，笔阵扫千军。", 
            "炉鼎无人会，刀圭与客分。", 
            "清斋时隐几，闲看岭头云。"
        ], 
        "title": "次韵曾帅遣意三首 其三", 
        "type": "律诗", 
        "yun": "文"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "世事惊迁改，人生苦别离。", 
            "一年仍异地，千里共劳思。", 
            "雁足传来信，蝇头写到诗。", 
            "丁宁林下意，端不负心期。"
        ], 
        "title": "次韵杜安行见寄六首 其一", 
        "type": "律诗", 
        "yun": "支"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "佳人秋水远，思忆破晨昏。", 
            "酒尚无同把，文谁与细论。", 
            "心交神自契，目击道先存。", 
            "他日如寻访，柴扉水竹村。"
        ], 
        "title": "次韵杜安行见寄六首 其二", 
        "type": "律诗", 
        "yun": "元"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "拟作渊明去，宁为祖逖先。", 
            "筑庐须近水，卖剑且求田。", 
            "短烛窥今古，清樽乐圣贤。", 
            "卜邻真有意，相与庆馀年。"
        ], 
        "title": "次韵杜安行见寄六首 其三", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "华颠何见逼，强半百年身。", 
            "眼瞀文书过，心闲药物亲。", 
            "卫生元有术，却老未逢人。", 
            "此道须君至，寒灯子细陈。"
        ], 
        "title": "次韵杜安行见寄六首 其四", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "蜗居营盖了，一色草茅新。", 
            "庭砌才容马，斋房可授宾。", 
            "竹轩聊寄傲，蔬圃未全贫。", 
            "邻舍逢知己，过从岂厌频。"
        ], 
        "title": "次韵杜安行见寄六首 其五", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "我爱使君直，使君怜我真。", 
            "短长才自异，劳逸事还均。", 
            "意在形骸外，人疑手足亲。", 
            "共嗟征赋急，无术济斯民。"
        ], 
        "title": "次韵杜安行见寄六首 其六", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "欲蹑神仙境，深穷道德经。", 
            "坎男元服素，离女自披青。", 
            "有意闲眠日，无心出戴星。", 
            "但令炉灶煖，丹熟自然馨。"
        ], 
        "title": "次韵宋正纪见贻", 
        "type": "律诗", 
        "yun": "青"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "十年流宦海，飘泊一舟轻。", 
            "敝屣世间事，浮云身后名。", 
            "学几为俗误，诗欲斗僧清。", 
            "尘土非吾志，妻孥强使令。"
        ], 
        "title": "次智师韵", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "薄禄谩婆娑，朝家事正多。", 
            "天昏云障日，风劲叶辞柯。", 
            "黔首难堪命，苍穹尚荐瘥。", 
            "中原戎马盛，壮士敢谁何。"
        ], 
        "title": "次宋正纪见寄之作", 
        "type": "律诗", 
        "yun": "歌"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "逢迎欣晤语，喜气破严凝。", 
            "汩没叹尘吏，安闲输野僧。", 
            "宦情元自薄，俗眼莫相憎。", 
            "松竹开三径，他时我亦能。"
        ], 
        "title": "次刘子翼韵", 
        "type": "律诗", 
        "yun": "蒸"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "法象森罗万，全归一寸庵。", 
            "有佛平生碍，无禅底处参。", 
            "乌玄元自白，荼苦本来甘。", 
            "前日南游话，看君作么谈。"
        ], 
        "title": "广都世真上人南游回见访出群公诗见示丐予一语因思世间衲子尽是求佛觅禅底痴汉遂作数语警之", 
        "type": "律诗", 
        "yun": "覃"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "老觉情怀别，愁随节令来。", 
            "草茅思雨露，天地涨氛埃。", 
            "屋雀春弥怨，山云昼不开。", 
            "何人知此意，藜杖独登台。"
        ], 
        "title": "次韵杜安行嘉陵春日书事十首 其一", 
        "type": "律诗", 
        "yun": "灰"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "公退幽斋坐，悠然对碧岑。", 
            "吹香花拂拂，围翠竹森森。", 
            "蝶散红芳歇，莺藏绿树深。", 
            "吾心清似水，尘境勿相侵。"
        ], 
        "title": "次韵杜安行嘉陵春日书事十首 其二", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "雨过川原秀，烟光画不如。", 
            "人情花动荡，春意鸟分疏。", 
            "造化空陈迹，乾坤一广居。", 
            "小轩聊燕息，夏屋正渠渠。"
        ], 
        "title": "次韵杜安行嘉陵春日书事十首 其三", 
        "type": "律诗", 
        "yun": "鱼"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "圆吭高低唱，奇葩赤白章。", 
            "每嗟官束缚，肯放酒颠狂。", 
            "幕燕终难稳，池鱼欲自藏。", 
            "宦游何处好，山北是吾乡。"
        ], 
        "title": "次韵杜安行嘉陵春日书事十首 其四", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "弱柳青垂缕，新蒲紫作茸。", 
            "风光明老眼，岁月养衰容。", 
            "涸思诗难巧，孤斟酒易供。", 
            "逍遥北山下，一榻傲羲农。"
        ], 
        "title": "次韵杜安行嘉陵春日书事十首 其五", 
        "type": "律诗", 
        "yun": "冬"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "江路曾浮宅，悬崖两壁青。", 
            "晴烟笼小艇，落照射高亭。", 
            "花簇红妆岸，鸥群白点汀。", 
            "何时篷底卧，半夜酒初醒。"
        ], 
        "title": "次韵杜安行嘉陵春日书事十首 其六", 
        "type": "律诗", 
        "yun": "青"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "谁念疲民瘠，空令战士肥。", 
            "羽书传警急，花院锁芳菲。", 
            "冠屦将身误，山林与愿违。", 
            "两途俱不遂，衰鬓绿毛稀。"
        ], 
        "title": "次韵杜安行嘉陵春日书事十首 其七", 
        "type": "律诗", 
        "yun": "微"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "举世趋昏浊，前贤慕独清。", 
            "低回从客笑，怀卷待时平。", 
            "彭泽非难学，菟裘且旋营。", 
            "乐哉莘野趣，功业在深耕。"
        ], 
        "title": "次韵杜安行嘉陵春日书事十首 其八", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "良友何年会，书来细作行。", 
            "柏寒知岁晚，花落笑春忙。", 
            "从宦愆行乐，休心得坐忘。", 
            "神炉丹已就，一粒待君尝。"
        ], 
        "title": "次韵杜安行嘉陵春日书事十首 其九", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "圣处沉潜久，心华始发明。", 
            "绝知人事缪，顿觉世缘轻。", 
            "俗薄天难定，时危道不行。", 
            "折腰甘五斗，无意问弓旌。"
        ], 
        "title": "次韵杜安行嘉陵春日书事十首 其十", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "满目风光丽，春连几处村。", 
            "江山挑客思，桃李忆家园。", 
            "飘泊流三峡，穷通付一樽。", 
            "菟裘如可老，归去葺衡门。"
        ], 
        "title": "次韵宇文德蒙春日道中二首 其一", 
        "type": "律诗", 
        "yun": "元"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "马上花明眼，宁知道路遐。", 
            "山横千百岭，人住两三家。", 
            "绿皱吹春水，红舒抹晓霞。", 
            "个中佳趣在，何事苦咨嗟。"
        ], 
        "title": "次韵宇文德蒙春日道中二首 其二", 
        "type": "律诗", 
        "yun": "麻"
    }, 
    {
        "author": "郭礼", 
        "era": "宋", 
        "subtype": "七言绝句", 
        "text": [
            "为觅扁舟问隐沦，白云何处是通津。", 
            "瑶华满地君堪拾，始信青山不负人。"
        ], 
        "title": "访徐道人", 
        "type": "绝句", 
        "yun": "真"
    }, 
    {
        "author": "郭仲荀", 
        "era": "宋", 
        "subtype": "五言律诗", 
        "text": [
            "广岸流波远，清飙襟袖开。", 
            "登临忘畏景，宴息绝纤埃。", 
            "逐渡轻云去，零空细雨来。", 
            "斯亭不受暑，归客意裴回。"
        ], 
        "title": "题张子正观察溪风亭", 
        "type": "律诗", 
        "yun": "灰"
    }, 
    {
        "author": "郭仲荀", 
        "era": "宋", 
        "subtype": "七言律诗", 
        "text": [
            "蚤学诗书愧不成，慨然投笔就功名。", 
            "少年征逐临穷塞，晚岁优游寓赤城。", 
            "世路炎凉何足校，宦途宠辱固堪惊。", 
            "祠庭得请君恩重，退老江山佚性情。"
        ], 
        "title": "窃观太守内翰尚书佳什因以元韵述怀", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "梦觉空山泪渍衿，西游岁月苦骎骎。", 
            "葭萌古路缘云壁，桔柏浮梁暗栎林。", 
            "坐上新声犹蜀伎，道傍逆旅已秦音。", 
            "荷戈意气浑如昨，自笑摧颓负壮心。"
        ], 
        "title": "梦至小益", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "落日溪边杖白头，破裘不补冷飕飕。", 
            "戆愚酷信纸上语，老病犹先天下忧。", 
            "末俗陵迟稀独立，斯文崩坏欲横流。", 
            "绍兴人物嗟谁在，空记当年接俊游。"
        ], 
        "title": "溪上作二首 其一", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "伛偻溪头白发翁，暮年心事一枝筇。", 
            "山衔落日青横野，鸦起平沙黑蔽空。", 
            "天下可忧非一事，书生无地效孤忠。", 
            "东山七月犹关念，未忍沉浮酒盏中。"
        ], 
        "title": "溪上作二首 其二", 
        "type": "律诗", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "灵府超然外物轻，静中谈笑却三彭。", 
            "晴窗风竹参差影，霜树山禽格磔声。", 
            "客出异苗咨药品，僧携奇篆乞书评。", 
            "幽居亦未全无事，更用人间有姓名。"
        ], 
        "title": "病起山居日有幽事戏作二首 其一", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "鹤骨龟肠欲不禁，扶衰初喜罢呻吟。", 
            "盆山冰释书窗暖，药灶香浓道院深。", 
            "笔健乍临新获帖，手生重理旧传琴。", 
            "闭门局促还堪恨，云海何时豁此心。"
        ], 
        "title": "病起山居日有幽事戏作二首 其二", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "酣酣霞晕力通神，澹澹鹅雏色可人。", 
            "一笑破除垂老日，满怀摇荡隔年春。", 
            "梅花的的吹初破，杨柳纤纤染未匀。", 
            "醉倒桥边人不怪，西曹免护相君茵。"
        ], 
        "title": "饮石洞酒戏作", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "短篱曲曲对开门，修竹阴阴不见村。", 
            "别浦回潮鱼沪密，孤舟春近雁沙温。", 
            "路逢行客时交辔，店卖新醅一举樽。", 
            "忽过乱山幽绝处，恍如白帝到东屯。"
        ], 
        "title": "江村道中书触目", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "万里当时寄一官，十年客枕不曾安。", 
            "鬼愁滩下扁舟晚，蛇退陂前古驿寒。", 
            "昔叹远游生雪鬓，近缘多病学金丹。", 
            "功名非复衰翁事，独有江山兴未阑。"
        ], 
        "title": "兀坐颇念游历山水戏作", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "湖上千峰翠作围，正应佳处著渔扉。", 
            "迂疏自计难谋食，老病谁令未拂衣。", 
            "万里沧波鸥乍没，千年华表鹤重归。", 
            "一盂粟饭吾何恨，自古高人有采薇。"
        ], 
        "title": "渔扉", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "夜雨灯前感概深，为邦一士重千金。", 
            "风云未展康时略，天地能知许国心。", 
            "剑忽拄颐都将相，帽曾压耳隐山林。", 
            "英雄自古常如此，君看隆中梁甫吟。"
        ], 
        "title": "咏史", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "黑风卷地连三日，密雪穿帘又一回。", 
            "衰病不禁天色恶，笑谈谁共酒尊开。", 
            "忍寒瘦马嘶空枥，觅食饥鸦啄废台。", 
            "笑遣蛮童撼园竹，辍羹分火待归来。"
        ], 
        "title": "雪中作", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "七十残年百念枯，桑榆元不补东隅。", 
            "但存隐具金鸦觜，那梦朝衣玉鹿卢。", 
            "身世蚕眠将作茧，形容牛老已垂胡。", 
            "客来莫问先生处，不钓娥江即镜湖。"
        ], 
        "title": "七十", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "西戍梁州鬓未丝，嶓山漾水几题诗。", 
            "剑分苍石高皇迹，岩拥朱门老子祠。", 
            "烧兔驿亭微雪夜，骑驴栈路早梅时。", 
            "登临不用频悽断，未死安知无后期。"
        ], 
        "title": "偶怀小益南郑之间怅然有赋", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "忆昨从戎丞相府，元瑜书檄仲宣诗。", 
            "云屯骑士临边日，鱼贯降胡献捷时。", 
            "史册误人悲壮志，关河回首负初期。", 
            "岂知二纪身犹在，衰鬓星星老侍祠。"
        ], 
        "title": "再用前韵不依次", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老子即今双白鬓，镜湖自古几青山。", 
            "半窗萝月独攲枕，满院松风常掩关。", 
            "天地许宽谁碍汝，琴尊是处可开颜。", 
            "将行亦莫买春草，幸有一筇相伴闲。"
        ], 
        "title": "闲趣", 
        "type": "律诗", 
        "yun": "删"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "深院窗扉晓色迟，新愁宿醉两参差。", 
            "雨声欲与梦相入，春意不随人共衰。", 
            "零落残梅临小彴，纵横野水赴清池。", 
            "物华撩我缘何事，似恐新年渐废诗。"
        ], 
        "title": "正月二十日晨起弄笔", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "枉是儒冠遇太平，穷人那许共功名。", 
            "枯肠不饱三升稷，皓首犹亲二尺檠。", 
            "寓世已为当去客，爱书更付未来生。", 
            "夜阑抚几愁无奈，起视离离斗柄倾。"
        ], 
        "title": "春夜读书", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "春色初回杜若洲，隔烟时见矫轻鸥。", 
            "嵩云缑月年年梦，楚柁吴樯处处愁。", 
            "鱼跃银刀论网买，酒倾绿蚁满杯浮。", 
            "前生杜牧吾身是，又向江南遍倚楼。"
        ], 
        "title": "春晴泛湖入城", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老病人扶气力微，阑干西角立斜晖。", 
            "流年冉冉功名误，新冢累累故旧稀。", 
            "仗马曾鸣宜永弃，牧羝虽乳敢言归。", 
            "住庵活计无多子，只要筇枝与衲衣。"
        ], 
        "title": "书斋壁二首 其一", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "落魄人间不记年，晚营茆栋镜湖边。", 
            "室空惟是四壁立，面瘦渐生双颊颧。", 
            "地僻门无残客到，岁丰路有醉人眠。", 
            "君看朝市红尘闹，始信吾曹是地仙。"
        ], 
        "title": "书斋壁二首 其二", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "睡起悠然弄衲琴，铜猊半烬海南沉。", 
            "凄凉故里逢春处，忠愤孤臣许国心。", 
            "水满凫鹥初拍拍，雨馀花木已阴阴。", 
            "吾儿捩柂淮边未，归近清愁转不禁。"
        ], 
        "title": "春日睡起", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "病侵腰膂两经秋，欲下绳床不自由。", 
            "客至难令三握发，佛来仅可小低头。", 
            "安禅还我闲蒙衲，怒气从渠勇挟辀。", 
            "亦欲署门还懒去，死生贵贱两悠悠。"
        ], 
        "title": "老病谢客或者非之戏作", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "人生如意每难全，草草园池却自然。", 
            "世事已抛高枕外，春风常在短筇前。", 
            "堕空花片纷红雨，遍地苔痕长绿钱。", 
            "酒户渐增诗兴在，天容此老剩狂颠。"
        ], 
        "title": "新辟小园六首 其一", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "西戍归来鬓已霜，生儿又过乃翁长。", 
            "眼明身健残年足，饭软茶甘万事忘。", 
            "学废仅能书姓字，客来懒复倒衣裳。", 
            "山园寂寂春将晚，酷爱幽花似蜜香。"
        ], 
        "title": "新辟小园六首 其二", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "席地幕天君勿嘲，随宜野蓛与山殽。", 
            "幽花避日藏深叶，归燕寻人理旧巢。", 
            "曲水咏觞空念昔，斜川邻曲自论交。", 
            "清贫尚愧茶山在，送老湖边有把茆。"
        ], 
        "title": "新辟小园六首 其三", 
        "type": "律诗", 
        "yun": "肴"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "新展山园半亩强，笑人车马出笼坊。", 
            "山禽乍暖慇勤语，野蘤无风自在香。", 
            "点点水纹迎细雨，疏疏篱影界斜阳。", 
            "出门遥向邻翁说，释耒相从共一觞。"
        ], 
        "title": "新辟小园六首 其四", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "东轩嫩日上疏棂，吹尽浮云作意晴。", 
            "林暖墙头双鹊语，水清池面小鱼行。", 
            "畦添药品谁能别，架引藤阴忽已成。", 
            "倚杖怡然便终日，老夫那复不平鸣。"
        ], 
        "title": "新辟小园六首 其五", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "祠禄縻人未弃官，春深幽谷有馀欢。", 
            "笋生遮道妨行药，果熟团枝碍整冠。", 
            "煮酒拆泥初滟滟，生绡裁扇又团团。", 
            "退飞风际由来事，莫羡青霄刷羽翰。"
        ], 
        "title": "新辟小园六首 其六", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "怀伊人兮，漳水之湄。", 
            "爰结好之初兮，予方出乎陷阱之羁縻。", 
            "彼知予之横罹兮，眷茕茕而弗支。", 
            "氛侵侵而袭人兮，子独赠我以兰芝。", 
            "芳芬芬而爽吾衷兮，虽厄穷而弗疑。", 
            "言涓涓而洗吾耳兮，寂尘听而凄其。", 
            "炊嘉黍而纳吾腹兮，使朝则忘饥。", 
            "采薜荔为予之服兮，慨前修之可追。", 
            "脂吾车而秣吾驷兮，造仙的之幽奇。", 
            "煮甘溜而茗酌兮，珍盘进乎离支。", 
            "唱则和兮，迭指摘其醇醨。", 
            "同底于道兮，遵圣渚为之归。", 
            "聊容与以卒岁兮，曾弗察乎白驹之骛驰。", 
            "泊中吉而启行兮，觞桂浆以违离。", 
            "惕南北之缅邈兮，蹇形影之颓衰。", 
            "歌激扬而再发兮，泪浪浪以沾衣。", 
            "马悲鸣而仰顾，仆弛负以增欷。", 
            "行云住而黯惨，去鸟返而低迷。", 
            "岁聘介而一至兮，孰敢为之后期。", 
            "幸再往而再复兮，释予心之思也。", 
            "忽承讣以踯躅兮，行不知其所之也。", 
            "嗟若人之蕴美兮，天其夺之速也。", 
            "蹇松柏之枯折兮，恶植则滋以荣也。", 
            "考大空之役物兮，必善抟而化之也。", 
            "将为麟为凤兮，对明世而出也。", 
            "将为兰为荪兮，芬馨香而荐上帝也。", 
            "将为江为河以济舟也，将为雨为露而泽物也。", 
            "将复为人兮，英华于士林也。", 
            "将为仙为神兮，自适于逍遥之境也。", 
            "呜呼，以甚塞之怀兮，测乎无涯之眹。", 
            "以有限之情兮，导乎无穷之悲。", 
            "呜呼，其有知乎，其无知乎？", 
            "吾其能久乎，吾将从子于重泉之游乎，吾又何词之哀乎。"
        ], 
        "title": "留君仪哀词", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "归乎乐哉，山中之乐兮，其乐无穷。", 
            "蔼葱苍而杳巑丛兮，眷青瑶之诸峰。", 
            "琉璃一碧兮，湖波止而溶溶。", 
            "层楼相望，曲径相通。", 
            "鱼龙转影于汀澜之际，钟梵答响于烟云之中。", 
            "鸟嘤日暖兮，花气濛濛。", 
            "搴密叶而成幄兮，风飒飒而吹松。", 
            "岩谷玲珑，霜木落也。", 
            "玉宇浮空，冰澌凝也。", 
            "天高月朗兮，定省乎华严之境。", 
            "雷奔雨骤兮，作新乎水墨之宫。", 
            "达僧拟王孙之葬，逸士蹑渊明之踪。", 
            "方尔祖之得名兮，考其言于庐陵之醉翁。", 
            "曰嗟世之人兮，曷不归来乎山中。", 
            "山中之乐不可见，今予其往兮谁逢。", 
            "后四十年，尔复好吟。", 
            "远游不返，求我之从。", 
            "劝尔之归兮，栖老乎山中。", 
            "尔之材兮甚良，当自适其无庸之庸。", 
            "违世绝俗，黜明塞聪。", 
            "山中之乐兮乃可以久，非我与尔兮谁同。"
        ], 
        "title": "山中乐", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "端城之北，径五六里。", 
            "有石室兮洞开，其上则七山建斗司天之喉舌，其下则渊泉不流渟碧一杯。", 
            "窥之则肌发冰，酌之则烦心灰。", 
            "四傍则石乳玲珑，中敞圆盖。", 
            "窈窈万丈，莫穷其厓。", 
            "孰纳忠兮，嗟肺肝之已露。", 
            "孰止戈兮，束兵仗而相挨。", 
            "俨卫士之行列，肃庭臣之序排。", 
            "纷披披兮蒂萼，粲枞枞兮条枚。", 
            "安而不可动者为梁为栋，奔而不可止者为虎为豺。", 
            "龟闯首兮屏息，虬奋鳞兮抟雷。", 
            "怪怪奇奇兮，千变万态。", 
            "愈视愈久兮，惚恍惊猜。", 
            "何人境之俯近而仙宇之秘异如此者哉。", 
            "萝卷风兮窈窕，春渍芳兮不回。", 
            "或命佳客，或寓幽怀。", 
            "考二李之劲笔，皆一时之遗材。", 
            "援玉琴以写咏，怅夕阳之易颓。", 
            "方谢事以言返，眷兹室而徘徊。", 
            "云愀容兮泱漭，鸟送音兮悲哀。", 
            "况百年之将尽，邈夫万里奚复来。"
        ], 
        "title": "石室游", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "逍遥有水一溪，有竹三亩。", 
            "兰芬菊芳，松老石瘦。", 
            "堂居其中，亭列左右。", 
            "菲菲兮春荣，阴阴兮夏茂。", 
            "孤猿啸兮秋夜长，空桑嗥兮冬雪昼。", 
            "山之名兮人莫知，公为主兮天所授。", 
            "其或要佳宾，酌醇酎。", 
            "清吟得韵兮，非人世之丝篁。", 
            "属笔成篇兮，发天机之锦绣。", 
            "方且登高台，挹远岫。", 
            "俯仰群仙，咨询遐寿。", 
            "脱轮蹄之萦，服烟霞之秀。", 
            "于斯时也，一举九万兮，吾不知其为用。", 
            "嗒焉自丧兮，吾不知其为偶。", 
            "翛兮窅兮，非无之无。", 
            "寂兮息兮，非有之有。", 
            "无何亦何得而名，有窍则窍遽能久。", 
            "至若听出于垣，观入于牖。", 
            "此鄙士之常习，又安得与夫逍遥主人而为之友也哉。"
        ], 
        "title": "逍遥园", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "望孤云兮山之巅，漭弗雨兮何油然。", 
            "送孤鸿兮海之涘，高举翼兮游无边。", 
            "彼君子之如似兮，脱世俗以不返。", 
            "奚无闷而止兮，又放意以穷年。", 
            "川有航兮陆有马，园有佳木兮池有芳莲。", 
            "坐卧兮白日，笑歌兮朱弦。", 
            "客至止兮，乐我之乐。", 
            "岂公侯之下兮，曾弗择乎愚贤。", 
            "仆夫以耕兮，妾女以织。", 
            "恬弗愧兮，我衣我食。", 
            "神仙之逍遥兮，固不得以见之。", 
            "君子之宴息兮，举斯世以谁敌。", 
            "嗟世人之自徇兮，莫知其求。", 
            "势得而傲兮，势失而囚。", 
            "靡后先之思兮，孰进退之由。", 
            "苟岁月之徙兮，托冠带以包羞。", 
            "惟勇子之从兮，贫未足以自周。", 
            "匪妻子之累兮，实吾亲之忧。", 
            "慨负重兮执热，慕坦跣兮临流。"
        ], 
        "title": "孤云寄潘延之先生", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "先生曰采薇山之巅兮，吾非求为之仙。", 
            "吾无一亩之宅，一丘之田。", 
            "饥食山之薇，渴饮山之泉。", 
            "岩为吾居兮，鹿为吾马。", 
            "吾岂不足兮，翱翔乎山之间。", 
            "彼世俗之混混兮，嗟苦短之白日。", 
            "此一身之悠悠兮，聊自乐以穷年。", 
            "彼尘埃之荏苒兮，此云烟之绵联。", 
            "谁谓才之大兮，慨匠氏之弗取。", 
            "吾独幸其弗取兮，森葱苍而自全。", 
            "粤吾君之为治兮，三王之圣。", 
            "而吾相之为辅兮，伊周之贤。", 
            "吾父吾母兮，皆善终以天算。", 
            "进何忧而退何憾兮，养吾气之浩然。", 
            "弟子进而赞曰：采薇山之巅兮，其乐也如此。", 
            "衣曳曳而情飘飘兮，愿执辔而往焉。"
        ], 
        "title": "采薇山之巅赠张无梦先生", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "漠漠出寒雾，悠悠趋太清。", 
            "珠楼被重绡，灵花纷素馨。", 
            "青衣捧绿章，磨丹书姓名。", 
            "为我横玉笛，一奏雌龙声。"
        ], 
        "title": "游仙一十九首 其一", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "非尘复非烟，氲氲散紫清。", 
            "乃知泠风御，翛翛恣游行。", 
            "忽逢黄金阙，云是玉帝京。", 
            "逍遥侍御者，不假精锐兵。"
        ], 
        "title": "游仙一十九首 其二", 
        "type": "古风", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "扶桑并咸池，窅窅殊在下。", 
            "真阳涵素光，无昼亦无夜。", 
            "神体当自保，不与物俱化。", 
            "运龄从此长，尘缘顿消谢。"
        ], 
        "title": "游仙一十九首 其三", 
        "type": "古风", 
        "yun": "祃"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "至道不由学，颓龄安可住。", 
            "宿命无纤罹，重玄乃遐悟。", 
            "鲜明女萝裙，致我火浣布。", 
            "稽首存至诚，欣会如所度。"
        ], 
        "title": "游仙一十九首 其四", 
        "type": "古风", 
        "yun": "遇"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "至音非乐音，玲珑闻自然。", 
            "殊绝洞房景，亦超郁罗天。", 
            "灵嫔下鹤驭，问我来何缘。", 
            "却惊与世隔，一别三千年。"
        ], 
        "title": "游仙一十九首 其五", 
        "type": "古风", 
        "yun": "先"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "澡心华池液，薰手玉楼香。", 
            "一披宝神经，众真共来翔。", 
            "七言咏良遇，至音迭琅琅。", 
            "珍重卫夫人，行草记瑶章。"
        ], 
        "title": "游仙一十九首 其六", 
        "type": "古风", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "太微无烈风，紫台多灵露。", 
            "逍遥三五客，披衣纵高步。", 
            "回首笑复歌，游此今几度。", 
            "却嗟寰中人，枉为死所误。"
        ], 
        "title": "游仙一十九首 其七", 
        "type": "古风", 
        "yun": "遇"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "仙家无四时，瑶草常芬芳。", 
            "五岳倏来尔，玉鞭驱凤凰。", 
            "得道迭相度，不闻嫉贤良。", 
            "所以心无邪，人人自年长。"
        ], 
        "title": "游仙一十九首 其八", 
        "type": "古风", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "妙景素无杂，玉界涵虚明。", 
            "妙声清不淫，洞歌奏金铃。", 
            "真遇非遐想，忘心乃全生。", 
            "噫哉百年内，得失安足营。"
        ], 
        "title": "游仙一十九首 其九", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "峨峨金精巾，飘飘清霞裙。", 
            "手持紫毛节，身乘三素云。", 
            "驾言欲何适，上朝玉宸君。", 
            "隐书谢所赐，洞明道之根。"
        ], 
        "title": "游仙一十九首 其十", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "翛然乘一气，来往游太空。", 
            "閒歌内景章，遂登蕊珠宫。", 
            "华英不知名，激齿甘液浓。", 
            "此乐无忧衅，固非侯与公。"
        ], 
        "title": "游仙一十九首 其十一", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "投真落人世，倏经四九年。", 
            "睹纷未尝竞，内顾净且渊。", 
            "果逢飞行羽，得披紫微仙。", 
            "携手浮绛波，绛波春渺然。"
        ], 
        "title": "游仙一十九首 其十二", 
        "type": "古风", 
        "yun": "先"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "攀沿日月窟，遂观天地枢。", 
            "捣金铸豪英，抟糟酝庸愚。", 
            "校量宿所造，报应无差铢。", 
            "丁宁与世言，安分勿浪图。"
        ], 
        "title": "游仙一十九首 其十三", 
        "type": "古风", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "在天不择友，天人皆正一。", 
            "云汉共翱翔，隐耀无固必。", 
            "岂同浊世游，自谓胶投漆。", 
            "毫端利害分，白眼永相失。"
        ], 
        "title": "游仙一十九首 其十四", 
        "type": "古风", 
        "yun": "质"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "款逢九华妃，授我磨镜石。", 
            "一磨日月朗，万古永不蚀。", 
            "缄之紫锦囊，匪同赵氏璧。", 
            "才落猛士手，睨柱曾莫惜。"
        ], 
        "title": "游仙一十九首 其十五", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "二景结良匹，曾非尘虑侵。", 
            "欣欣启皓齿，玉佩扬清音。", 
            "碧河并绛实，采濯期追寻。", 
            "言舒意亦散，双好永齐心。"
        ], 
        "title": "游仙一十九首 其十六", 
        "type": "古风", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "神凝光自生，洞房玄照映。", 
            "青丝散垂腰，目采流玉镜。", 
            "共谈上清事，精微寄馀咏。", 
            "乐酣会既分，双驾还霄岭。"
        ], 
        "title": "游仙一十九首 其十七", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "清僚真可慕，振衣愿所归。", 
            "既绝世上缘，吾宁抱愁悲。", 
            "云韶自相谐，虚听方达微。", 
            "是将跨灵羽，逸麟复攀追。"
        ], 
        "title": "游仙一十九首 其十八", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "窥天见天根，步玄入玄门。", 
            "素光流一气，默默复浑浑。", 
            "挥手散馀景，至心揖灵尊。", 
            "从今乃忘言，大道多子孙。"
        ], 
        "title": "游仙一十九首 其十九", 
        "type": "古风", 
        "yun": "元"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "桃花不解饮，向我如情亲。", 
            "迎风更低昂，狂杀对酒人。", 
            "桃无十日花，人无百岁身。", 
            "竟须醒复醉，不负花上春。"
        ], 
        "title": "春日独酌十首 其一", 
        "type": "古风", 
        "yun": "真"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "江草绿未齐，林花飞已乱。", 
            "霁景殊可乐，阴云幸飘散。", 
            "且致百斛酒，醉倒落花畔。"
        ], 
        "title": "春日独酌十首 其二", 
        "type": "古风", 
        "yun": "翰"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "平生最嗜酒，况复就花饮。", 
            "明月正照人，吴姬安得寝。", 
            "更起尽馀杯，击碎珊瑚枕。"
        ], 
        "title": "春日独酌十首 其三", 
        "type": "古风", 
        "yun": "寝"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "芳华无十日，自劝频举杯。", 
            "素发易凋落，青春难再来。", 
            "林间黄鸟啭，日下浮云开。", 
            "吴歌梁尘飞，越舞白雪回。", 
            "英雄既长往，珠金安在哉。", 
            "仅存一丘土，石麟卧蒿莱。", 
            "谁曾将浊酒，为君倾夜台。"
        ], 
        "title": "春日独酌十首 其四", 
        "type": "古风", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "醉去卧兰茝，安用张蜀锦。", 
            "何必黄金杯，瘿杓亦足饮。", 
            "物理不可齐，好恶乃天禀。", 
            "真精既洞达，空无仍谛审。", 
            "所以陶渊明，北窗自攲枕。", 
            "起作无弦弹，此音殊妙甚。"
        ], 
        "title": "春日独酌十首 其五", 
        "type": "古风", 
        "yun": "寝"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "雷声散阳气，晴景醉长天。", 
            "绿从何处来，染我山下泉。", 
            "汲泉酿醇酒，举杯复颓然。", 
            "寄谢伯夷辈，饿名安用传。"
        ], 
        "title": "春日独酌十首 其六", 
        "type": "古风", 
        "yun": "先"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "春日何迟迟，万物涵阳晖。", 
            "君看源上桃，并蒂花满枝。", 
            "双双梁间燕，营巢知所归。", 
            "凌霄附长松，托根亦有依。", 
            "馀生如不饮，无以谢芳菲。"
        ], 
        "title": "春日独酌十首 其七", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "不羞双鬓雪，折花向林间。", 
            "念此光景速，未能身世閒。", 
            "满酌金熨斗，遥望谢公山。", 
            "迹欲扁舟渡，心先高鸟还。", 
            "今朝不酩酊，何以破愁颜。"
        ], 
        "title": "春日独酌十首 其八", 
        "type": "古风", 
        "yun": "删"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "几日待春光，春光易衰歇。", 
            "流年信密移，谁能保肌发。", 
            "何须秉蜡炬，今夕值明月。", 
            "但愿海变酒，拍浮长出没。", 
            "归来归去来，蓬山有仙阙。"
        ], 
        "title": "春日独酌十首 其九", 
        "type": "古风", 
        "yun": "月"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "海棠微雨湿，枝上残红泣。", 
            "山鸟啼向人，春光一何急。", 
            "浊酒注我肠，免使新愁入。", 
            "却欲买扁舟，渔竿荷蓑笠。"
        ], 
        "title": "春日独酌十首 其十", 
        "type": "古风", 
        "yun": "缉"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "田田时雨足，鞭牛务深耕。", 
            "选种随土宜，播掷糯与粳。", 
            "条桑去蠹枝，柔柔待春荣。", 
            "春事不可缓，春鸟亦已鸣。"
        ], 
        "title": "田家四时 其一", 
        "type": "古风", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "麻麦闻熟刈，蚕成缲莫迟。", 
            "更看田中禾，莨莠时去之。", 
            "幸此赤日长，农事岂敢违。", 
            "愿言一岁稔，不受三冬饥。"
        ], 
        "title": "田家四时 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "开塍放馀水，经霜谷将实。", 
            "更黎原上畴，坎麦亦云毕。", 
            "老叟呼儿童，敲林收橡栗。", 
            "乃知田家勤，卒岁无閒日。"
        ], 
        "title": "田家四时 其三", 
        "type": "古风", 
        "yun": "质"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "田事今云休，官输亦已足。", 
            "刈禾既盈囷，采薪又盈屋。", 
            "牛羊各蕃衍，御冬多旨蓄。", 
            "何以介眉寿，瓮中酒新熟。"
        ], 
        "title": "田家四时 其四", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "朝登北山头，千里入平望。", 
            "本欲寄吾怀，胡为返惆怅。", 
            "晴云随白日，西去没青嶂。", 
            "素丝行满头，吾年安可壮。"
        ], 
        "title": "朝登北山头二首 其一", 
        "type": "古风", 
        "yun": "漾"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "朝登北山头，悠悠望江水。", 
            "水流无还期，人老行已矣。", 
            "劝君把一樽，聊用置悲喜。", 
            "生无死何有，原终乃知始。"
        ], 
        "title": "朝登北山头二首 其二", 
        "type": "古风", 
        "yun": "纸"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "高枝花自舞，低枝花自笑。", 
            "上有浓露濯，下有清溪照。", 
            "开落十日间，谁识春工妙。", 
            "一杯亦颓然，独醒时所诮。"
        ], 
        "title": "感春二首 其一", 
        "type": "古风", 
        "yun": "啸"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "盎盎酒杯绿，披披花萼笑。", 
            "虽无同心客，幸有白日照。", 
            "趋时性已拙，悲歌声不妙。", 
            "素发未能归，猿鸟应相诮。"
        ], 
        "title": "感春二首 其二", 
        "type": "古风", 
        "yun": "啸"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "苍崖长龙孙，头角露已甚。", 
            "呼丁恣庖割，移榻就浓荫。", 
            "恍疑羽林枪，罗列在紫禁。", 
            "馀鞭横瘦蛇，密箨若纫纴。", 
            "亭亭风势匀，节节泉脉沁。", 
            "藩垣谨藏护，宁使暴客闯。", 
            "烹调众云美，剪伐吾亦任。", 
            "绕齿嚼冰澌，毛发寒以澿。", 
            "閒心本猿鸟，世咏嗟毒鸩。", 
            "野逸谁所怜，愁思肠胃渗。", 
            "诗才君独勇，辨舌予久噤。", 
            "酒行且莫辞，醉胆沧溟浸。", 
            "况逢尧舜治，面内来左衽。", 
            "熙熙冠盖游，落落饱食饮。", 
            "鸾凤自横飞，燕雀蒙广荫。", 
            "徘徊食笋谣，明发扁舟赁。"
        ], 
        "title": "同阮时中秀才食笋二首 其一", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "予生本无羁，缪为兹县尹。", 
            "日长公事馀，佳客车接轸。", 
            "入林安所食，烹庖就肥笋。", 
            "森森苍龙孙，头角遭束窘。", 
            "金刀仆争割，紫箨手亲陨。", 
            "草火尤相宜，狼藉亦残忍。", 
            "聊为一饷乐，得酒辄满引。", 
            "喧呼棋屡胜，惨淡诗不敏。", 
            "予腹既便便，从君莞而哂。"
        ], 
        "title": "同阮时中秀才食笋二首 其二", 
        "type": "古风", 
        "yun": "轸"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "源从丹湖来，奔流朝北极。", 
            "双桥跨长虹，千艘济民食。", 
            "日华动清晓，岸柳摇行色。", 
            "文王未出猎，垂竿人莫识。"
        ], 
        "title": "追和李太白姑熟十咏 其一 姑熟溪", 
        "type": "古风", 
        "yun": "职"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "湖广际长天，永日微风止。", 
            "菱歌一舟去，雪阵群鸥起。", 
            "荷香迷近远，秋色莹表里。", 
            "试问贺季真，何如镜湖水。"
        ], 
        "title": "追和李太白姑熟十咏 其二 丹阳湖", 
        "type": "古风", 
        "yun": "纸"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "山腰存废址，昔是玄晖宅。", 
            "林藏幽鸟声，月弄野棠白。", 
            "高贤百年尽，遗事千古积。", 
            "此兴欲谁论，摩挲问磐石。"
        ], 
        "title": "追和李太白姑熟十咏 其三 谢公宅", 
        "type": "古风", 
        "yun": "陌"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "高台筑千寻，胜景供远目。", 
            "云烟护城郭，吴楚接川陆。", 
            "不知歌舞散，雌凤叫空竹。", 
            "鬼火照残碑，应有精灵读。"
        ], 
        "title": "追和李太白姑熟十咏 其四 凌敲台", 
        "type": "古风", 
        "yun": "屋"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "环营凿九井，井深泉不竭。", 
            "旧甃缺琼瑶，新苔荒岁月。", 
            "重吟太白题，兴自柏公发。", 
            "我欲唤常娥，团圆伴澄澈。"
        ], 
        "title": "追和李太白姑熟十咏 其五 桓公井", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "一种碧琅玕，攒根绕苍岛。", 
            "浓阴不透日，密幄得春早。", 
            "笙随缑氏仙，钓入磻溪好。", 
            "欲识化龙蛇，唯应雪霜保。"
        ], 
        "title": "追和李太白姑熟十咏 其六 慈姥竹", 
        "type": "古风", 
        "yun": "皓"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "登高望天涯，化石与君别。", 
            "秋鬓霜露深，春衫薜萝发。", 
            "旅雁只空飞，悲咽长不绝。", 
            "行客归去来，芳心可休歇。"
        ], 
        "title": "追和李太白姑熟十咏 其七 望夫山", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "长江泻危矶，雷怒安可向。", 
            "烟云忽藏月，鲸鲵互喷浪。", 
            "朱衣叱犀火，丹青岂能状。", 
            "引杯聊醉吟，径卧巨鳌上。"
        ], 
        "title": "追和李太白姑熟十咏 其八 牛渚矶", 
        "type": "古风", 
        "yun": "漾"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "仙人赴金阙，灵墟蹑高路。", 
            "空见白云飞，想乘黄鹤去。", 
            "月冷步虚坛，苔深炼丹处。", 
            "尘寰欲何为，光阴等閒度。"
        ], 
        "title": "追和李太白姑熟十咏 其九 灵墟山", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "巨灵擘苍山，势分金阙对。", 
            "月引晓岚交，江翻寒影碎。", 
            "双凫落人间，千帆出天外。", 
            "我欲往高吟，凌虚踏烟霭。"
        ], 
        "title": "追和李太白姑熟十咏 其十 天门山", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "碧水碧如淀，染成秋浦愁。", 
            "长桥通驿道，危堞起朱楼。", 
            "荡桨谁家女，菱歌自风流。", 
            "江心雪浪涌，知解渡江不。", 
            "却羡云中雁，低飞过北州。"
        ], 
        "title": "追和李白秋浦歌十七首 其一", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "此夕宿秋浦，萧萧古岸头。", 
            "白云和月散，江水晴空流。", 
            "不及水中鸟，随波上下游。", 
            "客情须自遣，知命适虚舟。"
        ], 
        "title": "追和李白秋浦歌十七首 其二", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "水晚舟楫止，山寒猿狖稀。", 
            "虽怜秋浦好，未敢濯征衣。"
        ], 
        "title": "追和李白秋浦歌十七首 其三", 
        "type": "古风", 
        "yun": "微"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "霜落荻洲晚，水残鱼市衰。", 
            "唯逢采荷女，素手理轻丝。"
        ], 
        "title": "追和李白秋浦歌十七首 其四", 
        "type": "古风", 
        "yun": "支"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "莫听猿夜啼，莫看芦花雪。", 
            "倦客多少愁，离家八九月。"
        ], 
        "title": "追和李白秋浦歌十七首 其五", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "水有锦驼鸟，山多杜宇花。", 
            "扁舟投夜泊，来自长风沙。"
        ], 
        "title": "追和李白秋浦歌十七首 其六", 
        "type": "古风", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "秋水适瀰漫，宁分马与牛。", 
            "酒楼翻擅价，不当白狐裘。"
        ], 
        "title": "追和李白秋浦歌十七首 其七", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "秋浦试北望，参天九峰奇。", 
            "缘何谪仙客，名作碧莲枝。"
        ], 
        "title": "追和李白秋浦歌十七首 其八", 
        "type": "古风", 
        "yun": "支"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "万丈水车岭，还如九叠屏。", 
            "北风来不断，六月亦冰生。"
        ], 
        "title": "追和李白秋浦歌十七首 其九", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "舍楫乘蓝舆，十里穿松林。", 
            "悲风西北至，千千龙凤吟。", 
            "史君如杜牡，方有爱山心。"
        ], 
        "title": "追和李白秋浦歌十七首 其十", 
        "type": "古风", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "齐山一百洞，咫尺接危梁。", 
            "雨过频登望，逼人松桧香。"
        ], 
        "title": "追和李白秋浦歌十七首 其十一", 
        "type": "古风", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "清溪十里岸，芦花八月天。", 
            "不惜锦袍湿，应须棹钓船。"
        ], 
        "title": "追和李白秋浦歌十七首 其十二", 
        "type": "古风", 
        "yun": "先"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "秋浦胜姑熟，白鹇无数飞。", 
            "谪仙如得句，须换一双归。"
        ], 
        "title": "追和李白秋浦歌十七首 其十三", 
        "type": "古风", 
        "yun": "微"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "老谢夺秋景，横卷披云烟。", 
            "寓目不知远，何须家辋川。"
        ], 
        "title": "追和李白秋浦歌十七首 其十四", 
        "type": "古风", 
        "yun": "先"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "镜潭弄秋月，始知秋兴长。", 
            "金龟能换酒，客鬓不嫌霜。"
        ], 
        "title": "追和李白秋浦歌十七首 其十五", 
        "type": "古风", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "半空紫微亭，玩月动经宿。", 
            "更待雨中来，林林看银竹。"
        ], 
        "title": "追和李白秋浦歌十七首 其十六", 
        "type": "古风", 
        "yun": "屋"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "秋浦一何好，名因太白闻。", 
            "溪山围市井，鼓角下烟云。"
        ], 
        "title": "追和李白秋浦歌十七首 其十七", 
        "type": "古风", 
        "yun": "文"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "金陵龙虎国，况与王谢期。", 
            "挂帆须一往，愿借天风吹。", 
            "昔解徐孺榻，别来劳梦思。", 
            "钟峰当北户，浮玉出东池。", 
            "柳青白下门，鹭栖琼树枝。", 
            "但对樽中物，何嗟镜里丝。", 
            "如闻紫泥诏，起公翊明时。", 
            "霈为天下霖，一洗旱暵悲。", 
            "请歌甘棠歌，翻作新林诗。"
        ], 
        "title": "舟次新林先寄府尹安中尚书用李白寄杨江宁韵二首 其一", 
        "type": "古风", 
        "yun": "支"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "休居尚蒙禄，愿赴兴龙期。", 
            "况此孱病姿，感公久嘘吹。", 
            "相望止百里，株坐徒倾思。", 
            "呼僮刷鹤羽，驾言别清池。", 
            "往将投新林，新林有高枝。", 
            "仰听鸾凤音，轧轧如抽丝。", 
            "穷阴欲雪天，燕雀无声时。", 
            "接物伸妙理，运心广真悲。", 
            "如何持一杯，要我百篇诗。"
        ], 
        "title": "舟次新林先寄府尹安中尚书用李白寄杨江宁韵二首 其二", 
        "type": "古风", 
        "yun": "支"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "终朝荡双桨，夜泊碧芦洲。", 
            "重城已在望，闻公晏层楼。", 
            "华灯灿繁星，浩歌正忘忧。", 
            "宾朋集珠履，佳节临千秋。", 
            "愿言刷微羽，一饮清冷流。", 
            "举目送高凤，箫韶洗民愁。"
        ], 
        "title": "舟次白鹭洲再寄安中尚书用李白寄杨江宁韵 其二", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "春岸草回绿，春江日浮金。", 
            "兰舟忽言发，芥蒂悲我心。", 
            "蔼蔼松柏友，雍雍鸾凤吟。", 
            "愿同三岁遥，毋使离别侵。", 
            "奈何千丈材，亭亭不依林。", 
            "眷为九重知，移节宣德音。", 
            "遂令帝王泽，深于太湖深。", 
            "岂同失群鹤，饮啄怜空岑。", 
            "谁将劳劳歌，一泻无瑶琴。"
        ], 
        "title": "奉同安中尚书用李白留别王嵩韵送毛王仲大夫移浙漕", 
        "type": "古风", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "峨峨敬亭山，玄晖有佳作。", 
            "贾公乃后身，风流今与昨。", 
            "豸冠触奸邪，分符宛陵郭。", 
            "江湖暂徘徊，烟霄必腾跃。", 
            "予方卧閒云，时或乘皓鹤。", 
            "水缩龙蜃归，霜清天宇廓。", 
            "安能坐陇亩，凄凄眷藜霍。", 
            "陈蕃有虚榻，黄埃侵断索。", 
            "能如汲黯直，定许季生诺。", 
            "往哉不可失，行闻还凤阁。"
        ], 
        "title": "将游宣城先寄贾太守侍御用李白寄崔侍御韵", 
        "type": "古风", 
        "yun": "药"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "清溪安在哉，欲弄清溪水。", 
            "更邀琴高生，携竿会于此。", 
            "日落翠屏间，鸡鸣桃花里。", 
            "不见避秦人，谁嗟远游子。"
        ], 
        "title": "追和李白宣州清溪", 
        "type": "古风", 
        "yun": "纸"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "沈吟涧底松，不及尧阶草。", 
            "不经君王顾，枉被风霜老。", 
            "弱羽恋一枝，敢思浴天池。", 
            "闻君有馀力，何惜一嘘吹。", 
            "青云与黄壤，回首隔追随。"
        ], 
        "title": "留别陈元舆待制用李白赠友人韵", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "不得陪公九日行，想提椽笔瞰西城。", 
            "风流自可追王粲，憔悴犹能忆祢生。", 
            "万里还家唯有梦，一身投狱岂忘情。", 
            "何时共掷沧溟钓，醉倚三山欲鲙鲸。"
        ], 
        "title": "次韵元舆见寄二首 其一", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "霜雪萧然满鬓须，平生忧患更无如。", 
            "强倾浊酒消尘事，每见荒榛忆旧居。", 
            "倦鸟久摧千里翼，故人频枉数行书。", 
            "城头高阁何时到，多在三春细雨馀。"
        ], 
        "title": "次韵元舆见寄二首 其二", 
        "type": "律诗", 
        "yun": "鱼"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "一庵聊寄碧岩阴，忽得新诗慰我心。", 
            "俊逸自追天马健，崩腾还与海涛深。", 
            "门前俗子无行迹，物外松风有好音。", 
            "病起可能携杖屦，共寻明月到溪浔。"
        ], 
        "title": "酬蔡温老秀才见寄", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "寄榻西湖不掩关，残年犹得伴僧閒。", 
            "身投罗网归无路，目送烟云幸有山。", 
            "新句忽传文字外，旧游重想笑谈间。", 
            "故人风义如师少，慰我忧愁两鬓斑。"
        ], 
        "title": "酬崇福长老见寄", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "四壁萧然我亦空，更无归梦到江东。", 
            "楼台不碍尘尘现，钟鼓相闻法法通。", 
            "玉麈挥谈真契合，莲华分座夙缘同。", 
            "回头重浊堪怜悯，妙性如何自瞽聋。"
        ], 
        "title": "再用前韵寄省上人", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "濛濛春气扑晴霄，游水登山望泬寥。", 
            "旧学已荒三岁懒，故乡何处一身遥。", 
            "沈沟断木思班匠，吹沫纤鳞待晚潮。", 
            "君有高才当自奋，不应先我问耕樵。"
        ], 
        "title": "和安止怀予北归怅然有作三首 其一", 
        "type": "律诗", 
        "yun": "萧"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "雨馀风物一番新，得句惭非画手亲。", 
            "柳眼含烟如恨客，花心凝露欲啼春。", 
            "黄鹂出谷方求友，紫燕营巢不避人。", 
            "独我未沾青帝力，僧窗聊寄幻泡身。"
        ], 
        "title": "和安止怀予北归怅然有作三首 其二", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "一读诗翁寄我篇，却思乡国醉瑶泉。", 
            "数声玉树秦淮月，万里春江采石船。", 
            "轩冕浮沈真外物，冤亲平等委前缘。", 
            "杜陵子美知何意，更欲吹嘘送上天。"
        ], 
        "title": "和安止怀予北归怅然有作三首 其三", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "不得公孙一舞看，空嗟尘渍血痕乾。", 
            "铸成星斗生光焰，化作龙蛇会屈盘。", 
            "金匣藏时天地静，玉池磨处雪霜寒。", 
            "谁为将相扶明主，此物能令社稷安。"
        ], 
        "title": "剑", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "匣剑光铓射斗牛，提携天下洗人仇。", 
            "英雄心胆老犹在，道路风尘行未休。", 
            "名重更须完小节，义高何足论閒愁。", 
            "濛濛细雨陵阳市，折取红梅上酒楼。"
        ], 
        "title": "赠裴泰辰先生", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "联车同入得仙山，下瞰重城指掌间。", 
            "不愤青春添我老，且倾白酒伴君閒。", 
            "三年共佐闽中郡，一檄谁招海上蛮。", 
            "闻说天门新奏乐，帝枢佳气紫回环。"
        ], 
        "title": "次韵俞资深承事二首 其一", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "春归漳岸扑晴岚，紫燕黄鹂若纵谈。", 
            "自愧不才甘薄禄，喜逢佳客解羸骖。", 
            "仙山有路终难继，海品论珍昔未谙。", 
            "地胜人醇真可乐，梦魂无复忆江南。"
        ], 
        "title": "次韵俞资深承事二首 其二", 
        "type": "律诗", 
        "yun": "覃"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "东湖北溆水相通，十里荷花半白红。", 
            "冷艳已能消酷暑，暗香时复散清风。", 
            "欲眠别浦无鱼艇，且倚疏栏学钓翁。", 
            "云起仙庭飞晚雨，洒然身世出尘笼。"
        ], 
        "title": "东湖", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "牲牷报祀入圆山，赫赫神功指顾间。", 
            "水满大田甘雨足，龙归深涧宿云閒。", 
            "乐声自和松声奏，玉色遥瞻酒色殷。", 
            "安得梦魂陪逸驾，更传仙句落人寰。"
        ], 
        "title": "圆山谢雨二首 其一", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "自挈壶浆款庙门，黄蕉丹荔荐清芬。", 
            "沈烟未过盘中篆，电影已翻江上云。", 
            "霈泽不惟滋稼穑，凉飙仍为扫岚氛。", 
            "圆山信作漳南镇，想恋枇杷玉色醺。"
        ], 
        "title": "圆山谢雨二首 其二", 
        "type": "律诗", 
        "yun": "文"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "物幻非真只自知，却寻田舍度衰迟。", 
            "漫为陶令柴桑乐，不学荆轲易水悲。", 
            "午睡最能消永日，一巢长欲寄深枝。", 
            "闻君亦有逍遥趣，可濯沧浪共赋诗。"
        ], 
        "title": "和留秀才秋日田舍", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "苏州方称白公才，又见宣城谢守来。", 
            "两处溪山重秀发，一亭风月助徘徊。", 
            "水光飐滟龙鳞活，岫影参差雁序开。", 
            "不用红裙唱金缕，只题佳句殷春雷。"
        ], 
        "title": "和宣守林子中修撰列岫亭", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "谢公遗句惜湮沈，更作新亭一百寻。", 
            "宿霭拥山眉敛翠，夕阳浮水带横金。", 
            "黄鹂唤友鸣声软，白鸟窥鱼意思深。", 
            "看尽物情俱是幻，要须携酒数登临。"
        ], 
        "title": "列岫后题", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "承明厌直下天来，聊继昭亭小谢才。", 
            "珠迸玉盘诗得句，月腾金浪酒盈杯。", 
            "江城未许民心借，京国颙瞻召节回。", 
            "试问行年俱乙亥，固应怜我困蒿莱。"
        ], 
        "title": "赠子中修撰", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "重山复水碧相连，胜地欣逢太守贤。", 
            "欲倒樽罍秋色里，故邀宾客画图边。", 
            "丹青迥压王摩诘，骚雅仍兼白乐天。", 
            "莫恋宣城风物美，玉堂提取笔如椽。"
        ], 
        "title": "子中修撰叠嶂楼致酒", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "不是集仙来咏竹，更谁能继紫微吟。", 
            "看随霜雪终吾老，寄语锄犁勿见侵。", 
            "欲把一竿垂直钓，更须十亩广清阴。", 
            "萧郎妙笔堪图写，添入蓬莱第几岑。"
        ], 
        "title": "次韵子中修撰塔院题竹", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "西庵吟醉忆君同，忽得新诗思愈工。", 
            "下笔捷才如阵马，接人和气似春风。", 
            "敬亭姑孰犹为远，庾岭端山更几重。", 
            "自叹鹪鹩无健翼，追飞不到水晶宫。"
        ], 
        "title": "子中修撰示书有不得同游水晶宫之叹作唐格四韵寄别", 
        "type": "律诗", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "闻君深隐凤凰山，池水相通竹石间。", 
            "一念报亲长不断，六经传子胜空閒。", 
            "青猿摘果啼兼啸，白鸟穿云去复还。", 
            "自愧尘埃行老矣，何时载酒伴酡颜。"
        ], 
        "title": "寄凤凰山张居士", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "鬖鬖鬓发一衰翁，又泊仓头阻逆风。", 
            "推去未应如谢令，重来终是愧司农。", 
            "熙宁父老知谁在，元祐田园喜再丰。", 
            "置酒高台要我醉，却寻陈迹喜君同。"
        ], 
        "title": "永安戴公纯秀才", 
        "type": "律诗", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "谁听袁宏夜半吟，一时倾盖便知心。", 
            "疲驽自信难追骥，秀木从来忌出林。", 
            "巧匠旁观应缩手，明珠所得已盈衿。", 
            "岭头孤唱思君和，着月梅花似缕金。"
        ], 
        "title": "次韵陈思道见送之什", 
        "type": "律诗", 
        "yun": "侵"
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "周郎素蕴平戎略。聊此司征榷。", 
            "他人两载已辞难。君独三年、只作一朝看。", 
            "紫萸黄菊重阳后。木落秋容瘦。", 
            "休斟别酒惨离裾。戚畹如今、个个有新除。"
        ], 
        "title": "虞美人 其三 送周监税", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "天公有意留君住。故作纤纤雨。", 
            "闭门觅句自持觞。并舍官梅、时有过来香。", 
            "沈郎诗骨元来瘦。更挹湘江秀。", 
            "不须骂雨与嘲风。收拾个般、都入锦囊中。"
        ], 
        "title": "虞美人 其四 次沈庄可韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "海棠零落玚花繁。", 
            "春意已将阑。", 
            "予告恰当寒食，邀宾同赏芳园。", 
            "湄湘台畔，杯盘楚楚，歌舞喧喧。", 
            "预约牡丹开后，更须重倒清尊。"
        ], 
        "title": "朝中措 寒食前一日陪令佐小饮县圃，席上赋", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "中秋过了还逢社，寿我亲闱。", 
            "百里熙熙。", 
            "尽道平反赖母慈。", 
            "浏川水阔吾山峻，福禄如斯。", 
            "禄鬓青眉。", 
            "子又生孙孙又儿。"
        ], 
        "title": "采桑子 其一 老人生日", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "谁把洛阳花，剪送河阳县。", 
            "魏紫姚黄此地无，随分红深浅。", 
            "小插向铜瓶，一段真堪羡。", 
            "十二人簪十二枝，面面交相看。"
        ], 
        "title": "卜算子", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "饯筵绿绕红围处，只这孩儿。", 
            "两泪垂垂。", 
            "不忍教人遽别离。", 
            "别离不作多时计，千日为期。", 
            "却恐归时。", 
            "人道寻春已较迟。"
        ], 
        "title": "采桑子 其二 赠丽华", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "秾李夭桃委路尘，太半成泥滓。", 
            "只有海棠花，恰似杨妃醉。", 
            "折向铜壶把烛看，且莫教渠睡。"
        ], 
        "title": "卜算子", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "仲春上七。门左垂弧当此日。", 
            "点检春光。百草千葩已斗芳。", 
            "折花持酒。彩袖殷勤来祝寿。", 
            "明岁而今。稳向南宫待捷音。"
        ], 
        "title": "减字木兰花 其一 寿李茂叔", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "偶然相聚。最是人间堪乐处。", 
            "散步寻春。来作琴堂不速宾。", 
            "缓歌一曲。野鹜纷纷都退缩。", 
            "不用多杯。准拟花时日日来。"
        ], 
        "title": "减字木兰花 其二", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "栖鸾高士。文采风流谁得似。", 
            "年德虽高。对酒当歌气尚豪。", 
            "明眸皓齿。一朵红莲初出水。", 
            "膝上安排。爱惜须教不离怀。"
        ], 
        "title": "减字木兰花 其三 戏万安胡簿", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "遇如不遇。最是暂来还复去。", 
            "归到乡关。欲再来时却恐难。", 
            "丁宁去后。倩雁传书须访旧。", 
            "万斛羁愁。逐水那容许大舟。"
        ], 
        "title": "减字木兰花 其四 用季功韵戏呈子定", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "春事匆匆。", 
            "花慵柳困，雨横风狂。", 
            "寄语诗人，须烧银烛，与照红妆。", 
            "休言桃李河阳。", 
            "但过眼、难寻色香。", 
            "只有今宵，更无明日，且缓飞觞。"
        ], 
        "title": "柳梢青 其一 惜花", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "遁斋居士。", 
            "今年今日，又添一岁。", 
            "鬓雪心灰，十分老懒，十分憔悴。", 
            "休言富贵长年，那个是、生涯活计。", 
            "茗饮一瓯，纹楸一局，沈烟一穗。"
        ], 
        "title": "柳梢青 其二 乙丑自寿", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "薄晚才晴。", 
            "相邀移席，待月中庭。", 
            "环坐斯须，屋山高处，忽吐微明。", 
            "云收雨止风停。", 
            "人世有、琼楼玉京。", 
            "一任星移，从教斗转，且缓飞觥。"
        ], 
        "title": "柳梢青 其三", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "合浦名邦。", 
            "风流太守，紫绶金章。", 
            "暂驻旌麾，来临祖席，一片潇湘。", 
            "且须缓举离觞。", 
            "细看取、眉间点黄。", 
            "未到还珠，已闻赐玺，归近清光。"
        ], 
        "title": "柳梢青 其四 送别陈廉州于一片潇湘", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "两令邀宾。", 
            "城南佳处，饯腊迎春。", 
            "步入梅林，纷然缟袂，间以红英。", 
            "遥岑寸碧增明。", 
            "更酬唱、无惭昔人。", 
            "一笑相欢，且斟佳醑，休羡莼羹。"
        ], 
        "title": "柳梢青 其五 两邑大夫鞭春之集，城南主人张澧州有词，次其韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "尊前主与宾，欠一还成九。", 
            "休唱木犀词，预饮黄花酒。", 
            "开怀今夕同，分手明朝又。", 
            "不管岁年催，且把馨香嗅。"
        ], 
        "title": "生查子 其一 八月二十四日桂隐观菊，次彭孚先韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "银烛映红衫，薄暮新梳洗。", 
            "一笑奉宾欢，未解东君意。", 
            "回廊月转初，忆趁良宵会。", 
            "喜事在明年，剧饮拼先醉。"
        ], 
        "title": "生查子 其二 谢德操席上次卢守韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "九十韶光，闲忙晴雨常相半。", 
            "赏春有愿。", 
            "乘兴宁论晚。", 
            "纵饮筠溪，日午花阴转。", 
            "杯行缓。", 
            "量悭嫌浅。", 
            "须索斟教满。"
        ], 
        "title": "点绛唇 其一 王园次施尉韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "小队郊坰，耄倪争看铜章吏。", 
            "来宣德意。", 
            "劝相遵彝制。", 
            "夜雨连明，百谷应滋遂。", 
            "真奇事。", 
            "开禧元二。", 
            "总是丰登岁。"
        ], 
        "title": "点绛唇 其二 祗林寺劝农", 
        "type": "词", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "丈夫志万里，耿耿抱长虑。", 
            "青云却倦飞，功业何由树。", 
            "庙堂有先达，体国心焦劳。", 
            "归来掩关卧，茅檐日色高。"
        ], 
        "title": "和宋文渊送仲明举西归三首 其一", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "马蹄厌长道，讵忍别帝京。", 
            "梦想子规啼，花落故园春。", 
            "山驿暗孤灯，江城歇滞雨。", 
            "悠悠秦蜀间，慨然念今古。"
        ], 
        "title": "和宋文渊送仲明举西归三首 其二", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "朔风吹别袂，草色冷萋萋。", 
            "凭高望佳人，天远浮云低。", 
            "恍然从之游，神魂坐飞越。", 
            "何当清夜语，分此半床月。"
        ], 
        "title": "和宋文渊送仲明举西归三首 其三", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "古人不复见，俗学尚穿凿。", 
            "时花亦可观，潢潦终易涸。", 
            "暮年识吾子，志与流辈各。", 
            "入道穷根源，高情转寥廓。", 
            "诗章富波澜，议论生锋锷。", 
            "胡为困穷途，计拙客古雒。", 
            "出门春草芳，西风渐摇落。", 
            "我时喜过从，妙语资发药。", 
            "人情变炎凉，白首忽难托。", 
            "怅望鹤鸣云，羁怀每作恶。", 
            "告别何依依，交游义不薄。", 
            "行矣觐亲闱，菽水端可乐。"
        ], 
        "title": "何耕道还邛南赠诗为别", 
        "type": "古风", 
        "yun": "药"
    }, 
    {
        "author": "郭印", 
        "era": "宋", 
        "subtype": null, 
        "text": [
            "痴痴行脚师，要觅南方禅。", 
            "不知未举足，罪过已弥天。", 
            "三千大千界，当处本湛然。", 
            "若作如是解，犹嫌堕一边。", 
            "子今腰包去，慎勿求真诠。", 
            "真诠不可得，往往成风颠。", 
            "芒鞋纵所之，江山发清妍。", 
            "得住且即住，饭了曲肱眠。"
        ], 
        "title": "送齐侍者南游", 
        "type": "古风", 
        "yun": "先"
    }, 
    {
        "author": "郭印", 
        "era": "宋", 
        "subtype": null, 
        "text": [
            "四民不相夺，事业勤且专。", 
            "所适既多歧，乃为异物迁。", 
            "初心转错乱，故步成跰𨇤。", 
            "一纵不可收，有如解缆船。", 
            "而况佛之徒，辞家童其颠。", 
            "耕杼两不知，萧条香火缘。", 
            "胡为反自弃，舍已芸人田。", 
            "笔墨残画永，词章夺春妍。", 
            "持此谒豪贵，往往求知怜。", 
            "大事殊未明，口张鼻撩天。", 
            "不见汤休辈，才名举世传。", 
            "形化心亦尔，抱病归黄泉。", 
            "汝质本浑金，未逢妙手镌。", 
            "好名一以误，沈溺在诗篇。", 
            "毫釐失千里，萍梗空十年。", 
            "吾言虽屡苦，掉首终弗然。", 
            "迩来心孔开，旧学都弃捐。", 
            "青山决栖隐，求师觅安禅。", 
            "闻之喜且疑，此志谅能坚。", 
            "行矣无所赠，短章当缗钱。"
        ], 
        "title": "赠明师", 
        "type": "古风", 
        "yun": "先"
    }, 
    {
        "author": "郭印", 
        "era": "宋", 
        "subtype": null, 
        "text": [
            "老嵩悟尘缘，洪炉一点雪。", 
            "飞行三界外，宴坐常兀兀。", 
            "有如出笼鸟，岂比缩颈鳖。", 
            "万象一诗本，章句真琐屑。", 
            "世人不识渠，小智互分别。", 
            "岂知日用处，默语无殊辙。", 
            "春雷未出地，草木含冻结。", 
            "大声歘然来，蛰龙起脩骨。", 
            "神功无定在，作止才一瞥。", 
            "以诗来议师，所见何纤末。", 
            "想当闻此言，挥麈笑且咄。", 
            "惜哉二三子，微沤更出没。", 
            "眼翳挥未扫，幻化何从灭。", 
            "月体元自空，三三认盈缺。", 
            "长篇陋摛锦，敏思迟击钵。", 
            "秪向语边寻，那解默时说。"
        ], 
        "title": "诸公以嵩师破戒作诗嘲咏因次韵解之", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "失身落宦网，十载溪山别。", 
            "麋鹿念故栖，举目但愁绝。", 
            "偶来招提游，幽亭坐深樾。", 
            "美人抗高论，亹亹非涉猎。", 
            "忽焉到佳处，目击了无说。", 
            "世患苦磨人，吾肱已三折。", 
            "从兹数访君，临流弄明月。"
        ], 
        "title": "和何耕道别字韵诗", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "游从无俗调，我辈钟此情。", 
            "高谈傲羲黄，岂复念功名。", 
            "嗟哉夸夺子，役役劳其生。", 
            "得失动中怀，宠辱多自惊。", 
            "形化心亦尔，阖棺竟无成。"
        ], 
        "title": "和渊明韵赠耕道", 
        "type": "古风", 
        "yun": "庚"
    }, 
    {
        "author": "郭印", 
        "era": "宋", 
        "subtype": null, 
        "text": [
            "邪师挟幻术，念念皆狂图。", 
            "化出一切象，形容乃甚都。", 
            "佛光亦幻成，非有与非无。", 
            "烟霞异明晦，寥廓元太虚。", 
            "离娄塞其目，象罔得玄珠。", 
            "脱能如是解，安用空睢旴。", 
            "宇定天光发，岂关七尺躯。", 
            "痴儿生谤语，往往堕眉须。", 
            "乃知西方圣，勇猛真丈夫。", 
            "圣人与人同，此道谁不如。", 
            "归来但宴坐，反照自有馀。"
        ], 
        "title": "和杨齐伯韵", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "士而志于道，谁云不自量。", 
            "山海虽崇深，行者尚梯航。", 
            "况复我固有，本根先混茫。", 
            "渺然一微尘，犹足铸虞唐。", 
            "随遇得真乐，何适非道场。", 
            "回首观世间，汩没诚可伤。", 
            "余岂不知耶，驽马恋豆糠。", 
            "春林听鸣鸟，秋壁闻啼螀。", 
            "是心如死灰，妄念不复猖。", 
            "持此欲求交，满目都伥伥。", 
            "迩来得吾人，宿愿欣已偿。", 
            "文字果超诣，圣门早升堂。", 
            "视彼俗学流，一一痴与狂。", 
            "所为杂霸下，未可语皇王。", 
            "与君期戮力，起废针其肓。", 
            "相将入山中，采薇以为粮。"
        ], 
        "title": "和樊直夫兼简允南", 
        "type": "古风", 
        "yun": "阳"
    }, 
    {
        "author": "郭印", 
        "era": "宋", 
        "subtype": null, 
        "text": [
            "少年读书时，人谓未可量。", 
            "及乎泛官海，慄慄乘危航。", 
            "帆开风不顺，四望何淼茫。", 
            "为郎首已白，安能笑冯唐。", 
            "缅观乾坤大，分明一战场。", 
            "何异两虎斗，大小终死伤。", 
            "所嗟在诛求，舐米不止糠。", 
            "穷氓愁叹声，深秋听蛩螀。", 
            "皇穹未悔祸，尚纵兵戈猖。", 
            "遂令四海人，冥行日伥伥。", 
            "得非宿世业，今生来共偿。", 
            "否极泰自至，君臣严陛堂。", 
            "肯为阮籍醉，忍效接舆狂。", 
            "似闻申甫生，天遣佐宣王。", 
            "一展活国手，疾危救在肓。", 
            "庶几富斯民，家家有馀粮。"
        ], 
        "title": "再用前韵", 
        "type": "古风", 
        "yun": "阳"
    }, 
    {
        "author": "郭印", 
        "era": "宋", 
        "subtype": null, 
        "text": [
            "壮岁悟修性，磨砻谢圭角。", 
            "堕身尘网中，意气翔寥廓。", 
            "动遭白眼观，罕识黄金诺。", 
            "圣贤皆吾心，所读真糟粕。", 
            "妙处谁与语，此道今萧索。", 
            "西施及嫫母，本身非美恶。", 
            "掩关学宴坐，浩气合冲漠。", 
            "身世鸿毛轻，利名蝉翼薄。", 
            "兀兀寡知音，头童齿将豁。", 
            "向未得良友，杯酒屡同酌。", 
            "见我辄倾倒，清音听明铎。", 
            "马队骧天骥，鸡群昂野鹤。", 
            "新诗续风骚，久矣无此作。", 
            "词锋敏而锐，百献敢一酢。", 
            "愿君偃戈矛，使我坚城郭。", 
            "中虚道自来，大信本不约。", 
            "养兹百鍊金，劫火难销铄。", 
            "心法两俱忘，无解亦无缚。", 
            "参乎一以贯，回也不改乐。", 
            "富贵何足云，侯门空赭垩。"
        ], 
        "title": "和于子仪观见赠二十韵", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "别君岁月多，万事皆非昔。", 
            "天昏惨暮云，愁绪繁堪织。", 
            "岂期成东邻，日造芝兰室。", 
            "吟哦戒骚奴，挥洒惊墨客。", 
            "犹嫌小伎耳，宴坐学欺魄。", 
            "人间倏流电，悟此真良策。", 
            "堂堂少林老，我岂得其骨。", 
            "君来叩两端，一笑非言默。", 
            "超然反其真，游子归故宅。", 
            "玄机傥未领，对面千山隔。", 
            "象罔亦何心，珠还赤水北。", 
            "圣贤勿云远，謦咳常在侧。"
        ], 
        "title": "少虚用前韵见贻仍答二首 其一", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "倦游思林泉，归梦空昔昔。", 
            "田无二顷良，何以充耕织。", 
            "古来贵公子，气焰熏王室。", 
            "家饶数百僮，门走三千客。", 
            "志满衅日生，坐使天夺魄。", 
            "我今安下僚，倖进无奇策。", 
            "空怀爱主心，但欠封侯骨。", 
            "跃金恐不祥，守道甘沈默。", 
            "岷山高峨峨，其下可卜宅。", 
            "地灵云物秀，似与尘凡隔。", 
            "诛茅存晚计，好在西岩北。", 
            "每逢风雨夜，念此空反侧。"
        ], 
        "title": "少虚用前韵见贻仍答二首 其二", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "日斜弄孤桐，妙趣寄无弦。", 
            "暮天四垂幕，溪山当华筵。", 
            "碧玉湛新醪，招集饮中仙。", 
            "云车夜未散，短烛蟠青烟。", 
            "合坐皆豪俊，风流踵前贤。", 
            "佳客吾岂敢，追陪幸自天。", 
            "人材未易得，终夜喜不眠。", 
            "殊特见骚雅，武库森戈鋋。", 
            "未能当笔阵，敢发一矢先。", 
            "来意何以报，惭无锦段鲜。"
        ], 
        "title": "当可有诗索和章次韵答之", 
        "type": "古风", 
        "yun": "先"
    }, 
    {
        "author": "郭印", 
        "era": "宋", 
        "subtype": null, 
        "text": [
            "中原杀气昏，鱼鸟巢穴改。", 
            "城池失金汤，郡邑更守宰。", 
            "鸾旗狩吴越，朔骑满淮海。", 
            "维蜀限山川，无人识鍪铠。", 
            "五年愧端居，万里思行在。", 
            "官曹敢尸素，职事甘烦猥。", 
            "傥得容栖迟，奚暇择爽垲。", 
            "陋巷饱箪瓢，邻墙挹兰茝。", 
            "新诗出清奇，高论吐雄迈。", 
            "谈谐不知倦，气充无是馁。", 
            "藉君风飘飖，祛我云叆叇。", 
            "相期树勋名，戮力熙帝载。"
        ], 
        "title": "次韵刘中远见贻之什", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "衰迟来作邑，劳苦剧万状。", 
            "朝朝趁衙参，敛版趋踉蹡。", 
            "病骥耳双垂，兰筋困衔鞅。", 
            "饥鹰长附人，六翮空韝上。", 
            "缅思陶彭泽，解绶一何壮。", 
            "归去事田园，林木施帏帐。", 
            "邻曲喜过从，时节争馈饷。", 
            "高山与流水，无日不寻访。", 
            "况逢桃李春，协气郊原盎。", 
            "或携古筇行，或放孤舟漾。", 
            "我欲追其踪，卜筑依清旷。", 
            "三径落松花，四墙围竹筤。", 
            "缚桥架斜川，凿户延层嶂。", 
            "长笛月下吹，逸响从风飏。", 
            "兴来携野老，烂醉倾村酿。", 
            "便足了一生，折腰宁肯强。", 
            "十年计未遂，口腹成魔障。", 
            "蹉跎镜中秋，白发不相放。", 
            "新交得山涛，磊落多识量。", 
            "志趣傥能同，斯文未沦丧。"
        ], 
        "title": "次韵宋南伯见贻之什", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "富贵等劳生，不如行乐耳。", 
            "遑遑观一世，荣辱随偾起。", 
            "幽寻苦无暇，佳处谁屈指。", 
            "春归呼我游，邂逅佳公子。", 
            "莫侯江南秀，幽香发蕙茝。", 
            "新诗更清激，㶁㶁寒流驶。", 
            "锦屏有蒲郎，冰壶清彻底。", 
            "便腹久空洞，了不见嗔喜。", 
            "岁晚得二友，追随当行李。", 
            "五湖三江宽，亦不遗洲沚。", 
            "偶来泛扁舟，朱墨推案几。", 
            "徜徉一水间，便欲寄残齿。", 
            "追观少年心，寂寞已灰死。", 
            "穷通岂无命，流坎听行止。", 
            "岷山行筑室，计决吾往矣。", 
            "斗酒相往还，素约自今始。"
        ], 
        "title": "次莫少虚韵", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "身亲扫除役，敝袍染尘泥。", 
            "青云一何高，天险不可跻。", 
            "西风吹秋来，草木含凄凄。", 
            "韝鹰屡飞掣，枥马空鸣嘶。", 
            "丈夫两鬓斑，籍未通金闺。", 
            "不如买田园，荷锸理蔬畦。", 
            "岁月无停轨，归计亦已稽。", 
            "年来稍闻道，所学忘筌蹄。"
        ], 
        "title": "次蒲大受检覆韵", 
        "type": "古风", 
        "yun": "齐"
    }, 
    {
        "author": "郭印", 
        "era": "宋", 
        "subtype": null, 
        "text": [
            "转食柅东州，安闲遂忘归。", 
            "兰斋寒灯话，忽作一年违。", 
            "江流鲤鱼远，但见鸿雁飞。", 
            "缄封一再启，字字蝇头微。", 
            "书词与诗意，髣髴聆音徽。", 
            "君如初生月，浮云翳其辉。", 
            "清光毕竟满，安用长嘘欷。", 
            "勉哉辨此心，正直神所依。"
        ], 
        "title": "次韵彦正兄见寄", 
        "type": "古风", 
        "yun": "微"
    }, 
    {
        "author": "郭印", 
        "era": "宋", 
        "subtype": null, 
        "text": [
            "壮岁已倦游，况今老大时。", 
            "素交久离索，劳思何可支。", 
            "夫子晚识面，迥非尘中姿。", 
            "高言风凛凛，直气山巍巍。", 
            "欲登公卿门，进退尚狐疑。", 
            "飘然至是邦，为言某在斯。", 
            "相见无别事，清谈白日移。", 
            "时时矜小技，挽我赋新诗。", 
            "自怜憔悴态，容德愧姜姬。", 
            "辱赠何以报，恨无琼琚辞。"
        ], 
        "title": "次何耕道韵", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "穷居罕人事，来往断交亲。", 
            "粗安鹪鹩居，靡求尺蠖伸。", 
            "坐看柴门外，日飞车马尘。", 
            "谁能学桔槔，俯仰更随人。", 
            "况今世道丧，风俗已浇淳。", 
            "为民非野鹿，作吏无古循。", 
            "太仓五斗粟，食之愧高旻。", 
            "故人善处我，儒官饱常珍。", 
            "风月即侪侣，诗书乃比邻。", 
            "隤然一室中，浩气横八垠。", 
            "刘郎晚相遇，放旷如逐臣。", 
            "素心日倾倒，吟啸乐天真。", 
            "秕糠嵇阮辈，自号葛天民。", 
            "马曹似是耳，宁畏官长嗔。", 
            "墨池子杨子，风流吾里仁。", 
            "偶来官一邦，眉端喜津津。", 
            "抵掌论进修，德业须竞辰。", 
            "有时相就饮，幕天地为茵。", 
            "冯君十年别，龙鹄迹久陈。", 
            "邂逅果山底，一见两脚踆。", 
            "初来梅萼吐，欲去柳眉颦。", 
            "平生知识多，斯人罕其伦。", 
            "我今亦西矣，筇竹访峨岷。", 
            "凭谁与之俱，足跣头不巾。", 
            "刘郎归既趣，杨子任方新。", 
            "从兹遂分手，三秋敌昏晨。", 
            "所期各精鍊，加餐戒五辛。", 
            "他时共相见，两颊桃花春。"
        ], 
        "title": "次杨拱辰韵兼简冯可当（原作冯可当，本卷有《当可有诗索和章次韵答之》，卷三有《冯当可以日暮碧云合佳人殊未来效建除体作诗招胜之且索同赋因用其韵》，均作冯当可，据改）刘韶美", 
        "type": "古风", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "是身如虚空，风马时独御。", 
            "青天手可扪，便欲飞腾去。"
        ], 
        "title": "御风桥", 
        "type": "绝句", 
        "yun": "御"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "修證彼何人，有国号众香。", 
            "此境了不殊，沉檀蔼飞扬。"
        ], 
        "title": "众香桥", 
        "type": "绝句", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "园林作佛事，施子不少吝。", 
            "携筇渡一溪，华藏愈无尽。"
        ], 
        "title": "无尽桥", 
        "type": "绝句", 
        "yun": null
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "竹底寒流驶，幽深客可招。", 
            "壶中无尽景，更渡一浮桥。"
        ], 
        "title": "浮翠桥二首 其一", 
        "type": "绝句", 
        "yun": "萧"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "竹间有寒流，四面浮苍翠。", 
            "何必驾层空，萧萧尽秋意。"
        ], 
        "title": "浮翠桥二首 其二", 
        "type": "绝句", 
        "yun": "寘"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "一间犹未达，惜哉千种仙。", 
            "我欲挟之进，俾见天中天。"
        ], 
        "title": "挟仙桥", 
        "type": "绝句", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "浮游世界海，无心舟自虚。", 
            "簸荡从滔天，不管风涛虞。"
        ], 
        "title": "虚舟二首 其一", 
        "type": "绝句", 
        "yun": null
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "野航一逍遥，湖海意自足。", 
            "翩翩犯斗牛，谁谓推平陆。"
        ], 
        "title": "虚舟二首 其二", 
        "type": "绝句", 
        "yun": null
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "茫茫三界中，何处不自在。", 
            "情存想未除，转侧成拘碍。"
        ], 
        "title": "大自在庵", 
        "type": "绝句", 
        "yun": "队"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "路经新雨滑，山带宿云昏。", 
            "草履吾家物，相将过别村。"
        ], 
        "title": "金仙道中徒步", 
        "type": "绝句", 
        "yun": "元"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "擢干洿池中，天姿本清净。", 
            "白白与红红，邂逅识真性。"
        ], 
        "title": "池莲", 
        "type": "绝句", 
        "yun": "敬"
    }, 
    {
        "author": "郭印", 
        "era": "宋", 
        "subtype": "五言绝句", 
        "text": [
            "幽人纫为佩，不为香与色。", 
            "秋菊暨江南，未可比君德。"
        ], 
        "title": "兰", 
        "type": "绝句", 
        "yun": "职"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "慇勤圯上一编书，汉四百年归卷舒。", 
            "晚节莫教闲辟谷，皇王事业岂难如。"
        ], 
        "title": "张都统怀古四首 其一", 
        "type": "绝句", 
        "yun": "鱼"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "控弦谁敢与争锋，细柳将军眼自空。", 
            "拊髀何须长叹息，分明颇牧在云中。"
        ], 
        "title": "张都统怀古四首 其二", 
        "type": "绝句", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "人言诸葛事功难，八阵堂堂指顾间。", 
            "认得君臣鱼有水，个中蛇势似常山。"
        ], 
        "title": "张都统怀古四首 其三", 
        "type": "绝句", 
        "yun": "删"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "世浊求清笑屈平，时清把钓诧严陵。", 
            "行藏有道君应解，独倚危楼高处层。"
        ], 
        "title": "张都统怀古四首 其四", 
        "type": "绝句", 
        "yun": "蒸"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "相逢不作少年看，老著衣冠各强颜。", 
            "明日龟陵分手后，音书又隔几重山。"
        ], 
        "title": "和冯当可", 
        "type": "绝句", 
        "yun": "删"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "复卦初爻寓意深，祗缘虚静见天心。", 
            "君生正遇黄钟律，宜把真阳却众阴。"
        ], 
        "title": "正纪诞辰辄成三绝句为寿所谓寿者非世俗之寿也盖期君道学坚固将与造物者游无终始者为友而已 其一", 
        "type": "绝句", 
        "yun": "侵"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "中冬蟾彩八分圆，可是人间诞谪仙。", 
            "怪得心光吞万象，镌镵造化付诗篇。"
        ], 
        "title": "正纪诞辰辄成三绝句为寿所谓寿者非世俗之寿也盖期君道学坚固将与造物者游无终始者为友而已 其二", 
        "type": "绝句", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "岁月推来逢子午，坎离交处互乾坤。", 
            "休将世法论脩短，超出阴阳道独尊。"
        ], 
        "title": "正纪诞辰辄成三绝句为寿所谓寿者非世俗之寿也盖期君道学坚固将与造物者游无终始者为友而已 其三", 
        "type": "绝句", 
        "yun": "元"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "绮陌家家不下帘，花光世界总成莲。", 
            "村歌社舞欢呼处，都道今年胜去年。"
        ], 
        "title": "夔州元宵和曾端伯韵四首 其一", 
        "type": "绝句", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "游子何须念故乡，酒酣聊发次公狂。", 
            "人生行乐真佳耳，休苦栖心名利场。"
        ], 
        "title": "夔州元宵和曾端伯韵四首 其二", 
        "type": "绝句", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "华灯下上照楼台，无数银花一夕开。", 
            "月色多情能助兴，游人去了却重回。"
        ], 
        "title": "夔州元宵和曾端伯韵四首 其三", 
        "type": "绝句", 
        "yun": "灰"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "斗转寅初月正中，昏灯达旦九衢通。", 
            "汉家祀事传来远，想见当时太一宫。"
        ], 
        "title": "夔州元宵和曾端伯韵四首 其四", 
        "type": "绝句", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "春风著物便超摇，已觉三阴次第消。", 
            "明日江梅吹尽雪，却看芳草似裙腰。"
        ], 
        "title": "次韵曾端伯早春即事五首 其一", 
        "type": "绝句", 
        "yun": "萧"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "士女梅花插满头，一川人日恣嬉游。", 
            "贤侯可是知民意，特地江干驻碧油。"
        ], 
        "title": "次韵曾端伯早春即事五首 其二", 
        "type": "绝句", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "一声幽鸟解呼春，物逐新年气象新。", 
            "坐阅群生空扰扰，身如槁木是何人。"
        ], 
        "title": "次韵曾端伯早春即事五首 其三", 
        "type": "绝句", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "九畹春回未放兰，先饶堤柳变衰残。", 
            "阴阳代谢寻常尔，正好随流著眼看。"
        ], 
        "title": "次韵曾端伯早春即事五首 其四", 
        "type": "绝句", 
        "yun": "寒"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "使君千骑出重城，对镜心闲似水清。", 
            "岂但邦人安善政，波间鸥鸟亦无惊。"
        ], 
        "title": "次韵曾端伯早春即事五首 其五", 
        "type": "绝句", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "瑞白春前已见三，向来膏雨物频沾。", 
            "山城二月寒犹峭，生怕东风巧揭帘。"
        ], 
        "title": "又次曾端伯春日韵四首 其一", 
        "type": "绝句", 
        "yun": "盐"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "谁言堤柳胜江梅，荣谢纷纷付酒杯。", 
            "春去春归何足问，阳乌东出又西颓。"
        ], 
        "title": "又次曾端伯春日韵四首 其二", 
        "type": "绝句", 
        "yun": "灰"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "韶光荡漾眼双明，问柳寻花步屧轻。", 
            "波暖浮鸥翻素影，风和幽鸟弄新声。"
        ], 
        "title": "又次曾端伯春日韵四首 其三", 
        "type": "绝句", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "先生胸次艳千春，鬓绿颜红未老身。", 
            "松柏岁寒终不改，谩随百草斗芳新。"
        ], 
        "title": "又次曾端伯春日韵四首 其四", 
        "type": "绝句", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "膏泽乘时要发生，云师可是太无情。", 
            "朝朝只解连空晦，好雨终悭造不成。"
        ], 
        "title": "春阴", 
        "type": "绝句", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "大旱如焚气不苏，云师谁遣上天衢。", 
            "人人准拟为霖甚，风动雷行雨却无。"
        ], 
        "title": "感旱二首 其一", 
        "type": "绝句", 
        "yun": "虞"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "黯黯漫空云四垂，飘风何事一时吹。", 
            "天公岂是无情者，人物焦乾总不知。"
        ], 
        "title": "感旱二首 其二", 
        "type": "绝句", 
        "yun": "支"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "秋杪阳光炽若焚，了无阴翳彻朝曛。", 
            "天公有意怜行役，乞与空中一片云。"
        ], 
        "title": "望雨", 
        "type": "绝句", 
        "yun": "文"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "一番骤雨洗骄阳，秋色先贻枕簟凉。", 
            "正作故山归梦好，觉来幽恨独何长。"
        ], 
        "title": "和厚卿雨凉午睡二首 其一", 
        "type": "绝句", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "疾风吹雨打窗时，客睡昏昏半下帷。", 
            "快意平生浑一榻，是中真乐几人知。"
        ], 
        "title": "和厚卿雨凉午睡二首 其二", 
        "type": "绝句", 
        "yun": "支"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "春光不觉老，兀坐掩深扉。", 
            "寇盗时闻说，山林未忍归。", 
            "心惊幽鸟语，眼眩杂花飞。", 
            "何日乾坤静，馀生得所依。"
        ], 
        "title": "感春", 
        "type": "律诗", 
        "yun": "微"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "春事关心曲，无人昼款扉。", 
            "莺犹求友啭，燕亦认巢归。", 
            "物色浓如酒，风光驶若飞。", 
            "幽斋谁与伴，窗外柳依依。"
        ], 
        "title": "又用前韵", 
        "type": "律诗", 
        "yun": "微"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "海内风尘涨，人间日月忙。", 
            "鬓霜催晚景，杯蚁负春光。", 
            "闻道花成锦，空怜鸟似簧。", 
            "眼前朱墨乱，无处话愁肠。"
        ], 
        "title": "次韵邵子文感春之什", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "三月韶华破，东君谁送归。", 
            "浮空新绿涨，舞砌乱红飞。", 
            "柳絮风初定，桃花水渐肥。", 
            "羲和无计挽，独立又斜晖。"
        ], 
        "title": "晚春", 
        "type": "律诗", 
        "yun": "微"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "燕坐群魔伏，君心自晏然。", 
            "神仙真可学，道术岂无缘。", 
            "健比凌云鹤，清同饮露蝉。", 
            "后天应不老，何必羡彭年。"
        ], 
        "title": "正纪用暮春韵见贻复和三章 其一", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "万形何苦役，两曜不曾停。", 
            "世事风中絮，人生水上萍。", 
            "久能忘蚁慕，聊自学熊经。", 
            "功满他年后，虬龙定驾青。"
        ], 
        "title": "正纪用暮春韵见贻复和三章 其二", 
        "type": "律诗", 
        "yun": "青"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "自得无为理，行藏异世人。", 
            "片云尘外侣，流水洞中宾。", 
            "思虑何劳遣，形神已觉亲。", 
            "超然阅众甫，陵谷几回新。"
        ], 
        "title": "正纪用暮春韵见贻复和三章 其三", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "风雨年年横，莺花处处残。", 
            "衰颜随节变，幽兴与春阑。", 
            "俗眼从渠白，孤衷祇自丹。", 
            "平生知任运，那复较暄寒。"
        ], 
        "title": "三月三十日前人有诗云共君今夜不须睡未到晓钟犹是春再和前韵二首 其一", 
        "type": "律诗", 
        "yun": "寒"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "三春浑索寞，百卉任摧残。", 
            "有感诗频赋，无欢酒易阑。", 
            "调和思玉烛，延驻仗金丹。", 
            "难系西飞日，吾心一寸寒。"
        ], 
        "title": "三月三十日前人有诗云共君今夜不须睡未到晓钟犹是春再和前韵二首 其二", 
        "type": "律诗", 
        "yun": "寒"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "路向林端出，云从屐齿生。", 
            "山风迎夕起，烟树接天平。", 
            "倚杖听僧语，窥檐待月明。", 
            "幽禽知客意，时送两三声。"
        ], 
        "title": "五月十二日晚登平云亭得平字齐字 其一", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "磴道穿乔木，危亭喜杖藜。", 
            "郊原春树暗，井邑暮烟低。", 
            "日没牛羊下，山空鸟雀啼。", 
            "超然尘世外，身与白云齐。"
        ], 
        "title": "五月十二日晚登平云亭得平字齐字 其二", 
        "type": "律诗", 
        "yun": "齐"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "开拓无多地，栽培只数竿。", 
            "云分千亩润，风送一窗寒。", 
            "坐上清阴罩，墙边野色团。", 
            "课奴勤灌溉，日日报平安。"
        ], 
        "title": "五月十三日种竹偶成二首 其一", 
        "type": "律诗", 
        "yun": "寒"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "园夫扶出径，元是醉为媒。", 
            "密叶疏疏理，纤根细细栽。", 
            "捲帘斜日避，倚杖好风来。", 
            "佳客如相顾，还能伴酒杯。"
        ], 
        "title": "五月十三日种竹偶成二首 其二", 
        "type": "律诗", 
        "yun": "灰"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "行道遭三伏，流年当百殃。", 
            "舌乾元少味，体倦不安床。", 
            "逃暑少宽舍，沃焦无冷浆。", 
            "时依乔木下，俄顷得微凉。"
        ], 
        "title": "林下避暑", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "落日暑犹剧，虚亭风不来。", 
            "半身流汗雨，两耳聒蚊雷。", 
            "扇手何曾歇，浆瓯未放回。", 
            "畴能呼屏翳，一霎荡炎埃。"
        ], 
        "title": "热", 
        "type": "律诗", 
        "yun": "灰"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "三伏元无暑，连旬雨复阴。", 
            "朝朝闲旧扇，夜夜拥重衾。", 
            "日晦浮云翳，天愁沴气侵。", 
            "烽烟犹未息，一念一伤心。"
        ], 
        "title": "三伏不热", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "霁色千山晓，秋声一叶风。", 
            "田原矜雨足，粳芋报年丰。", 
            "甲胄三军解，车书万里同。", 
            "黎元如永息，和义有深功。"
        ], 
        "title": "立秋日出郊有感", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "爽气依辰至，乾坤不可收。", 
            "林柯初脱叶，寒雁已宾秋。", 
            "老逼羞看镜，愁多怯上楼。", 
            "只忧戎马健，何日陨旄头。"
        ], 
        "title": "初秋", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "露坐仍盘斝，澄澄夜色清。", 
            "酒如君子厚，月似故人明。", 
            "短舞天然态，长歌格外声。", 
            "欢情殊未极，楼鼓发深更。"
        ], 
        "title": "七月十三日对月小集", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "别袂无多日，愁肠已屡回。", 
            "未便新舍稳，先喜故人来。", 
            "忧国空千虑，忘怀但一杯。", 
            "相看情意好，归辔不须催。"
        ], 
        "title": "七月二十八日蒲大受仲明举偶来会宿三首 其一", 
        "type": "律诗", 
        "yun": "灰"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "少城能款曲，敝馆辱留连。", 
            "未搅秋风思，还同夜雨眠。", 
            "烟尘惊绝塞，草木验流年。", 
            "斗酒君须醉，新诗看百篇。"
        ], 
        "title": "七月二十八日蒲大受仲明举偶来会宿三首 其二", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "秋风今夕好，一笑偶然同。", 
            "时事艰难际，交情会合中。", 
            "青云浑作梦，白发也应公。", 
            "拟卜栖山计，应为邻舍翁。"
        ], 
        "title": "七月二十八日蒲大受仲明举偶来会宿三首 其三", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "秋色平分日，开筵命月轮。", 
            "云容休妒客，天意解随人。", 
            "平地铺寒水，遥空绝点尘。", 
            "素娥来入座，端不负良辰。"
        ], 
        "title": "中秋日赴史漕赏月二首 其一", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "此夕非常夕，金波涌碧岑。", 
            "一轮初散彩，八表尽倾心。", 
            "永夜真同昼，浮云不蔽阴。", 
            "主人澄静性，万古亦常今。"
        ], 
        "title": "中秋日赴史漕赏月二首 其二", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "路出青山近，招提更可人。", 
            "清心钟磬响，远迹簿书尘。", 
            "晚日池亭迥，秋风杖屦亲。", 
            "频来一尊酒，不畏老僧嗔。"
        ], 
        "title": "中秋日与诸公同游宝莲院分韵得尘字（一作冯时行诗）", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "隐映孤亭小，回环万竹幽。", 
            "水声喧暗谷，月影淡高秋。", 
            "物与黄昏静，人随白日流。", 
            "一椽堪送老，何必仲宣楼。"
        ], 
        "title": "八月十六日观月段氏亭次王师老韵", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "信马幽寻惯，重阳未及家。", 
            "清游贪翠巘，素约负黄花。", 
            "纵目心先折，经秋鬓欲华。", 
            "因循时节过，底处觅流霞。"
        ], 
        "title": "山中九日", 
        "type": "律诗", 
        "yun": "麻"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "萍梗何时定，愁怀与夜长。", 
            "新秋犹逆旅，故国似他乡。", 
            "老马频嘶草，寒蛩空殷床。", 
            "思归不成梦，展转及晨光。"
        ], 
        "title": "秋夜", 
        "type": "律诗", 
        "yun": "阳"
    }, 
    {
        "author": "郭从周", 
        "era": "宋", 
        "subtype": "七言绝句", 
        "text": [
            "三字从来月正圆，一麾从此出秦关。", 
            "钱塘春色浓如酒，贪醉花间卧不还。"
        ], 
        "title": "赠何中立", 
        "type": "绝句", 
        "yun": "删"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "大千沙界一浮沤，成坏元知不自由。", 
            "寓迹个中谁耐久，问君底事不归休。", 
            "春陂欲雨黄鸦闹，晚渡无人白犊浮。", 
            "七十之年何啻足，戏凭药物小迟留。"
        ], 
        "title": "晚步门外散怀二首 其一", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "万化纷纷本一机，不为腐骨欲安归。", 
            "彭殇共尽孰修短，尧桀两忘无是非。", 
            "濡首极知当痛饮，剪翎那复许群飞。", 
            "江郊未解春寒恶，高柳吹花又满衣。"
        ], 
        "title": "晚步门外散怀二首 其二", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "衰鬓萧然满镜霜，一庵归老镜湖傍。", 
            "有怀每恨交朋远，无食方知日月长。", 
            "落笔未妨诗衮衮，闭门犹喜气扬扬。", 
            "晚来袖手蒲团稳，笑唤儿童代夜香。"
        ], 
        "title": "饥坐戏咏", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "一事元无可得忙，悠然半醉倚胡床。", 
            "牡丹枝上青春老，燕子声中白日长。", 
            "身世已如风六鹢，文章仍似闰黄杨。", 
            "太平有象无人识，南陌东阡捣麨香。"
        ], 
        "title": "春晚村居", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老便寂寂厌纷纷，借得禅房卧看云。", 
            "夜宴怕逢觥录事，秋山佣伴猎将军。", 
            "馀年敢望十寒暑，夙习正须三沐熏。", 
            "斜日满窗谁唤起，数声啼鸟隔溪闻。"
        ], 
        "title": "西窗睡起", 
        "type": "律诗", 
        "yun": "文"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "此老胸中万顷宽，小园幽径日追欢。", 
            "宁教酒欠寻常债，耻就人求本分官。", 
            "高柳阴浓烟欲暝，丛花红湿露初漙。", 
            "要知泽国年光晚，已过清明尚浅寒。"
        ], 
        "title": "园中小饮", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "船掠湖堤不入城，葛巾羽扇试春行。", 
            "女墙迤逦横轻霭，佛阁峥嵘倚晚晴。", 
            "树冒藤花堆故绣，风吹莺语送新声。", 
            "细思造物何由报，遣作闲人过此生。"
        ], 
        "title": "舟中夕望", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "桃李逢春次第开，坐看零落付苍苔。", 
            "压车麦穗黄云重，食叶蚕声白雨来。", 
            "镜里顿惊年事速，天边谁挽斗杓回。", 
            "可怜团扇尘侵损，又见生绡月样裁。"
        ], 
        "title": "四月一日作", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "新换单衣细葛轻，翛然随处得闲行。", 
            "绿阴浦口维舟处，霁日场中打麦声。", 
            "醉叟卧途知酒贱，耕农满野喜时平。", 
            "老来无复雕龙思，遇兴新诗取次成。"
        ], 
        "title": "舟行过梅市", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "西窗偏受夕阳明，好事能来慰此情。", 
            "看画客无寒具手，论书僧有折钗评。", 
            "姜宜山茗留闲啜，豉下湖莼喜共烹。", 
            "酒䏑朱门非我事，诸君小住听松声。"
        ], 
        "title": "西窗", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "黄沙白雾昼常昏，嗣岁丰凶讵易论。", 
            "寂寂不闻秧鼓动，哑哑实厌水车翻。", 
            "粟囷久尽无遗粒，泪席尝沾有旧痕。", 
            "闻道忧民又传诏，苍生何以报君恩。"
        ], 
        "title": "闵雨二首 其一", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "赤日黄尘江上村，徵租惟有吏过门。", 
            "微风敢喜北窗卧，大旱恐非东海冤。", 
            "千载傅岩疑可致，一篇洪范向谁论。", 
            "青蔬半亩垂生死，且唤邻翁共灌园。"
        ], 
        "title": "闵雨二首 其二", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "楚巫奔走畏天悭，变化宁知转盼间。", 
            "初夜电光摇北斗，平明云气冒南山。", 
            "坐令沃野新秧遍，已觉丰年旧观还。", 
            "白首老农愁破处，梦回高枕听潺潺。"
        ], 
        "title": "喜雨", 
        "type": "律诗", 
        "yun": "删"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "霏霏乱点暗朝光，蔌蔌奇声度野塘。", 
            "一浦未输新涨绿，四郊聊压旱尘黄。", 
            "风生团扇清无暑，衣覆熏笼润有香。", 
            "竹屋茆檐得奇趣，不须殿阁咏微凉。"
        ], 
        "title": "四月晦日小雨", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "萧萧菰蒲如荻林，五月已觉秋意深。", 
            "烟波灭没有渔艇，浦溆飞鸣多水禽。", 
            "稽山出云极奇变，陆子岸帻方微吟。", 
            "一声菱唱起何许，洗尽万里功名心。"
        ], 
        "title": "泛舟过吉泽", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "高庙衣冠月出游，中原父老泪交流。", 
            "诸公谁效回天力，散吏空怀恤纬忧。", 
            "雨细渔庵晨举网，月明耕陇夜驱牛。", 
            "神州克复知何日，北望飞蓬万里秋。"
        ], 
        "title": "书叹", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "城郭迎龙鼓吹喧，甘膏三夕慰黎元。", 
            "草荒常日经行路，水到前村旧涨痕。", 
            "黄犊尽耕稀旷土，绿苗无际接旁村。", 
            "家家足食山无盗，安枕何劳夜闭门。"
        ], 
        "title": "五月得雨稻苗尽立", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "莫笑耽书不计年，寒儒业定几生前。", 
            "读经今日韦编绝，作赋当时铁砚穿。", 
            "公路晚悲身至此，令威归叹冢累然。", 
            "三更听雨蓬窗底，又作鳏鱼夜不眠。"
        ], 
        "title": "五月十一日夜坐达旦", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "谁画阳关赠别诗，断肠如在渭桥时。", 
            "荒城孤驿梦千里，远水斜阳天四垂。", 
            "青史功名常蹭蹬，白头襟抱足乖离。", 
            "山河未复胡尘暗，一寸孤愁只自知。"
        ], 
        "title": "题阳关图", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "城中五月汗沾衣，吾爱吾庐喜气微。", 
            "珍簟含风来远饷，轻罗叠雪出鸣机。", 
            "艾人当户佳时过，筒黍堆盘旧俗非。", 
            "漫欲题诗还懒去，老来百事与心违。"
        ], 
        "title": "新暑书事", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "燕子生雏梅子黄，断云残雨过林塘。", 
            "孤舟正作笭箵梦，九陌难随褦襶忙。", 
            "团扇兴来闲弄笔，寒泉漱罢独焚香。", 
            "太平处处熏风好，不独宫中爱日长。"
        ], 
        "title": "夏日", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "少城骏马逐春风，二十年间万事空。", 
            "清梦都忘双鬓改，绣筵还喜一尊同。", 
            "乌巾掩冉簪花重，羯鼓敲铿列炬红。", 
            "安得此欢真入眼，碧油幢拥主人翁。"
        ], 
        "title": "六月二十六日夜梦赴季长招饮", 
        "type": "律诗", 
        "yun": "东"
    }, 
    {
        "author": "郭从义", 
        "era": "宋", 
        "subtype": "七言律诗", 
        "text": [
            "云水僧来说我师，换鹅书札转高奇。", 
            "挥毫传下千年字，贞石曾留几处碑。", 
            "混俗市廛人莫测，和光踪迹鹤应知。", 
            "莲花结社须容我，不似陶潜爱湿卮。"
        ], 
        "title": "赠梦英大师", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "贾谊几世孙，闲邪诚所存。", 
            "一登御史府，直气壮中原。", 
            "五载三去国，出论皆腾喧。", 
            "浩养固无害，宣城况名藩。", 
            "下车究积弊，摘节仍除根。", 
            "乃迁孔子学，方庭树兰荪。", 
            "讲解得董生，思单先生恩。", 
            "轩轩慕高第，各各不窥园。", 
            "修桥济行迈，掩骼招旅魂。", 
            "萧萧囹圄空，清风时扫门。", 
            "寻山出近郭，玉船红浪翻。", 
            "谁为坐上客，能酬谢公言。", 
            "自愧翅翎短，谬参鸿与鹓。", 
            "不有瓦砾贱，那知圭璧尊。", 
            "矧曰半面雅，岁久情愈敦。", 
            "三章宠新作，词源何骏奔。", 
            "几欲效长吉，微吟谢高轩。", 
            "霜威信凛冽，即之自温温。", 
            "又如太古镜，磨开苍藓昏。", 
            "肝胆悉照彻，魑魅安敢论。", 
            "行闻紫泥诏，沙路驰归辕。", 
            "岂容隐岩子，留连爱石盆。", 
            "看君杨天翼，北溟终化鹍。", 
            "而我随白鸟，丹湖往孤鶱。"
        ], 
        "title": "留别宣守贾侍御用李白赠赵悦韵", 
        "type": "古风", 
        "yun": "元"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "迁客昔登览，愁烟颓四隅。", 
            "身趋夜郎道，恋咸阳阳都。", 
            "此景古来好，此人今则无。", 
            "空馀秋夜月，素影湛平湖。", 
            "便欲凌风去，酣歌与君俱。"
        ], 
        "title": "追和李白郎官湖寄汉阳太守刘宜父", 
        "type": "古风", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "唐时升老亭，剪棘今重开。", 
            "南瞻峨嵋阙，北峙凌敲台。", 
            "新公将家子，为僧亦多才。", 
            "譬彼独鹤唳，安用群鸡猜。", 
            "或弹玉轸琴，倾耳濯纤埃。", 
            "清风不知处，冷冽时时来。", 
            "吹云云窈窕，吹月月徘徊。", 
            "幽人许共赏，渴心咀珍梅。", 
            "了然得真味，尘魔屡崩摧。", 
            "令妷人豪杰，书名骇奔雷。", 
            "禅谈屡终夕，茗酌无馀杯。", 
            "还歌太白篇，事往良可哀。", 
            "古今傥同辙，浩气不寒灰。"
        ], 
        "title": "题化城寺新公清风亭用李白元韵", 
        "type": "古风", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "颍川贤大夫，虚怀蕴虹霓。", 
            "虽分铜虎符，合在帝苑栖。", 
            "邀我登黄山，攀云绝长梯。", 
            "霜林正摇落，寒鸟鸣惨悽。", 
            "金牛饮空渚，天镜开峨嵋。", 
            "尘埋宋武妓，藓剥开元碑。", 
            "谪仙送客处，魂断白日低。", 
            "松梢想独鹤，轩昂避群鸡。", 
            "还思北溟钓，赤脚蹋鲲鲵。", 
            "时穷壮士耻，思远骚人悲。", 
            "且举一杯酒，肯分云与泥。", 
            "坐有北归客，张帆震雷鼙。", 
            "往献白玉璞，不怜红粉啼。", 
            "荐章已交达，高名动朝闺。", 
            "君相必见收，烟霄速横飞。", 
            "杯停可以起，看君开羽仪。"
        ], 
        "title": "太守陈侯见要登黄山送马东玉遂用李白登黄山送族弟济赴华阴韵呈陈侯并送东玉", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "客从青阳归，为我谈九华。", 
            "雪潭昨夜宿，衣上有残霞。", 
            "鸣溜隔深木，白鹇栖翠崖。", 
            "南游岂是远，乘兴必携家。"
        ], 
        "title": "盛仲举秀才归自九华极谈胜赏亟取李白九华联句原韵作二首志之 其一", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "昔号九仙子，今名九莲华。", 
            "差差浮碧海，叶叶散晴霞。", 
            "积霭迷金寺，飞流溅雪崖。", 
            "开帘陪岸帻，须觅夏侯家。"
        ], 
        "title": "盛仲举秀才归自九华极谈胜赏亟取李白九华联句原韵作二首志之 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "扁舟溯南江，群山渐秀发。", 
            "遥瞻九华峰，点点出天末。", 
            "迤逦见雄奇，平地犀尖拔。", 
            "夕阳凝紫烟，仙簪聚鸦发。", 
            "又疑碧莲花，倒插黄金阙。", 
            "想像终未工，灵襟谩超越。", 
            "矧彼山中人，了与尘事绝。", 
            "采秀既忘年，道授飞仙说。", 
            "世间名任高，物外缘皆灭。", 
            "百忧眷薄禄，我辈志已屑。", 
            "趋荣羞捷途，就卑老刚节。", 
            "雅知名山乐，勇往胡未决。", 
            "此兴待君论，青衫可偕裂。"
        ], 
        "title": "望九华山寄夏公酉", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "君颜削寒冰，君心抱坚玉。", 
            "自甘正谏黜，不受公议辱。", 
            "请言会面初，遭艰守穷屋。", 
            "屋临修水阳，蓬门入深竹。", 
            "伯季止三人，群书聚头读。", 
            "野夫学孟郊，苦吟中夜哭。", 
            "公达学伊尹，经济饱胸腹。", 
            "君乃学扬雄，草玄明倚伏。", 
            "遂兼孔氏易，极变悟神速。", 
            "亭亭出林材，濯春千丈绿。", 
            "我愿从之游，旦暮同饮餗。", 
            "忠规日有益，文彩观郁郁。", 
            "不肖俄遭谗，逃形入空谷。", 
            "诸君释服起，为贫苟微禄。", 
            "君来宣城幕，众谓得杜牧。", 
            "我适游昭亭，林中骑白鹿。", 
            "时趋资深堂，遇君亦休沐。", 
            "饮酣河汉低，谈高鬼神肃。", 
            "出处二三年，于焉失羁束。", 
            "一别几何时，离群念幽独。", 
            "野夫今郎官，佐郡驰朱毂。", 
            "公达遽不幸，高名收鬼录。", 
            "君昔居谏省，上方容启沃。", 
            "忽分江夏符，善教苏弊俗。", 
            "众饥发仓赈，卖丁与金赎。", 
            "载歌奇章公，间运始来复。", 
            "顾我最飘零，尘网自投足。", 
            "遐趋僻小郡，势若羝羊触。", 
            "道出贤侯藩，菁莪闻乐育。", 
            "况当黄鹤楼，晴江春扑扑。", 
            "美人卷红绡，笛奏梅花曲。", 
            "龙行水底吟，云在山头宿。", 
            "酩酊安敢辞，念此龄运促。", 
            "君名方显显，我困已碌碌。", 
            "一为涸辙鱼，一作秋空鹄。", 
            "愁来如江河，篑障不可筑。", 
            "聊书感怀篇，泪下遂盈掬。"
        ], 
        "title": "感怀赠鄂守李公择", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "巨舟发长溪，箫鼓奏云汉。", 
            "史君领宾从，险绝穷壮观。", 
            "逶迤转沧洲，稍泊大江岸。", 
            "前登千丈峰，万里瞰瀰漫。", 
            "峨嵋耸双碧，斩斩天堑断。", 
            "谁驱六龙辔，事逐孤烟散。", 
            "如闻限南北，谬彼曹公叹。", 
            "宁知真人兴，遐徼服辉焕。", 
            "僭王苟馀息，窘束若鼠窜。", 
            "虹蜺渡戈甲，雷雨洗屯难。", 
            "石根有遗迹，俯首想神算。", 
            "承平逾百年，针砭决痈𤴯。", 
            "幸兹国老贤，州事无留断。", 
            "披榛构危亭，突兀出天半。", 
            "乐成须吾曹，啸咏争璀璨。", 
            "天空纤霭没，川动日华乱。", 
            "群鸥或飞舞，缟练遗片段。", 
            "归艎鲸鬣摆，渔火星点灿。", 
            "灵犀安用燬，神理幽可赞。", 
            "翻思袁谢辈，道贵一以贯。", 
            "遇古名空传，逢今岁非晏。", 
            "我公神采莹，皎皎白玉瓘。", 
            "言词珠内掷，肝肾锦绣烂。", 
            "平生存至诚，许与比象彖。", 
            "况当仙府间，长谣愈华奂。", 
            "原原无根涯，天马脱羁绊。", 
            "顾予亦何人，勇和不知偄。", 
            "譬彼禽之雏，敛翼自投弹。", 
            "饮阑记名姓，会稽妙挥翰。", 
            "滑磨青瑶碑，八法素常按。", 
            "点画犹生成，霜池聚鸿雁。", 
            "千载期弗讹，鉴赏永传玩。", 
            "盛事难再并，月上归兴逭。"
        ], 
        "title": "采石峨嵋亭登览赠翰林张唐公", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "忆昔始相遇，谏院吴侯家。", 
            "君颜清且少，皓雪敷琼花。", 
            "把酒听高谈，正气横镆铘。", 
            "倏别二十载，各在天一涯。", 
            "君去登朝闺，我方浮海槎。", 
            "进退自殊辙，音尘空雁驾。", 
            "朅来淮上守，政声被幽遐。", 
            "填德在风俗，馀春散禾麻。", 
            "斤斤梁栋材，葱苍蛰龙蛇。", 
            "匠石未回首，电雹无倾斜。", 
            "而我造宾榻，逢鬓吹尘沙。", 
            "欢言问往事，念此岁月赊。", 
            "开馆使休息，投文误矜誇。", 
            "伯乐虽一顾，惭非真渥洼。", 
            "功名业已晚，世路今仍差。", 
            "独既醒不容，混迹良可嗟。", 
            "清江秀山水，白酒浮月华。", 
            "深犁熟粳稻，浅钓多鱼虾。", 
            "长为避俗翁，不落猛虎牙。", 
            "愿言虽未谐，行矣君及瓜。"
        ], 
        "title": "赠泗守宋子坚", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "明公有盛名，十年怀慕向。", 
            "昨闻守桂林，清风扫蛮瘴。", 
            "否来偶迁谪，暂泊宛溪上。", 
            "斯事公议存，君命讵惆怅。", 
            "坐扃顾申卯，自忘曾帅将。", 
            "徯馀领儿孙，时时入重嶂。", 
            "遇胜寄幽怀，览古兴绝唱。", 
            "况逢谪御史，文章号宗匠。", 
            "赓酬戛金玉，侧耳听响亮。", 
            "神交付逍遥，外物随得丧。", 
            "汉庭忧乏才，贾谊岂终放。", 
            "未即登金鉴，行须复牙帐。", 
            "矧公饱经术，义足明霸王。", 
            "推忠结圣主，大业继贤相。", 
            "霈成三日霖，一慰天下望。", 
            "微生实幸会，漫刺诣高闶。", 
            "尘埃蒙弊裘，何以异罔象。", 
            "屏诎诚所宜，奖与若为当。", 
            "逢知信有时，报德亦非妄。", 
            "且陪昭亭游，昭亭春盎盎。"
        ], 
        "title": "赠元龙图子发（时左官宣城）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "秋浦明似镜，九华碧参天。", 
            "秀色动南斗，乃生名世贤。", 
            "卓越夏夫子，其才文武全。", 
            "一览无复遗，万卷能口传。", 
            "奏书黄金阙，坐可安二边。", 
            "功名初自许，世路多回邅。", 
            "亭亭出林干，暴为狂风缠。", 
            "乘槎往沧海，怒涛观大川。", 
            "还闻上南岳，阔步从飞仙。", 
            "解衣祝融峰，濯足天池渊。", 
            "下视白日没，九州渺苍烟。", 
            "倾罍吊屈贾，汝道吾未然。", 
            "胡为夺浩气，惨淡趋重泉。", 
            "冥心想太古，妙理追淳源。", 
            "白云起归兴，却泛千丈船。", 
            "少泊姑溪头，春林听杜鹃。", 
            "谢李迹已往，高风在遗编。", 
            "浮魂试一招，相望谁后先。", 
            "伊余亦何人，谬拍洪崖肩。", 
            "放身逍遥乡，致主知何缘。", 
            "斯时方泰熙，薰风播朱弦。", 
            "奇才森大庭，拔茅茹相连。", 
            "岂闻卞氏璧，指以微瑕捐。", 
            "愿取魋仓徒，投北首可悬。", 
            "叹息比不足，浩歌成此篇。"
        ], 
        "title": "赠夏公酉寺丞", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "二子跨黄犊，寻春造龙眠。", 
            "身披五云装，翠发散垂肩。", 
            "群儿漫相逐，不识南昌仙。", 
            "我往一长揖，问我聊停鞭。", 
            "深林藉草坐，对酌临潺湲。", 
            "琅琅听险语，了了出爱缠。", 
            "月殿折芳桂，高名金榜悬。", 
            "掉头不回顾，息迹棦淳源。", 
            "穷幽采紫芝，长啸呼青猿。", 
            "使我慕高节，神魄方森然。", 
            "言归恨不早，白雪羞盈颠。", 
            "于时业无补，碌碌随冗员。", 
            "交趾近反逆，蚁聚浮战船。", 
            "邕廉皆失守，圣主忧南边。", 
            "上将命逵卨，睿算天所传。", 
            "虎罴十万众，干戈与云连。", 
            "倾海洗枭巢，拓境除狼烟。", 
            "怅怀炎瘴地，何日闻凯旋。", 
            "北虏恃骄黠，分疆亦逾年。", 
            "庙谟非不深，遣使皆俊贤。", 
            "此事竟未果，艰虞甚防川。", 
            "安得傅介子，万里威名宣。", 
            "不然随隐沦，渔钓求深渊。", 
            "出处两龉龃，悲歌写哀弦。", 
            "二子顾我笑，汝心殊未坚。", 
            "浩气本完洁，胡为自镵镌。", 
            "请驾逍遥车，共游方广田。", 
            "饥餐种成玉，渴饮华池泉。", 
            "我命永不灭，是身犹蜕蝉。", 
            "世纷速辞谢，来续清净缘。"
        ], 
        "title": "赠二李居士（伯时、德素）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "乐老出三峡，骑驴访名山。", 
            "一见五老峰，笑傲遂忘还。", 
            "萧萧太古松，徙倚青崖间。", 
            "泉石托生计，云霞会追攀。", 
            "我宁求世人，世人非我闲。", 
            "鍊气得真惠，神针起疵瘝。", 
            "何时驾皓鹤，定应出尘寰。", 
            "王母如问仆，为谢今钝顽。"
        ], 
        "title": "赠乐岳山人", 
        "type": "古风", 
        "yun": "删"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "开帆出长淮，泊舟近禅刹。", 
            "仰瞻窣云塔，俯压神物穴。", 
            "衍语如悬河，事从古先说。", 
            "欣闻佛力圣，降魔未尝杀。", 
            "尔来居几年，戒履皎霜雪。", 
            "领徒三百人，昼饭天厨说。", 
            "重重殿阁阴，清爽无六月。", 
            "固知出世缘，了与俗士别。", 
            "此生犹孤蓬，惊风畏飘瞥。", 
            "长林宿鸟尽，而我归路绝。", 
            "出处既不同，净社无由结。", 
            "三叹复何言，疏钟云外灭。"
        ], 
        "title": "赠辨才宗衍大师", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "禅师古豪英，识之恨已晚。", 
            "浩气虽自充，灵标固天产。", 
            "琼枝玉府秀，春波镜湖满。", 
            "妙趣玄中玄，高谈简复简。", 
            "痊予万古病，金刀刮昏眼。", 
            "朗如秋月明，不害浮云生。", 
            "始知金仙教，六幽同一情。", 
            "一情亦何有，纷纷逐妍丑。", 
            "遂令世上人，浮沉嗟白首。", 
            "我愿卿相知，荐师为国师。", 
            "一言了万化，尧舜诚无为。", 
            "逢时扬至道，旷劫开群迷。", 
            "儒佛实皆圣，胡为相是非。", 
            "本亡末愈弱，行伪言空持。", 
            "呜呼可奈何，师也予同归。"
        ], 
        "title": "赠圆通讷禅师", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "十年不变旧，交深情愈淡。", 
            "世乐贻真羞，去若出阱陷。", 
            "故林泉石新，悠然在虚鉴。", 
            "寂寂夜香沉，无心答钟梵。"
        ], 
        "title": "赠端禅师", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "平生厌羁束，乐为名山游。", 
            "五峰数千仞，拔地凌斗牛。", 
            "山光落涧影，倒挂天河流。", 
            "灵草雾露香，老木阴翳稠。", 
            "鸟鸣春盎盎，虎啸风飗飗。", 
            "耳目两以醒，虚襟清气浮。", 
            "况有希世交，居焉治林丘。", 
            "玄谈倾醍醐，荡涤方寸愁。", 
            "出没死生际，日用诚吾由。", 
            "应嗟世俗士，俯首窥王侯。", 
            "百年聊汩汩，外物终何求。", 
            "我将脱冠带，筑室东岩陬。", 
            "长年丐香饭，师也能容不。"
        ], 
        "title": "赠隐静禅师", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "名山多隐者，五峰遇僧安。", 
            "屹然高世姿，眉目冰雪寒。", 
            "极谈了无迹，卷舌回惊湍。", 
            "令我愧道心，龌龊滞小官。", 
            "不能与斯人，物外振羽翰。", 
            "惜为山下别，落月在林端。"
        ], 
        "title": "赠利安禅伯", 
        "type": "古风", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "高飞不上云，不如栖白蘋。", 
            "屈身五斗粟，何似种松筠。", 
            "闻君将挂冠，筑室苕溪滨。", 
            "况有朱少翁，达论可相亲。", 
            "攲枕待落月，寻花送馀春。", 
            "市喧不入耳，休羡桃源人。", 
            "我亦促归计，行当趋后尘。"
        ], 
        "title": "寄常执中长官弃官归霅上", 
        "type": "古风", 
        "yun": "真"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "霅溪皎寒玉，霅山卧苍龙。", 
            "我方穷眺览，忽与旌阳逢。", 
            "教告非俗语，泠泠启昏蒙。", 
            "我旧骑蹇驴，君去跨冥鸿。", 
            "一别十五载，旷怀渴清风。", 
            "今闻佩县印，高凤潜衰蓬。", 
            "谁信五彩烂，卑栖能自容。", 
            "终当振羽翮，万里沧溟东。"
        ], 
        "title": "寄清流许令（升卿）", 
        "type": "古风", 
        "yun": null
    }, 
    {
        "author": "郭仁", 
        "era": "宋", 
        "subtype": "五言绝句", 
        "text": [
            "移家杨柳湾，小筑田家坞。", 
            "一宵春雨晴，满地菜花吐。"
        ], 
        "title": "村居", 
        "type": "绝句", 
        "yun": "麌"
    }, 
    {
        "author": "郭亢", 
        "era": "宋", 
        "subtype": "七言律诗", 
        "text": [
            "不到兹山三十年，重来风物自依然。", 
            "两源秋色排千嶂，五级泉声落半天。", 
            "绝唱尚传闲老句，幽栖犹想默诗禅。", 
            "回头迥与尘寰隔，何必蓬莱始是仙。"
        ], 
        "title": "五泄山", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "江水成文地最奇，风流太守更能诗。", 
            "送将腊尽梅花怨，唤得春回燕子知。", 
            "一饷功勋真梦寐，千年名字付伤悲。", 
            "盛携樽酒频赓唱，幕下高才似牧之。"
        ], 
        "title": "至万安寄吉守李献父大夫", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "句水分携二十年，却临南海望青天。", 
            "元戎为解陈公榻，下客惭非孺子贤。", 
            "冷艳一枝梅照眼，清光五斗酒盈船。", 
            "朝廷近日无新事，只恐西戎尚扰边。"
        ], 
        "title": "将至五羊先寄颖叔修撰", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "城角危亭面面开，尘侵丞相旧诗牌。", 
            "凌江欲转鲸鱼活，荔子成阴玉树埋。", 
            "庾岭乍过无瘴雾，长安不见奈愁怀。", 
            "且倾浊酒承高论，秋水何由辨渚涯。"
        ], 
        "title": "南雄望远亭本朝章郇公所作公尝为郡太守种荔子二株今方茂实而后人所种皆不成东美要予致酒亭上为赋四韵", 
        "type": "律诗", 
        "yun": "佳"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "斗杓东指斡春回，乐奏升平助殷雷。", 
            "鱼跃原无溪面冻，雪光散作岭头梅。", 
            "主人和气均千里，北客归怀寄一杯。", 
            "色满皇州三殿喜，琼林先放桂花开。"
        ], 
        "title": "凌江立春日呈黎东美太守", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "滔滔武溪一何深，鸟飞莫渡兽莫临。", 
            "山色欲学翠凤舞，笛声自作苍龙吟。", 
            "樽罍谩借春力暖，鬓发未免霜华侵。", 
            "形容不上凌烟阁，马革裹尸那可寻。"
        ], 
        "title": "韶州武溪亭", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "水转山来曲曲梯，参差楼殿占清辉。", 
            "龙章凤袭藏天篆，玉索金钩贲祖衣。", 
            "春去不知庭柏老，月明谁棹钓船归。", 
            "曹溪有路人人到，踏断玄关古亦稀。"
        ], 
        "title": "六祖南华寺", 
        "type": "律诗", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "金镮一卓透曹溪，禅祖心传上上机。", 
            "流出山腰苍兕吼，涌开池面碧绡飞。", 
            "应同霖雨能苏旱，莫比沧浪只濯衣。", 
            "不愿夕阳催我去，要随幽鸟带云归。"
        ], 
        "title": "六祖大涌泉", 
        "type": "律诗", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "邂逅穷荒遇俊才，故将怀抱向君开。", 
            "功名未得金横带，老大空惊雪满腮。", 
            "岭北嘉蔬无此笋，江南相识尚逢梅。", 
            "夜阑莫作思乡梦，且听清歌更一杯。"
        ], 
        "title": "武溪亭劝顾归圣朝奉酒", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "大庾南来山更佳，每逢古寺留柴车。", 
            "曹溪衣传葛獠布，月岭树种蘋婆花。", 
            "千年不坏物稀有，一日寓赏心无涯。", 
            "北人浪说瘴雾恶，行拥貂裘冲雪华。"
        ], 
        "title": "雪夜宿月华寺", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "结客元和六载春，探深碧落迹如新。", 
            "寸量秋色三千丈，名写岚光十四人。", 
            "文格迥欺韩愈老，字书尤逼小王真。", 
            "近来好事谁能及，我续遗音君可嗔。"
        ], 
        "title": "补到难篇终别作八句寄吴圣与长官", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "寺当南北二禺间，合翠全清总见山。", 
            "一石尚存垂钓处，五羊时载老仙还。", 
            "金流月影真盘谷，黛涨岚光小剑关。", 
            "安得鹊桥横绝顶，下临河汉泻潺潺。"
        ], 
        "title": "广庆寺", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "平生爱着五云裘，不爱身为万户侯。", 
            "白石清泉随步到，断霞残月满怀收。", 
            "故园已恨荒三径，皓首何堪困一州。", 
            "邂逅逢君沧海上，涸鳞终欲借洪流。"
        ], 
        "title": "次韵彭教授送别", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "一朝倾盖若忘年，更把新诗物外传。", 
            "侧望风流还入幕，应怜憔悴未成仙。", 
            "离樽谩托春风里，短棹行依瘴海边。", 
            "十斛明珠君不惜，珊珊投掷满巴笺。"
        ], 
        "title": "次韵湛判官送别", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "不记西亭醉别时，别来佳句愈瑰奇。", 
            "心随云影沈天角，梦逐滩声到海湄。", 
            "满目青山谁共乐，何年黄卷得同披。", 
            "遥怜严武能为帅，幕下争传杜老诗。"
        ], 
        "title": "次韵广幕黄承事见寄二首 其一", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "孤城寂寞瘴岚州，虎竹分符强少留。", 
            "老钝不知今世巧，行藏犹愧古人修。", 
            "暗天理钓船千丈，纱帽笼头茗一瓯。", 
            "无奈北归忘未得，非君求友更谁求。"
        ], 
        "title": "次韵广幕黄承事见寄二首 其二", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "七星山色碧离离，山下空岩世所稀。", 
            "不独雾深知豹隐，有时水长见龙归。", 
            "方床莹洁仙人座，文石纵横织女机。", 
            "旋剔苍苔辨陈迹，李邕词翰亦依稀。"
        ], 
        "title": "石室后游", 
        "type": "律诗", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "挥金爱士气尤雄，暂拥旌旗碧海东。", 
            "十八素娥倾皓月，三千佳客倚春风。", 
            "高才可惜经纶晚，把酒何时笑语同。", 
            "霜落草枯应射虎，短衣匹马欲随公。"
        ], 
        "title": "寄惠守苏元之", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "鳞鳞鸳瓦构新堂，意在黔乌惠泽长。", 
            "岘首去思闻堕泪，召南遗爱有甘棠。", 
            "水光送月浮珍席，山势和云插画梁。", 
            "安得才如张相国，为君重赋宅生章。"
        ], 
        "title": "寄题李封州宅生堂", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "贺州城西丹甑山，一亭遥插紫云间。", 
            "龙墀让策名犹在，鹤驭凌风去不还。", 
            "善政再应来瑞物，胜游安得伴酡颜。", 
            "元戎词翰镌金玉，千古长如碧涧潺。"
        ], 
        "title": "寄题贺州甑山亭", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "去年与子别当涂，彼此形骸若梦馀。", 
            "怅望欲穷千里目，相思不寄一行书。", 
            "青山归去容身好，白眼从来处世疏。", 
            "桂水东流须入海，新诗时复委双鱼。"
        ], 
        "title": "次韵宜掾徐子美见寄", 
        "type": "律诗", 
        "yun": "鱼"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "注地银潢两峡开，云林冰净不浮灰。", 
            "新诗欲与何人论，旧友今从上国来。", 
            "薄酒谩为仙室饮，归鞍无奈夕阳催。", 
            "君怀自有骊珠富，合浦休将一颗回。"
        ], 
        "title": "故人李端夫（昂）赴廉州从事石室致酒留别二首 其一", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "才如吾子尚区区，羽檄从军万里馀。", 
            "白发可怜归计晚，青衫只似拜恩初。", 
            "一樽邀客非无酒，千卷随车幸有书。", 
            "已把穷通推定分，故人达宦任情疏。"
        ], 
        "title": "故人李端夫（昂）赴廉州从事石室致酒留别二首 其二", 
        "type": "律诗", 
        "yun": "鱼"
    }, 
    {
        "author": "郭广和", 
        "era": "宋", 
        "subtype": "五言绝句", 
        "text": [
            "比年学校兴，礼义生于富。", 
            "使节按部来，士子皆奔辏。"
        ], 
        "title": "金州", 
        "type": "绝句", 
        "yun": "宥"
    }, 
    {
        "author": "郭子正", 
        "era": "宋", 
        "subtype": null, 
        "text": [
            "清晓开庭，茱萸初佩。"
        ], 
        "title": "失调名", 
        "type": "词", 
        "yun": "队"
    }, 
    {
        "author": "郭子正", 
        "era": "宋", 
        "subtype": null, 
        "text": [
            "香满西风，催岁晚东篱，黄花争吐。", 
            "嫩英细蕊，金艳繁、妆点高秋偏富。", 
            "寒地花媒少，算自结、多情烟雨。", 
            "每年年妆面，谢他拒霜相顾。", 
            "宝马王孙，休笑孤芳，陶令因谁，便思归去。", 
            "负春何事，此恨惟、才子登高能赋。", 
            "千古风流在，占定泛、重阳芳醑。", 
            "堪吟看醉赏，何须杏园深处。"
        ], 
        "title": "舜韶新", 
        "type": "词", 
        "yun": null
    }, 
    {
        "author": "郭子正", 
        "era": "宋", 
        "subtype": null, 
        "text": [
            "多积阴功，后蒙天报，荣贵长久。", 
            "一片灵台，丹青要画，画请看人间秀。", 
            "慈仁雅着，延永松年，内鼎有丹方就。", 
            "想除非，真的高人，五福自然兼有。", 
            "从来义方，今见公辅，量运夔龙居后。", 
            "承此门风，相传世业，都是经邦手。", 
            "狂歌将意，知公难老，永助庆堂尊酒。", 
            "有重重，腰金孙子，继来献寿。"
        ], 
        "title": "永遇乐", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "开尊拟对菊花黄。", 
            "舞伊凉。", 
            "掺渔阳。", 
            "更有风流，妓女胜徐娘。", 
            "只道难逢开口笑，争驰逐，利名场。", 
            "玉山蓝水两茫茫。", 
            "采幽香。", 
            "泛清觞。", 
            "橙橘堆盘，犹恨未经霜。", 
            "底事□□堪喜处，丰年最，冠江乡。"
        ], 
        "title": "江城子 重阳次施尉韵", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "五马归来，后车载得如花女。", 
            "缓歌金缕。", 
            "新样京华舞。", 
            "主悦宾欢，一醉祛袢暑。", 
            "停箫鼓。", 
            "且须听取。", 
            "三朵花能语。"
        ], 
        "title": "点绛唇 其三 卢守席上", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "甲第初成，持杯酌酒来相庆。", 
            "棣华辉映。", 
            "相对开三径。", 
            "小巧规模，百事都相称。", 
            "年方盛。", 
            "从容啸咏。", 
            "不碍青云兴。"
        ], 
        "title": "点绛唇 其四 庆江王之武子新居", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "琉璃十碗。", 
            "兽炭红炉暖。", 
            "花下两枝银烛，和气洽、欢声满。", 
            "从他吹急管。", 
            "杯行须款款。", 
            "尽做更移漏转，也犹胜、春宵短。"
        ], 
        "title": "霜天晓角 赵簿席上写目前之景", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "忆我归舟初系岸，君家盛事先知。", 
            "后房深处第三姬。", 
            "熊罴符吉兆，鹫鷟产佳儿。", 
            "衮衮庆源真未艾，谢兰还茁新枝。", 
            "娇婴想见白和眉。", 
            "他年贤子弟，今日小机宜。"
        ], 
        "title": "临江仙 其一 庆谢操生子", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "老子开年年五十，依前恁地痴顽。", 
            "昨非今是有无间。", 
            "惟惭新赤绂，不称旧苍颜。", 
            "休羡长年并极富，休贪宝带腰镮。", 
            "人生难得是清闲。", 
            "急须抛县印，归去隐家山。"
        ], 
        "title": "临江仙 其二 丙寅生日自作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "鹗离风尘，燕辞门户。", 
            "翩然举翮轻飞去。", 
            "当初自恨探春迟，而今岂解留春住。", 
            "花不重开，萍难再聚。", 
            "垂杨只管牵离绪。", 
            "直饶云雨梦阳台。", 
            "梦回依旧无寻处。"
        ], 
        "title": "踏莎行 其一", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "露湿冠巾，风生襟袖。", 
            "月华耿耿明如昼。", 
            "主人情意十分浓，阮咸横膝清音奏。", 
            "渐永更筹，新凉气候。", 
            "穿针乞巧看看又。", 
            "却怜相聚日无多，偷闲且可陪觞豆。"
        ], 
        "title": "踏莎行 其三", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "明月清风，绿尊红袖。", 
            "厌厌夜饮胜如昼。", 
            "虽然文字有馀欢，也须闲把笙歌奏。", 
            "十雨如期，三秋届候。", 
            "去年丰稔今年又。", 
            "东阡西陌稼如云，笑他齐量区兼豆。"
        ], 
        "title": "踏莎行 其四", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "骤暖忽寒，送春迎夏。", 
            "金沙过了酴醾谢。", 
            "漏声款款日偏长，奇峰历历云如画。", 
            "幸有杯觞，堪同保社。", 
            "棋如飞雹晴空下。", 
            "六人酬唱已成编，他年遂水留佳话。"
        ], 
        "title": "踏莎行 其二 三月二十日元择旬会", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "一撮精神，百般体态。", 
            "兰心蕙性谁能赛。", 
            "霎时不见早思量，许多日子如何挨。", 
            "我已安排，你须宁耐。", 
            "看看重了鸳鸯债。", 
            "此生永愿不分飞，傍人一任胡瞋怪。"
        ], 
        "title": "踏莎行 其五 寄远", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "自昔中元，多生上相。", 
            "麒麟今又来天上。", 
            "云衢虽未掇勋名，月评先已腾声望。", 
            "宝鼎浓熏，金翘绝唱。", 
            "真珠百斛倾家酿。", 
            "斯辰聊用祝龟龄，他年端合扶鸠杖。"
        ], 
        "title": "踏莎行 其六 七月十六日寿胡季海", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "春已经旬，历方换岁。", 
            "六花依旧来呈瑞。", 
            "细思残腊与新年，一般清绝元非二。", 
            "宿麦连云，遗蝗入地。", 
            "坡仙有句谁能继。", 
            "元宵此去日无多，会看霁色生和气。"
        ], 
        "title": "踏莎行 其七 乙巳正月二日雪", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "春事日相催，红尽浅桃深杏。", 
            "可惜窥园无暇，任绿苔封径。", 
            "凭谁说与雨和风，休要太狂横。", 
            "等待禁烟予告，要选幽寻胜。"
        ], 
        "title": "好事近 二月十日作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "生世逢端午，齐头五十番。", 
            "一番须作一般看。", 
            "又听竞船箫鼓、沸江干。", 
            "不用丝缠臂，休将艾插门。", 
            "及时蒲黍漫登盘。", 
            "只恐岁华催促、鬓毛斑。"
        ], 
        "title": "南歌子 其一", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "心下悬悬地，侬家好好儿。", 
            "相怜相惜许多时。", 
            "岂料一朝轻拆、便轻离。", 
            "要见无由见，教归不肯归。", 
            "数珠懒把镜慵窥。", 
            "只有新添鬓雪、减腰围。"
        ], 
        "title": "南歌子 其二 怀人", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "月蟠根，天雨粟。", 
            "宜贮阿娇金屋。", 
            "心欲醉，眼偏明。", 
            "无穷佳思生。", 
            "焰银釭，纷宝斝。", 
            "倒著接䍦花下。", 
            "人已散，梦初回。", 
            "渴心犹望梅。"
        ], 
        "title": "更漏子", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "午夜一声雷，急雨如飞雹。", 
            "枝上残红半点无，密叶都成幄。", 
            "苦恨簿书尘，刚把闲身缚。", 
            "却忆湄湘春暮时，处处堪行乐。"
        ], 
        "title": "卜算子 其一 二月二十六日夜大雷雨，枕上作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "香篆袅。瓶里梅英犹小。", 
            "鸳瓦霜华晴欲晓。今年生日好。", 
            "鬓绿颜朱不老。女嫁儿婚将了。", 
            "四世团栾同一笑。人间如此少。"
        ], 
        "title": "谒金门 己巳为内子寿", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "城上著裴亭，亭下临湘水。", 
            "泼黛揉蓝画不成，暝色仍含紫。", 
            "忙里不知春，却问今馀几。", 
            "相与偷将半日闲，共把尘襟洗。"
        ], 
        "title": "卜算子 其二 二月晦，偕徐孟坚、滕审言、李季功游裴公亭作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "屈指新年五十三。", 
            "未嫌垂领雪毵毵。", 
            "设弧届旦人交贺，题座无功我自惭。", 
            "荣莫羡，富休贪。", 
            "寿龄也不慕彭聃。", 
            "只思了却痴儿事，一榻香凝晓梦酣。"
        ], 
        "title": "鹧鸪天 己巳生日自作", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "三月一。", 
            "题舆恰届垂弧日。", 
            "垂弧日。", 
            "武安门外，欢声扬溢。", 
            "双瞳炯炯头如漆。", 
            "天公付与长生质。", 
            "长生质。", 
            "云霄稳坐，持荷簪笔。"
        ], 
        "title": "秦楼月/忆秦娥 为陈倅寿", 
        "type": "词", 
        "yun": null
    }, 
    {
        "author": "郭士道", 
        "era": "宋", 
        "subtype": null, 
        "text": [
            "首阳山，青巃嵷。", 
            "上耸紫盖凌瑶空，下周林壑盘苍龙。", 
            "嵯峨自太古，崒嵂镇寰中。", 
            "黄河西来绕其下，日夕云气开鸿濛。", 
            "恍疑鬼神护，又似丹青工。", 
            "诸峰不敢并，苍翠光玲珑。", 
            "我生癖性爱山水，见此奇绝摩双瞳。", 
            "忽忆武王收诸夏，夷齐叩马来山东。", 
            "风云变化适际会，耻逐龙虎争奇功。", 
            "归来守岩穴，郁郁抱孤忠。", 
            "朝采山上蕨，暮拾山下蓬。", 
            "渴饮涧中水，热眠云外松。", 
            "既不学赤松子，又不侣商山翁。", 
            "丹诚耿耿照白日，劲节凛凛摩苍穹。", 
            "首阳青青万古色，不改夷齐之心胸，直与天地相始终。", 
            "千载扶名教，二子功无穷。", 
            "我歌首阳歌未歇，泠然八表生清风。"
        ], 
        "title": "首阳山行", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "少时喜节物，常恨春来迟。", 
            "而今新年至，怀抱不胜悲。", 
            "儿童荐椒酒，未饮增长欷。", 
            "陜洛果何罪，半世戎马嘶。", 
            "坐令冠盖流，星散鸟择栖。", 
            "回头望乡国，泪雨秋悽悽。", 
            "我公关中豪，志气青云齐。", 
            "誓当剪豺狼，不复问狐狸。", 
            "夫何丘壑间，从事酒与诗。", 
            "烟尘要一扫，櫜弓卧鼓鞞。", 
            "天下维泰山，置器安不危。", 
            "廓廓大丈夫，功勋千载奇。"
        ], 
        "title": "和元汝功元日感怀", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "春江晚多思，拂面风棱棱。", 
            "舟行明镜中，天水同一澄。", 
            "沧波濯新柳，乔松上寒藤。", 
            "风梅雪飘径，两麦青平陵。", 
            "文鲂自潜跃，好鸟相唤应。", 
            "倥偬日少暇，因循来未曾。", 
            "清游鄙谢傅，豪气压陈登。", 
            "岂惟得佳士，亦复同高僧。", 
            "幽情各披写，醉语或侵凌。", 
            "偶兹惬怀抱，萧然遗爱憎。", 
            "旷野暝烟合，长林初月升。", 
            "回舟兴未已，孤塔耿疏灯。"
        ], 
        "title": "正月初八日同莫少虚蒲大受王园泛舟各赋二首 其一", 
        "type": "古风", 
        "yun": "蒸"
    }, 
    {
        "author": "郭印", 
        "era": "宋", 
        "subtype": null, 
        "text": [
            "名园春信来，冷眼思一窥。", 
            "吏文巧束缚，颖脱乃不羁。", 
            "兴发勇欲往，壮士先登埤。", 
            "但得一樽乐，岂论官职卑。", 
            "况兹横清流，适然副心期。", 
            "梅梢出翠竹，照水两猗猗。", 
            "野航转澄碧，小雨斜风吹。", 
            "平生江海怀，是日慰渴饥。", 
            "村迥孤烟处，林深幽鸟时。", 
            "端疑是吴越，梦到身亦随。", 
            "同游客靡恶，喜气回朝曦。", 
            "醉倒不自惜，一叶忌倾攲。", 
            "新诗许共赋，未唱心力疲。", 
            "归来已陈迹，物理观盛衰。"
        ], 
        "title": "正月初八日同莫少虚蒲大受王园泛舟各赋二首 其二", 
        "type": "古风", 
        "yun": "支"
    }, 
    {
        "author": "郭印", 
        "era": "宋", 
        "subtype": null, 
        "text": [
            "邑西屋连云，中有水竹居。", 
            "和风纵轻楫，尚忆故年初。", 
            "川光宛明媚，况乘春雨馀。", 
            "临波一以照，飒飒鬓毛疏。"
        ], 
        "title": "和蒲大受王园泛舟用文老韵 其一", 
        "type": "古风", 
        "yun": "鱼"
    }, 
    {
        "author": "郭印", 
        "era": "宋", 
        "subtype": null, 
        "text": [
            "江边春色动，水面縠文生。", 
            "阳和先着力，岸柳摇金晶。", 
            "草木有欣意，人心随物情。", 
            "日暮不知返，逍遥兴弥清。"
        ], 
        "title": "和蒲大受王园泛舟用文老韵 其二", 
        "type": "古风", 
        "yun": "庚"
    }, 
    {
        "author": "郭印", 
        "era": "宋", 
        "subtype": null, 
        "text": [
            "古木卧偃蹇，脩篁立葱青。", 
            "春风渺无迹，林鸟报先声。", 
            "篙师任沿溯，潭纹乱虚明。", 
            "佳人更吟咏，洗我尘虑清。"
        ], 
        "title": "和蒲大受王园泛舟用文老韵 其三", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "平生喜闲旷，梦想祗山林。", 
            "曲江理烟艇，鱼鸟皆知音。", 
            "晴天乱凫鹜，相呼时一沉。", 
            "油然渊中鳞，潜伏恐不深。"
        ], 
        "title": "和蒲大受王园泛舟用文老韵 其四", 
        "type": "古风", 
        "yun": "侵"
    }, 
    {
        "author": "郭印", 
        "era": "宋", 
        "subtype": null, 
        "text": [
            "晚风江色佳，水碧烟冥冥。", 
            "聊持一壶酒，落日相与倾。", 
            "浮荣何预人，于焉乐此生。", 
            "往来信扁舟，恍若空中行。"
        ], 
        "title": "和蒲大受王园泛舟用文老韵 其五", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "百花感阳和，次第变枯槁。", 
            "寒梅秀腊前，红叶媚春杪。", 
            "无端造化儿，戏剧何小小。", 
            "迎春复送春，堪笑枝间鸟。", 
            "我以虚静观，一室乾坤悄。", 
            "平生诵圣言，闻道亦颇早。", 
            "了兹色相空，宁复问先后。", 
            "冥心大化俱，左肘从生柳。"
        ], 
        "title": "感春", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "萧萧灏气清，风露秋将半。", 
            "今夕更无云，银盘转霄汉。", 
            "鸟语茂林惊，树影空庭乱。", 
            "常时岂不佳，作意人瞻玩。", 
            "我欲上广寒，瑶琼蹑飞观。", 
            "骑鲸谅不能，永夜空慨叹。", 
            "归来却燕坐，神光自辉焕。", 
            "始知方寸间，桂阙元非远。"
        ], 
        "title": "中秋月", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "佳月四时有，古来重中秋。", 
            "今夕万里怀，共作阴霾忧。", 
            "我宿招提境，山空夜更幽。", 
            "兹念亦未扫，天际屡回头。", 
            "冰轮涌碧空，宇宙寒飕飕。", 
            "清辉聊一吸，洗尽肝胆愁。", 
            "山中魑魅窟，惊窜无所投。", 
            "自言天眼明，此地非我留。", 
            "缅思区域内，丑怪繁匹俦。", 
            "不知大圆影，能尽驱除不。", 
            "仰首祝天公，勿遣纤云浮。", 
            "纵此白玉盘，年年照九州。"
        ], 
        "title": "中秋马溪山中望月", 
        "type": "古风", 
        "yun": "尤"
    }, 
    {
        "author": "郭印", 
        "era": "宋", 
        "subtype": null, 
        "text": [
            "月色本无别，殊观空世情。", 
            "今宵云四卷，冰蟾照寰瀛。", 
            "无端坐文闱，兀若翳双睛。", 
            "窥牗偶一见，始验阴阳并。", 
            "孤光何自来，溯日以为明。", 
            "三五魄既绝，轮郭自充盈。", 
            "循环到今夕，逢金气转清。", 
            "乃知造物意，微妙不可名。", 
            "伊余禀赋初，二曜同流行。", 
            "呼吸即寒暑，乾坤屹峥嵘。", 
            "隋珠弹高鸟，惜哉轻此生。", 
            "恨无腾化术，返老成童婴。", 
            "要须验羲易，观象研其精。", 
            "圣处傥心悟，超然合混成。"
        ], 
        "title": "中秋月试院中作呈莫少虚", 
        "type": "古风", 
        "yun": "庚"
    }, 
    {
        "author": "郭印", 
        "era": "宋", 
        "subtype": null, 
        "text": [
            "纤阿驾秋空，云散无一发。", 
            "长廊步清影，露顶脚不袜。", 
            "缅怀同心人，尺咫限胡越。", 
            "岂殊南郭老，连墙不通谒。", 
            "我忧今夕去，难得如此月。", 
            "伫立耿不寐，精诚通恍惚。", 
            "莫兄新诗来，夜光映深樾。", 
            "颇惊笔力壮，滔滔涨溟渤。", 
            "喜极屡索酒，引满非人罚。", 
            "醉歌还起舞，恍若换凡骨。", 
            "何当乘飞云，举手探蟾窟。", 
            "一吸径寸光，尽解平生暍。", 
            "飘飘曳霞裾，出入黄金阙。", 
            "陋哉揖爽气，空拄西山笏。"
        ], 
        "title": "次韵莫少虚中秋月", 
        "type": "古风", 
        "yun": "月"
    }, 
    {
        "author": "郭印", 
        "era": "宋", 
        "subtype": null, 
        "text": [
            "我生垂四十，两鬓抽素发。", 
            "声色不挂眼，岂羡凌波袜。", 
            "唯有学道心，了不见超越。", 
            "何由插羽翰，往造金门谒。", 
            "反观金水性，端似天边月。", 
            "本从无中来，一物肇恍惚。", 
            "玉兔吐寒光，琪树遥清樾。", 
            "亭亭照八纮，圆影射沧渤。", 
            "斯言世岂闻，轻泄恐天罚。", 
            "吁嗟夸毗子，自分无仙骨。", 
            "徇财析秋毫，嗜酒醉深窟。", 
            "一迷不复返，长病如中暍。", 
            "空存玄牝门，金枢已摧阙。", 
            "犹为儿女计，白首恋簪笏。"
        ], 
        "title": "再用前韵", 
        "type": "古风", 
        "yun": "月"
    }, 
    {
        "author": "郭印", 
        "era": "宋", 
        "subtype": null, 
        "text": [
            "兹辰阴雨霁，佳月望云端。", 
            "彻灯不掩户，伫对清辉寒。", 
            "嫦娥岂误人，出入由天关。", 
            "天应怕镌镵，故将好景悭。", 
            "坐久成叹息，邂逅一何艰。", 
            "收视照肝肺，中有白玉盘。", 
            "光明无与比，通昔梦魂安。", 
            "君今先悟此，一笑定忘言。", 
            "虽云形影隔，是心常往还。", 
            "前诗非游戏，勿作绮语观。"
        ], 
        "title": "少虚以中秋有月预作诗亦次韵矣而月不为出因成数语以解前篇", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "三贤富文词，献笑发其端。", 
            "瓦砾换琼瑶，光照窗几寒。", 
            "荧煌句中眼，真透祖师关。", 
            "孺子或可教，倾倒无用悭。", 
            "嗟余腹空虚，思苦言亦艰。", 
            "岂如新诗章，字字珠走槃。", 
            "同门法禁严，欲往心未安。", 
            "跬步乃千里，髣髴闻笑言。", 
            "凭谁写胸臆，锦囊去复还。", 
            "步海吾岂惮，波澜时一观。"
        ], 
        "title": "再用前韵以谢诸公见答之什", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "去年今日好，在家作重阳。", 
            "佳菊嗅金蕊，浊酒篘琼浆。", 
            "妇子相提携，江皋步晚凉。", 
            "颇思一远眺，平原欠崇冈。", 
            "今年九日恶，踆踆走路傍。", 
            "即无新酿白，岂有半开黄。", 
            "老妇与弱子，千里遥相望。", 
            "登临眼虽饱，四顾断人肠。", 
            "自怜如浮云，天风久飘扬。", 
            "世间功名梦，一枕犹未偿。", 
            "而此蒲柳年，糊口落四方。", 
            "五斗计何拙，饥乌谋稻粱。", 
            "况复事尘土，险艰皆备尝。", 
            "家有二顷田，可耕亦可桑。", 
            "赋租愿少镌，翩然归故乡。"
        ], 
        "title": "九日诗", 
        "type": "古风", 
        "yun": "阳"
    }, 
    {
        "author": "郭印", 
        "era": "宋", 
        "subtype": null, 
        "text": [
            "筑亭邀青山，眷此幽意深。", 
            "十年废扫除，木拱竹成林。", 
            "客来眼生翳，不惜斤斧寻。", 
            "丁丁度馀响，几席延嵚崟。", 
            "一掌开平川，双鬟出高岑。", 
            "初疑白日晦，坐顷失繁阴。", 
            "虚壁荡晴影，耿耿明衣襟。", 
            "是时菊花节，悠然副登临。", 
            "残霞映夕酌，幽籁随清吟。", 
            "人情异晨夕，山色无古今。", 
            "世间诸法空，通塞本由心。", 
            "勉挥金宝剑，勿使茅苇侵。"
        ], 
        "title": "九日同诸友游丰乐院翠围亭槛前竹树蓊蔽命僧剪除青山宛然复出遂以开林出远山为题探韵印得林字", 
        "type": "古风", 
        "yun": "侵"
    }, 
    {
        "author": "郭印", 
        "era": "宋", 
        "subtype": null, 
        "text": [
            "少时苦爱山，藜杖春复秋。", 
            "峰峦如佳人，一顾销百忧。", 
            "野性不受羁，思与麋鹿游。", 
            "失脚名宦场，冠缨络人头。", 
            "州家费经营，心轮日万周。", 
            "遇阴求少息，此身等蜉蝣。", 
            "颇闻西山佳，往作半日留。", 
            "小径开宇宙，髣髴规神州。", 
            "万象几席间，云烟渺沉浮。", 
            "同来三益友，清逸诗家流。", 
            "相期老岩穴，委质巢与由。", 
            "吾庐有云溪，拂袂行归休。"
        ], 
        "title": "九月二十日率赵彦和王平叔刘谊夫游栖岩寺彦和有诗次其韵", 
        "type": "古风", 
        "yun": "尤"
    }, 
    {
        "author": "郭印", 
        "era": "宋", 
        "subtype": null, 
        "text": [
            "鸡号出郊坰，残月犹未没。", 
            "东方迤逦明，林表上初日。", 
            "团圆状车盖，光射半天赤。", 
            "我时决两眦，喜极还叹息。", 
            "迩来天令乖，宇宙秋霖积。", 
            "阴霾翳扶桑，不放翔阳逸。", 
            "行者厌泥涂，耕者忧稼穑。", 
            "官卑何所为，坐视空戚戚。", 
            "金乌忽飞晓，光曜宛如昔。", 
            "须臾一镜升，烟雾眇无迹。", 
            "八纮顿清明，万象趋烜赫。", 
            "人情绝愁叹，熙熙遍阡陌。", 
            "无端南山云，尚恐复蒸郁。", 
            "安得大力士，长挽羲和出。"
        ], 
        "title": "朝日", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "朝来寒露重，旭日庆新晴。", 
            "长空烟霭净，遥岑锦绣明。", 
            "野竞农夫穫，路多游子行。", 
            "岁事竟如何，且欲供粢盛。", 
            "矧彼关外戍，仰哺十万兵。", 
            "粮运傥不绝，因缘活此生。", 
            "吾家有瘠田，努力事躬耕。", 
            "宁辞畎亩劳，每作风雨惊。", 
            "心期了租赋，敢望仓箱盈。", 
            "耋龄无多日，妄意观太平。"
        ], 
        "title": "晚晴", 
        "type": "古风", 
        "yun": "庚"
    }, 
    {
        "author": "郭印", 
        "era": "宋", 
        "subtype": null, 
        "text": [
            "日色久无光，霖霪更弥旬。", 
            "暮空出华月，秋气生精神。", 
            "碧天湛如水，山川供奇珍。", 
            "云韶髣髴奏，嗈嗈鸿雁宾。", 
            "合欢亦有酒，写景招四邻。", 
            "佳篇一讽诵，逸气凌苍旻。", 
            "人龙忆许子，枉驾定何辰。", 
            "殊方思会面，语笑情益亲。", 
            "未闻环佩音，怀想空谷人。", 
            "来成六溪逸，气合同天伦。"
        ], 
        "title": "冯当可以日暮碧云合佳人殊未来效建除体作诗招胜之且索同赋因用其韵", 
        "type": "古风", 
        "yun": "真"
    }, 
    {
        "author": "郭印", 
        "era": "宋", 
        "subtype": null, 
        "text": [
            "阴阳有定数，天地无全功。", 
            "偏雨或偏旸，消息岂难穷。", 
            "今夏孟仲雨，季月暑隆隆。", 
            "赫曦不停轨，火云日燔空。", 
            "晨兴迨晚暮，危坐沸鼎中。", 
            "一夕四五起，倦鸟思逃笼。", 
            "扇手腕几脱，所招皆温风。", 
            "年来复何罪，遭此炉炭烘。", 
            "迅雷空殷殷，微雨秪濛濛。", 
            "燋燃到草木，禾稻忧不丰。", 
            "颇闻炎瘴地，威势增祝融。", 
            "又闻大热狱，食饮浑洋铜。", 
            "法法惟心造，报应万不同。", 
            "吾家有云溪，竹间二水通。", 
            "入门爽毛骨，清绝广寒宫。", 
            "插羽欲飞去，免为旱魃攻。"
        ], 
        "title": "恭南酷热", 
        "type": "古风", 
        "yun": "东"
    }, 
    {
        "author": "郭印", 
        "era": "宋", 
        "subtype": null, 
        "text": [
            "潜鳞思纵壑，倦羽欲归林。", 
            "平生山水兴，过眼必登临。", 
            "况复西风来，天云布层阴。", 
            "残暑退十舍，新凉直万金。", 
            "寒光流素魄，远碧露危岑。", 
            "高士感时节，忘言发幽琴。", 
            "子期不可作，天地知吾心。", 
            "林木为之振，人间无此音。", 
            "诗成寄孤客，清飙一披襟。", 
            "会当逢好景，藜杖去相寻。"
        ], 
        "title": "和元汝功晚凉城上", 
        "type": "古风", 
        "yun": "侵"
    }, 
    {
        "author": "郭印", 
        "era": "宋", 
        "subtype": null, 
        "text": [
            "乾坤冷气积，无日不阴雨。", 
            "涔涔昼连宵，檐声暗砧杵。", 
            "田间愁老农，道上泣行旅。", 
            "首尾四周旬，泥深污后土。", 
            "有时暂止息，无奈云仍聚。", 
            "晴阳出复没，明灭见林莽。", 
            "万事姑置之，所伤在秋稌。", 
            "何岁无凶荒，中原尚豺虎。", 
            "军食竟不充，馈饷尤艰苦。", 
            "稽首望羲和，披阴照寰宇。"
        ], 
        "title": "久雨", 
        "type": "古风", 
        "yun": null
    }, 
    {
        "author": "郭之义", 
        "era": "宋", 
        "subtype": "五言律诗", 
        "text": [
            "地去关城远，无人伴访寻。", 
            "泉流溪路窄，石耸洞门深。", 
            "紫翠烟岚懋，清凉竹树阴。", 
            "重来应更□，□日解尘襟。"
        ], 
        "title": "游东禅院", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "巴山今日见清秋，河汉无声天际流。", 
            "我亦乘槎问牛斗，此心刳尽一虚舟。"
        ], 
        "title": "秋日即事八首 其一", 
        "type": "绝句", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "风到秋宵特地凉，卧看斜月半侵床。", 
            "来寒往暑谁能问，归燕宾鸿各自忙。"
        ], 
        "title": "秋日即事八首 其二", 
        "type": "绝句", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "浅浅溪流绿一湾，朝来拄颊看西山。", 
            "凭谁与我驱风驭，飞上云烟缥缈间。"
        ], 
        "title": "秋日即事八首 其三", 
        "type": "绝句", 
        "yun": "删"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "篱边准拟嗅清香，菊蕊真同佛面妆。", 
            "屈指重阳能几许，夜来寒露已为霜。"
        ], 
        "title": "秋日即事八首 其四", 
        "type": "绝句", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "向来玉烛四时和，共庆秋田黍稌多。", 
            "但得贫民同一饱，黄堂无事且婆娑。"
        ], 
        "title": "秋日即事八首 其五", 
        "type": "绝句", 
        "yun": "歌"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "一片澄心似太清，浮云了不碍虚明。", 
            "夜深人寂浑无寐，时听空庭落叶声。"
        ], 
        "title": "秋日即事八首 其六", 
        "type": "绝句", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "新筑茅庐古道傍，养成松竹可深藏。", 
            "西风颇动归欤兴，不是悲愁赋感伤。"
        ], 
        "title": "秋日即事八首 其七", 
        "type": "绝句", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "自学心斋室久虚，年来破荡一无馀。", 
            "春花秋叶非吾事，默坐焚香读道书。"
        ], 
        "title": "秋日即事八首 其八", 
        "type": "绝句", 
        "yun": "鱼"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "天将瑞雪洒乾坤，世界浑疑色布银。", 
            "人说丰年犹细事，边庭先喜荡烟尘。"
        ], 
        "title": "次韵当可观雪", 
        "type": "绝句", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "崎岖戴月上层峰，拟借空山一夜风。", 
            "爽气袭人衾簟冷，炎天此地即仙宫。"
        ], 
        "title": "宿古峰驿诗四首 其一", 
        "type": "绝句", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "故移一榻就高峰，推户褰帷猎猎风。", 
            "骨冷神清浑不寐，直疑人犯广寒宫。"
        ], 
        "title": "宿古峰驿诗四首 其二", 
        "type": "绝句", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "拄杖穿云到古峰，月高天净欲乘风。", 
            "人间原有清凉地，好作茅茨一亩宫。"
        ], 
        "title": "宿古峰驿诗四首 其三", 
        "type": "绝句", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "夜半飞来海上峰，笙竽万籁奏天风。", 
            "素娥相望如招手，欲驾神车上月宫。"
        ], 
        "title": "宿古峰驿诗四首 其四", 
        "type": "绝句", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "欲税肩舆未得休，且凭竹杖到山头。", 
            "疏林向晚投归翼，满目寒烟酝客愁。"
        ], 
        "title": "金仙道中徒步", 
        "type": "绝句", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "巨迹相传岁已深，往来游客好追寻。", 
            "谁知此足本非履，胡不返身求佛心。"
        ], 
        "title": "相思寺迦叶佛脚迹诗", 
        "type": "绝句", 
        "yun": "侵"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "斜斜远树绕江头，十里平波似不流。", 
            "更欲寻源穿窈窕，一蓑烟雨羡渔舟。"
        ], 
        "title": "次韵刘文饶题绝尘亭诗", 
        "type": "绝句", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "下马穿桥憩酒家，小溪清浅蘸桃花。", 
            "红尘咫尺如相背，独坐幽亭对落霞。"
        ], 
        "title": "题苏村酒家亭", 
        "type": "绝句", 
        "yun": "麻"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "高亭对月影成双，客舍何人共酒缸。", 
            "今夕相邀同一醉，坐看金饼落澄江。"
        ], 
        "title": "招任孝叔蒲明之江亭对月", 
        "type": "绝句", 
        "yun": "江"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "翩翩小筏隐如船，十亩平湖碧浸天。", 
            "不待乞身追贺监，君今已是吏中仙。"
        ], 
        "title": "和杜安行南湖泛筏诗", 
        "type": "绝句", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "细雨霏霏下钓台，冲烟小艇截江来。", 
            "不知取得鱼多少，鼓棹如飞唤不回。"
        ], 
        "title": "渔舟", 
        "type": "绝句", 
        "yun": "灰"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "戏投筠叶赴湍流，颠倒纵横不自由。", 
            "我亦江湖飘一苇，千波万浪信沉浮。"
        ], 
        "title": "戏投竹叶急流中", 
        "type": "绝句", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "飞泉溅石落寒岩，更喜朝来一雨添。", 
            "疑是玉姝离洞户，故垂千尺水晶帘。"
        ], 
        "title": "清水铺瀑布", 
        "type": "绝句", 
        "yun": "盐"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "知君绝学谢尘编，语默行藏不碍禅。", 
            "亲到云溪重说偈，天开地辟见纯全。"
        ], 
        "title": "和计敏夫留题云溪", 
        "type": "绝句", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "酒几于道少人知，乘坠俱忘即我师。", 
            "身后虚名如胜此，陶潜李白更无诗。"
        ], 
        "title": "问汉守刘宝贤觅酒四首 其一", 
        "type": "绝句", 
        "yun": "支"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "不到房湖已数年，曲生风味想依然。", 
            "使君酝籍真无敌，欲向樽中识圣贤。"
        ], 
        "title": "问汉守刘宝贤觅酒四首 其二", 
        "type": "绝句", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "村沽无复见瑶浆，苦涩酸辛巳备尝。", 
            "欲洗野人藜苋腹，除非金雁送鹅黄。"
        ], 
        "title": "问汉守刘宝贤觅酒四首 其三", 
        "type": "绝句", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "虽无斗量敌山涛，时复中之兴自高。", 
            "醉里醒醒方解饮，勿将佳趣语儿曹。"
        ], 
        "title": "问汉守刘宝贤觅酒四首 其四", 
        "type": "绝句", 
        "yun": "豪"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "万象森罗总是诗，神机一动即天随。", 
            "寒梅把酒真游戏，妙意纵横十二时。"
        ], 
        "title": "计敏夫送酒四壶有诗和之二首 其一", 
        "type": "绝句", 
        "yun": "支"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "何须著意苦吟诗，未动毫端万景随。", 
            "千载骚人还把手，谁云陶谢不同时。"
        ], 
        "title": "计敏夫送酒四壶有诗和之二首 其二", 
        "type": "绝句", 
        "yun": "支"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "素艳遥怜月色同，暗香披拂有无中。", 
            "一枝已觉春光破，不恨南邻笛里风。"
        ], 
        "title": "次韵邵公济寻梅三首 其一", 
        "type": "绝句", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "独与幽人臭味同，细看诗句酒杯中。", 
            "霜林万木无颜色，只有孤标傲晓风。"
        ], 
        "title": "次韵邵公济寻梅三首 其二", 
        "type": "绝句", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "天与幽姿自不同，凌寒独秀雪霜中。", 
            "山茶未许方高洁，故使千花立下风。"
        ], 
        "title": "次韵邵公济寻梅三首 其三", 
        "type": "绝句", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "淡妆曾记出疏篱，岁晚南枝的皪稀。", 
            "后夜月明如破萼，暗香还是著人衣。"
        ], 
        "title": "次韵探梅二绝 其一", 
        "type": "绝句", 
        "yun": "微"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "祇从地底一阳来，已把东皇次第催。", 
            "烟缕未看原上柳，霜苞先探岭头梅。"
        ], 
        "title": "次韵探梅二绝 其二", 
        "type": "绝句", 
        "yun": "灰"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "水中疏影月中香，枯树前头独自芳。", 
            "不有幽人时赏玩，谁传春信及寒香。"
        ], 
        "title": "正纪见遗梅花云春信数枝辄分风月以助清樽而一樽无有也戏成两绝赠之 其一", 
        "type": "绝句", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "风月怜君幸见分，老年春事正堪论。", 
            "花枝照眼成惆怅，欲洗愁城欠一樽。"
        ], 
        "title": "正纪见遗梅花云春信数枝辄分风月以助清樽而一樽无有也戏成两绝赠之 其二", 
        "type": "绝句", 
        "yun": "元"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "月夕霜朝分外香，故将颜色占年芳。", 
            "一枝赠我春何许，如在江南云水乡。"
        ], 
        "title": "再和 其一", 
        "type": "绝句", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "欲把群葩次第分，桃粗杏俗未应论。", 
            "寒梢清绝世无比，且趁繁开倒绿樽。"
        ], 
        "title": "再和 其二", 
        "type": "绝句", 
        "yun": "元"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "天姿不与百花邻，枯木前头独自新。", 
            "桃杏满川浑未识，犹将颜色斗青春。"
        ], 
        "title": "次韵宋南伯梅花", 
        "type": "绝句", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "日落秋风晚，孤心正北飞。", 
            "地寒戎马健，天阔塞鸿稀。", 
            "翠葆几时复，青山百匝围。", 
            "何当身傅羽，绝域问龙衣。"
        ], 
        "title": "次韵费梦得晚秋感怀三首 其一", 
        "type": "律诗", 
        "yun": "微"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "摇落秋风晚，凄凉又一秋。", 
            "汉家元再造，杞国谩多忧。", 
            "七庙存馀泽，诸公合远谋。", 
            "痛心何日定，直待太平休。"
        ], 
        "title": "次韵费梦得晚秋感怀三首 其二", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "摇落秋风晚，吾衰已一翁。", 
            "不堪居世上，宁忍卧山中。", 
            "帷幄人焉用，尘埃帝尚蒙。", 
            "仰天无计出，老泪溅寒空。"
        ], 
        "title": "次韵费梦得晚秋感怀三首 其三", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "夜阑呼仆起，四视有无云。", 
            "天际星犹烂，山头树未分。", 
            "虫鸣何限苦，鸡唱不曾闻。", 
            "欲验东方白，频看掌上文。"
        ], 
        "title": "早起待明诗", 
        "type": "律诗", 
        "yun": "文"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "客宵无一事，达晓梦魂安。", 
            "窗隙檐光入，更筹漏水乾。", 
            "田园终计决，游宦久心阑。", 
            "懒起趋朝谒，从渠困马鞍。"
        ], 
        "title": "晓", 
        "type": "律诗", 
        "yun": "寒"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "朝来仍独坐，心事有谁知。", 
            "啅鹊传枝喜，鸣鸠唤雨悲。", 
            "整冠惊发短，览镜觉颜衰。", 
            "白日堂堂去，长绳不可羁。"
        ], 
        "title": "朝来", 
        "type": "律诗", 
        "yun": "支"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "斋馆萧然静，从容得昼眠。", 
            "梦魂随栩栩，昼腹任便便。", 
            "不把分阴惜，能令杂虑捐。", 
            "觉来神观爽，依旧阅陈编。"
        ], 
        "title": "昼眠", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "自怜闻道晚，习气误平生。", 
            "诗债几时尽，睡魔终夕轻。", 
            "语言空自苦，德业竟何成。", 
            "誓欲抛书册，茅檐适性情。"
        ], 
        "title": "不寐", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "新向兰汤浴，尘埃一洗清。", 
            "振衣心自喜，出户体还轻。", 
            "沂水当年乐，骊山往事惊。", 
            "昔人因悟道，妙触永宣明。"
        ], 
        "title": "新浴", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "夜坐飞蚊息，凉生户牖中。", 
            "稍披风力快，俄听雨声雄。", 
            "疠疫千家净，炎蒸一夕空。", 
            "安眼知处处，端的谢天公。"
        ], 
        "title": "夏夜喜雨诗", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "惨惨云头暗，绳绳雨脚垂。", 
            "定应来洒道，不是故催诗。", 
            "热解非无益，凉生正所宜。", 
            "多情如屏翳，相戏即相知。"
        ], 
        "title": "值雨", 
        "type": "律诗", 
        "yun": "支"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "四旬常苦雨，秋令叹先行。", 
            "滴滴天垂泪，昏昏日翳睛。", 
            "敢言频屋漏，深恐害粢盛。", 
            "换甲明朝是，人人望快晴。"
        ], 
        "title": "久雨", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "气候西南异，山川自一方。", 
            "暑残秋更热，雨过夜初凉。", 
            "灯火容缃帙，诗书有锦囊。", 
            "更深犹不寐，暗露袭衣裳。"
        ], 
        "title": "雨后", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "灵宇祈昭霁，还车已报晴。", 
            "高空开旷荡，远树见疏明。", 
            "踊跃增行旅，歌谣遍耦耕。", 
            "今年书大有，香饭亦炊粳。"
        ], 
        "title": "和赵彦和祈晴", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "淫雨何淹久，朝阳四望晴。", 
            "云收山骨露，江落水痕生。", 
            "豁豁知人意，欣欣见物情。", 
            "天公因屏翳，勿使再纵横。"
        ], 
        "title": "喜晴", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "矫矫明天末，谁将绛帐供。", 
            "阴云收薄翳，晴日放先锋。", 
            "道路看行旅，田畴验老农。", 
            "乾坤今日意，群目散愁容。"
        ], 
        "title": "朝霞诗", 
        "type": "律诗", 
        "yun": "冬"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "睡起书斋寂，疏帘独上钩。", 
            "雨馀鸦噪晚，天阔雁横秋。", 
            "物色供吟赋，功名叹滞留。", 
            "兵戈今未息，回首不堪愁。"
        ], 
        "title": "晚意", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "天宇秋云阔，愁多日日阴。", 
            "山川相惨淡，物色自萧森。", 
            "雁失空中影，钟沉风外音。", 
            "分明含雨意，何事不为霖。"
        ], 
        "title": "秋阴", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "蜀雪古来少，天云今始同。", 
            "霏微初带雨，凌乱更从风。", 
            "练欲拖平野，盐疑撒远空。", 
            "小民咸喜见，谁复怨高穹。"
        ], 
        "title": "十二月十三日喜雪二首 其一", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "缤纷飞六出，景色兔园同。", 
            "桂树非摧月，杨花不起风。", 
            "布银成世界，屑玉满虚空。", 
            "此地知丰乐，如何答上穹。"
        ], 
        "title": "十二月十三日喜雪二首 其二", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "始贺今朝雪，隆寒特地严。", 
            "莫愁穷户闭，还喜大田沾。", 
            "黄竹歌休唱，红炉火屡添。", 
            "华颠应处处，早得是山尖。"
        ], 
        "title": "次韵史才孺咏雪四首 其一", 
        "type": "律诗", 
        "yun": "盐"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "冻云谁剪下，天地已凝严。", 
            "试看郊原润，何如雨露沾。", 
            "渔蓑寒愈重，客舍恨犹添。", 
            "晓起空庭步，深埋屐齿尖。"
        ], 
        "title": "次韵史才孺咏雪四首 其二", 
        "type": "律诗", 
        "yun": "盐"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "阴阴弥宇宙，黯黯一天同。", 
            "初讶银为界，元非玉散空。", 
            "夜迷连皎月，晓舞助严风。", 
            "真宰凭谁问，年来物未丰。"
        ], 
        "title": "次韵史才孺咏雪四首 其三", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "怪得天飞雪，寒威晓不同。", 
            "练光铺迥野，玉屑下长空。", 
            "片片梅花雨，团团柳絮风。", 
            "人间呈瑞应，还喜兆年丰。"
        ], 
        "title": "次韵史才孺咏雪四首 其四", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "步屧寻春去，郊原协气薰。", 
            "野花随路见，幽鸟隔山闻。", 
            "兴远连芳草，心闲对白云。", 
            "匆匆殊未惬，落日噪鸦群。"
        ], 
        "title": "出郭", 
        "type": "律诗", 
        "yun": "文"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "官曹拘束久，出郭便忘归。", 
            "江阔风烟澹，山稠草木稀。", 
            "客情随处好，鸥鸟自由飞。", 
            "尘事聊相放，吾心一寸微。"
        ], 
        "title": "出郊", 
        "type": "律诗", 
        "yun": "微"
    }, 
    {
        "author": "郭三聘", 
        "era": "宋", 
        "subtype": null, 
        "text": [
            "忆昔游澹岩，文社四为侣。", 
            "相逢各年少，抱负俱有素。", 
            "训狐圣得知，夜半叫已屡。", 
            "主人知客来，倒屣相告语。", 
            "且言龙王神，多有灵异处。", 
            "殷勤叩科名，吉兆齐确许。", 
            "未成三先达，陆续霄汉去。", 
            "转盼三十载，独我尚困沮。", 
            "行将贾馀勇，犹幸有孤注。", 
            "乘兴偶重游，寓敬香一炷。", 
            "再拜问龙王，前约何可负。", 
            "朱衣愿点头，成就在此举。", 
            "拟欲镵坚珉，纪此一奇趣。"
        ], 
        "title": "澹山岩", 
        "type": "古风", 
        "yun": null
    }, 
    {
        "author": "郭三益", 
        "era": "宋", 
        "subtype": null, 
        "text": [
            "晓鸟啼哑哑，游子初去家。", 
            "去家向何许，雪暗天一涯。"
        ], 
        "title": "句 其一", 
        "type": "句", 
        "yun": "麻"
    }, 
    {
        "author": "郭三益", 
        "era": "宋", 
        "subtype": null, 
        "text": [
            "举头语天公，慇勤推日车。"
        ], 
        "title": "句 其二", 
        "type": "句", 
        "yun": null
    }, 
    {
        "author": "郭三益", 
        "era": "宋", 
        "subtype": null, 
        "text": [
            "道人栖碧山，云居在空曲。", 
            "十年海潮音，利物缘已熟。", 
            "更寻妙高顶，超然具幽筑。", 
            "古木插空青，寒筠抱岩绿。", 
            "时携贝叶书，步入深林读。", 
            "云衣冷萧条，静对含烟玉。", 
            "客来境非喧，客去境自足。", 
            "宵眠护禅虎，昼引衔花鹿。", 
            "庵中三昧语，药我贪瞋毒。", 
            "何当脱双凫，藜杖追高躅。"
        ], 
        "title": "韦羌山式公绿筠庵诗", 
        "type": "古风", 
        "yun": null
    }, 
    {
        "author": "郭三益", 
        "era": "宋", 
        "subtype": null, 
        "text": [
            "羲和均四时，曜灵有急节。", 
            "沈迷簿领书，坐叹春事歇。", 
            "及兹新雨收，西郊轫初发。", 
            "苍顽山气嘉，奔悍溪流活。", 
            "风惊麦翻浪，水净秧抽发。", 
            "渐穷萧寺幽，顿使烦襟豁。", 
            "蜂喧酿蜜翅，鸟落啼林血。", 
            "高僧日无事，种朮畦亩阔。", 
            "绿苗已纾纾，紫花行复结。", 
            "吾欲访长生，终岁期采撷。"
        ], 
        "title": "题广度院", 
        "type": "古风", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "偶从北崦缭东岗，曳杖行歌踏夕阳。", 
            "一径入云多鹿迹，数家临水共渔梁。", 
            "野风萧瑟知秋早，社酒淋漓喜岁穰。", 
            "邻曲不须怜老惫，尚能寻句答年光。"
        ], 
        "title": "散步东村", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "凉飔淅淅撼庭柯，微雨萧萧集浦荷。", 
            "草阁檐虚觉山近，蓬窗地迮得香多。", 
            "谋身自拙穷无鬼，闭户长闲睡有魔。", 
            "台省诸公盛冠剑，固应老子得婆娑。"
        ], 
        "title": "早秋四首 其一", 
        "type": "律诗", 
        "yun": "歌"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "秋入房栊夜渐长，纱厨笛簟怯新凉。", 
            "萤光得意穿帘隙，桐叶知时拂井床。", 
            "世事本来谁得鹿，人生何处不亡羊。", 
            "灯前笑向吾儿说，又过铜匜半篆香。"
        ], 
        "title": "早秋四首 其二", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "落魄巴江号放翁，斯名岁晚亦成空。", 
            "酒醒遥夜孤舟雨，睡美清秋一榻风。", 
            "骇浪千重无死地，神丹九转有新功。", 
            "云端不遇飞仙过，谁顾幽人寂寞中。"
        ], 
        "title": "早秋四首 其三", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "貂裘尘土忆东周，瓜陇风霜隐故侯。", 
            "懒似老鸡频失旦，衰如蠹叶早知秋。", 
            "壶觞非复平生友，岁月空添客子愁。", 
            "病起笔端犹健在，未妨挥洒赋登楼。"
        ], 
        "title": "早秋四首 其四", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "残暑侵人畏汗沾，清秋乍见月纤纤。", 
            "自烧熟火添香兽，旋把寒泉注砚蟾。", 
            "佳客误占萤入户，远书空喜鹊鸣檐。", 
            "悠然独对清灯卧，谁念柴门老病兼。"
        ], 
        "title": "八月三日骤凉有感", 
        "type": "律诗", 
        "yun": "盐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "残暑初归肺病苏，胡床清夜集前除。", 
            "风高木叶危将脱，月上天河淡欲无。", 
            "鹊影绕枝栖未稳，荷盘擎露重相扶。", 
            "凄然又起流年感，两鬓如蓬日夜枯。"
        ], 
        "title": "南堂与儿辈夜坐", 
        "type": "律诗", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "南荡东陂弄夕霏，葛巾鹤氅试秋衣。", 
            "纤纤新月迎船出，两两珍禽背水飞。", 
            "病思渐苏开酒戒，宦情已绝谢尘鞿。", 
            "郊居是处堪乘兴，不怕城笳苦唤归。"
        ], 
        "title": "泛舟至鲁墟", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "社瓮醅香燕子归，阴风吹雨暗郊扉。", 
            "疏沟园叟方携锸，采药蛮童已湿衣。", 
            "山雉尾垂冲霭去，水鸡翅重蹋波飞。", 
            "凭阑一笑君知否，肺渴秋来势渐微。"
        ], 
        "title": "雨中作", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "恩许还山已六年，誓凭耕稼饯华颠。", 
            "养心虽若冰将释，忧国犹虞火未然。", 
            "议论孰能忘忌讳，人材正要越拘挛。", 
            "群公亦采刍荛否，贞观开元在目前。"
        ], 
        "title": "忧国", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "闭门无事不胜闲，心境超然一室宽。", 
            "香岫火深生细霭，砚池风过起微澜。", 
            "睡馀但欲依书几，坐久还思弄钓竿。", 
            "扰扰平生成底事，镜湖归隐老黄冠。"
        ], 
        "title": "题斋壁二首 其一", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "手斸云根结草庐，平生心事满无馀。", 
            "二升菰米晨炊饭，一碗松灯夜读书。", 
            "天理直须闲处看，人谋常向巧中疏。", 
            "烟波有趣君知否，裂网伸钩也得鱼。"
        ], 
        "title": "题斋壁二首 其二", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "行年七十尚携锄，贫悴还如白纻初。", 
            "好事邻僧勤送米，过门溪友强留鱼。", 
            "客来旋过墙头酒，睡起闲抽架上书。", 
            "要信荣枯元不动，胸中浩浩著空虚。"
        ], 
        "title": "贫病", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "前年度岭踏斜阳，曾卜松阴置草堂。", 
            "只倚气吞云梦泽，竟无钱买雪堆庄。", 
            "烟脂菱角空频摘，火齐杨梅已再尝。", 
            "事不如心居十九，往来常羡捕鱼郎。"
        ], 
        "title": "三年前（残宋本目录前下有尝字）与儿辈步过东泾小岭得胜处可营别墅贫不能成偶复至其地怅然有感", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "闲中高趣傲羲皇，身卧维摩示病床。", 
            "活眼砚凹宜墨色，长毫瓯小聚茶香。", 
            "门无客至惟风月，案有书存但老庄。", 
            "问我东归今几日，坐看庭树六番黄。"
        ], 
        "title": "闲中", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "驱除云雾极知难，敢意天公不作悭。", 
            "汛扫中庭待明月，攀跻危榭望青山。", 
            "取琴理曲茶烟畔，看鹤梳翎竹影间。", 
            "不为新晴宜著句，拟将幽事破除闲。"
        ], 
        "title": "秋霁", 
        "type": "律诗", 
        "yun": "删"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "晨起梳头拂面丝，行年七十岂前期。", 
            "此生犹著几两屐，长日惟消一局棋。", 
            "空釜生鱼忍贫惯，闲门罗雀与秋宜。", 
            "区区名义真当勉，正是先师戒得时。"
        ], 
        "title": "晨起", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "常记当年入洛初，华灯百万掷樗蒲。", 
            "平生意薄刀笔吏，投老身为山泽臞。", 
            "已罢向空书咄咄，尚能击缶和呜呜。", 
            "今朝客至无寻处，正伴园丁斸芋区。"
        ], 
        "title": "自咏", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "富贵常求系日绳，阨穷却羡弃家僧。", 
            "强颜始觉贫为害，对镜方嗟老可憎。", 
            "出户风霜欺短褐，读书父子共昏灯。", 
            "圣师梦奠二千载，一卷遗言终可凭。"
        ], 
        "title": "乞奉祠未报食且不继", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "世事无穷膏火煎，羁魂病骨久羸然。", 
            "觉时不及梦差乐，死去始嗟生可怜。", 
            "慷慨知非请缨日，推移忽及挂冠年。", 
            "扬帆海浦差强意，卧看秋涛蹴远天。"
        ], 
        "title": "舟行戏书", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老生日日困盐齑，异味棕鱼与楮鸡。", 
            "敢望槎头分缩项，况当霜后得团脐。", 
            "堪怜妄出缘香饵，尚想横行向草泥。", 
            "东崦夜来梅已动，一樽芳酝径须携。"
        ], 
        "title": "偶得长鱼巨蟹命酒小饮盖久无此举也", 
        "type": "律诗", 
        "yun": "齐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "我似人间不系舟，好风好月亦闲游。", 
            "归来华表千年鹤，灭没烟波万里鸥。", 
            "岁晚客貂那复叹，时艰嫠纬未忘忧。", 
            "野人只欲安耕钓，江左夷吾可见不。"
        ], 
        "title": "泛舟湖山间有感", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "放翁老手竟超然，俗子何由与作缘。", 
            "百榼旧曾誇席地，一窗今复幻壶天。", 
            "梦回橙在屏风曲，雨霁梅迎拄杖前。", 
            "吾爱吾庐得安卧，笑人思颍忆平泉。"
        ], 
        "title": "书室明暖终日婆娑其间倦则扶杖至小园戏作长句二首 其一", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "美睡宜人胜按摩，江南十月气犹和。", 
            "重帘不捲留香久，古砚微凹聚墨多。", 
            "月上忽看梅影出，风高时送雁声过。", 
            "一杯太淡君休笑，牛背吾方扣角歌。"
        ], 
        "title": "书室明暖终日婆娑其间倦则扶杖至小园戏作长句二首 其二", 
        "type": "律诗", 
        "yun": "歌"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老客人间百事慵，乐哉闭户过今冬。", 
            "朝炉兽炭腾红焰，夜榻蛮毡拥紫茸。", 
            "猬刺坼蓬新栗熟，鹅雏弄色冻醅浓。", 
            "题诗正自消闲日，本不争先万户封。"
        ], 
        "title": "初冬", 
        "type": "律诗", 
        "yun": "冬"
    }, 
    {
        "author": "郭三益", 
        "era": "宋", 
        "subtype": "七言绝句", 
        "text": [
            "平生但爱山中寺，此日来看竹外山。", 
            "心境顿开清净想，客尘无复更相关。"
        ], 
        "title": "题多福院分翠轩", 
        "type": "绝句", 
        "yun": "删"
    }, 
    {
        "author": "郭三益", 
        "era": "宋", 
        "subtype": "七言绝句", 
        "text": [
            "古木阴森梵帝家，帘泉一酌试新芽。", 
            "官符星火催春焙，却使山僧怨白蛇。"
        ], 
        "title": "题南岳寺", 
        "type": "绝句", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "惟昔庐山旧，舜师称老禅。", 
            "惠也乃上足，解空无比肩。", 
            "我尝叩其说，活活如涌泉。", 
            "况复能吟哦，俯视唐皎然。", 
            "一别二十载，相望修途邅。", 
            "音信谁谓隔，月华长自圆。", 
            "嗟予困俗累，久负香火缘。", 
            "适为幕府客，远泛潇湘船。", 
            "还过庐山下，庐山安足怜。", 
            "既无故人语，顽碧徒参天。", 
            "多谢子规鸟，数声空谷传。", 
            "准拟趁汝飞，飞落赣水边。"
        ], 
        "title": "寄虔州慈云惠禅师", 
        "type": "古风", 
        "yun": "先"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "宣城多名山，诗人旧经历。", 
            "独无平云篇，煞怯作者敌。", 
            "不然灵祇护，晦此神女色。", 
            "留与无心人，开轩初占得。", 
            "群奔万马放，片堕孤鹰击。", 
            "缕缕蚕茧抽，枞枞羽林直。", 
            "恍随片月散，又逐岚光滴。", 
            "缟带裁未成，蛟绡莹无隔。", 
            "苍龙奋修鳞，皓鹤舒春翼。", 
            "天墀耸群玉，胡阵望鸣镝。", 
            "尤怜欲雪时，铁甲万里黑。", 
            "变化固无穷，想象岂尽识。", 
            "贤哉谪御史，注目倚寒壁。", 
            "吟非宋玉赋，心在汉皇席。", 
            "愁来把樽酒，薄咏继朝夕。", 
            "迷魂招屈贾，大句压甫白。", 
            "初屯念经纶，作解须霹雳。", 
            "终朝去为霖，未信长抱石。", 
            "卷舒能及时，慰此长太息。", 
            "诗言我枯疏，返类群儿剧。", 
            "君探骊颔珠，不惮海神惜。", 
            "更当俟来唱，研尽廷圭墨。"
        ], 
        "title": "蒋颖叔要予同赋平云阁", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "颍川有佳士，放怀慕清闲。", 
            "或游公侯门，得诗乃言还。", 
            "潇洒青松姿，俗驾何由攀。", 
            "买田数百亩，家住濡须湾。", 
            "匣有雷张琴，旋拨春醅绿。", 
            "客来留一醉，听我弹数曲。", 
            "收身趣已远，爱山心未足。", 
            "千金建危阁，遥望九华峰。", 
            "紫光射晚日，点点金芙蓉。", 
            "南风吹秀色，半落樽罍中。", 
            "酒味愈冷冽，琴声又玲珑。", 
            "飘然紫霄想，何日跨冥鸿。"
        ], 
        "title": "寄题陈生九华阁", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "东城耿天骘，读书五千卷。", 
            "有义或未通，至忘寝与膳。", 
            "潜心唯丘轲，弟子并时彦。", 
            "晚从进士起，青衫落铨选。", 
            "捕贼偶诖误，差池困州县。", 
            "宁知贾马才，不上明光殿。", 
            "功名既无成，禄廪岂足恋。", 
            "归来洁其身，旧学进吾善。", 
            "构堂剪深竹，江山使对面。", 
            "秀色览天镜，毛发莹可见。", 
            "闲情寄浮云，零落两三片。", 
            "颓然堕支体，隐几自峨弁。", 
            "有时明月来，朋簪合清宴。", 
            "狂为梁甫吟，璀错珠玉串。", 
            "夫人无妒忌，群妾美目眴。", 
            "大儿富文学，又随太守荐。", 
            "百口不忧贫，九品不为贱。", 
            "内足外亦足，此乐信无倦。", 
            "轩冕达士寄，形色圣人践。", 
            "他时采高名，犹冠儒林传。"
        ], 
        "title": "寄题东城耿天骘归洁堂", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "重华不可见，曾参久为尘。", 
            "孝道遂零落，为子吟孤云。", 
            "孤云泊南山，山下藏二亲。", 
            "孤云自朝夕，坟草几冬春。", 
            "悠悠我之思，孤云浩无垠。", 
            "注视讵能揽，倾耳那得闻。", 
            "音容劳梦想，涕泪濡衣巾。", 
            "作亭坟之隅，奚止簠簋陈。", 
            "扬名与行道，勉勉期终身。", 
            "采彼孤云篇，为子书诸绅。"
        ], 
        "title": "寄题吴子山孤云亭", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "虎兮弗食子，谁谓虎性恶。", 
            "一见慈孝人，帖身不敢缚。", 
            "旧庐当绝巅，今寺据幽壑。", 
            "人虎皆已非，断碑苍藓剥。"
        ], 
        "title": "题冶父山实际禅院", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "偶登秋水阁，静吟秋水篇。", 
            "初不辨牛马，河泊方欣然。", 
            "及见北海若，始惊大小悬。", 
            "大小不相借，致令夔爱蚿。", 
            "学者傥悟此，心忘真乃全。", 
            "白云散林表，苍山落檐前。", 
            "中有醉道士，兀兀知何年。", 
            "寒风洒面醒，暖日曝背眠。", 
            "弹琴不终曲，抚掌望青天。", 
            "谁来达渠意，勿作虚名传。"
        ], 
        "title": "题宣州天庆观秋水阁", 
        "type": "古风", 
        "yun": "先"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "深溪彻寒鉴，苍山开翠屏。", 
            "结庵当此间，观妙题其扃。", 
            "借问观何妙，伊人养性灵。", 
            "岂为娱耳目，是将达神明。", 
            "滞有乃为病，趋无亦何营。", 
            "外感适变化，中虚藏窅冥。", 
            "夜深片月散，林鸟三四声。", 
            "寥寥太古风，吹我襟尝惺。", 
            "逍遥形骸外，浩荡天地情。", 
            "未能同子乐，聊用歌强名。"
        ], 
        "title": "题旌德虞令观妙庵", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "苍山如巨龟，长淮就吞吐。", 
            "石林含霜明，爻卦俨可数。", 
            "相传有神物，在昔遭圣禹。", 
            "絷铁送潭中，作镇亘万古。", 
            "乾坤未云息，魑魅那得侮。", 
            "至今崖下潭，不敢设网罟。", 
            "迩来建佛庙，金碧烂庭户。", 
            "长廊肖深洞，夜香郁浓雾。", 
            "一读碑上文，飒尔精神聚。", 
            "悯旱截臂翁，开山即初祖。", 
            "借僧百万人，下坛三尺雨。", 
            "至尊亲赐诗，高名动寰宇。", 
            "楼阁疑化成，何年运斤斧。", 
            "洄流涨平沙，舟楫永无阻。", 
            "尤怜瞻仰地，曾是攲倾所。", 
            "王者唯好仁，佛力岂无补。", 
            "我来解征鞍，赫日正卓午。", 
            "凉风如冰霜，洒我襟上土。", 
            "仰惭云衲禅，未尝倦行旅。", 
            "还思治水功，冥寞今何许。"
        ], 
        "title": "题泗州龟山寺", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "晋道昔纷乱，志士多学仙。", 
            "乃愿脱尘网，毕身飞绛烟。", 
            "卓彼抱黄子，遗迹兹山巅。", 
            "地灵无恶木，杉松碧参天。", 
            "四时不变春，脩脩女萝鲜。", 
            "下有白鹿卧，上有青猿悬。", 
            "微风五音奏，不假朱丝弦。", 
            "来者迭宏构，深门秘真筵。", 
            "馀芳考金刻，眇末期羌肩。", 
            "回念时运泰，岩谷无逃贤。", 
            "寓游足以乐，携壶谩思玄。", 
            "黄冠四五辈，达者余所怜。", 
            "未尝诣州府，白发犹侵颠。", 
            "而况尘中人，欲以永岁年。", 
            "聊书一日事，继之逍遥篇。"
        ], 
        "title": "题抱黄洞景德观", 
        "type": "古风", 
        "yun": "先"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "云公说法时，诸天雨名花。", 
            "此事古老传，岂为虚语誇。", 
            "至今数亩地，长松肖龙蛇。", 
            "下不生蔓草，上不存栖鸦。", 
            "夜或散瑞光，烂若赤城霞。", 
            "沿崖仅可到，狭径宁容车。", 
            "严严渤海公，好古心无涯。", 
            "携筇徐步至，极眺频吁嗟。", 
            "不唯古佛迹，绝景来幽遐。", 
            "城郭如钩环，井庐杂禾麻。", 
            "青山断绿野，白水连平沙。", 
            "翔帆出天镜，叠鼓传掺挝。", 
            "又复听归橹，大泽鸣雁驾。", 
            "云烟失浦溆，霜雪摧蒹葭。", 
            "顾瞻指掌间，千里无毫差。", 
            "中天二龙飞，此邦恃犬牙。", 
            "纳士业已缓，何殊井中蛙。", 
            "神兵半夜集，城裂如剖瓜。", 
            "唯仁乃无敌，四海同一家。", 
            "我公乘闲来，式宴宾亦嘉。", 
            "作亭当旧址，海月浮窗纱。", 
            "举杯莫辞酒，越女弹琵琶。", 
            "为我谢云公，亦有三春葩。", 
            "真法忌拣择，岂校静与哗。", 
            "酩酊上马归，鬓发从纱纱。"
        ], 
        "title": "题雨华台", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "下马携瘦筇，凌晨极幽赏。", 
            "腾身孤峰半，纵目浮云上。", 
            "严严洞天路，霭霭灵气王。", 
            "古木藏春容，飞流落天幌。", 
            "断崖倾郁萝，深宫秘真像。", 
            "坛心綵虹贯，幡脚仙飙飏。", 
            "老鹤时一鸣，众鸟不敢傍。", 
            "人寰杳何处，仕路险已忘。", 
            "高歌乐逍遥，抚掌遗得丧。", 
            "长生岂无术，静理聊自放。", 
            "独醒世不容，苟合情辄枉。", 
            "咄嗟胡为乎，兹焉卜长往。"
        ], 
        "title": "太平观", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "苍崖犹积雪，冻林春未归。", 
            "石径稍可通，决决泉声迟。", 
            "薄游欲何适，携筇负阳晖。", 
            "览胜辄长啸，世事吾何羁。", 
            "忽到仙人家，楼殿势欲飞。", 
            "皓鹤向人舞，青猿攀树啼。", 
            "屏风叠苍玉，深潭莹琉璃。", 
            "谁云蛰龙卧，朗咏前人诗。", 
            "飕飗太古风，会生松桂枝。", 
            "回首归兴遥，日暮青云低。"
        ], 
        "title": "寻真观", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "盘石琢深齿，贯轮激清陂。", 
            "运动无昼夜，柄任谁与持。", 
            "霹雳驾飞雪，盛夏移冬威。", 
            "功成给众食，势转随圆机。", 
            "翻思兵家言，千仞俯可窥。", 
            "又想对明月，大壑投珠玑。", 
            "睥睨巧匠手，不使差毫釐。", 
            "牛驴免穿领，僮仆逃胼胝。", 
            "利用固已博，沉吟岂虚辞。", 
            "愿将水磨篇，荐之调鼎司。"
        ], 
        "title": "水磨", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "禀禀齐成业，得之权公碑。", 
            "逢时初多难，退密安庭闱。", 
            "深怀经纶策，起佐虎罴师。", 
            "省郎拜侍御，出赈关中饥。", 
            "俄登谏诤列，忤旨领一麾。", 
            "徐迁河南府，法令严张施。", 
            "宿奸即诛殄，和气回霜威。", 
            "德宗治勤劳，器公达精微。", 
            "付之元化柄，庶绩几纯熙。", 
            "兼职在国史，直笔信不疑。", 
            "皇皇君臣际，忠孝世所推。", 
            "宜其源流长，千载尚弗遗。", 
            "于今见远孙，大雅敦形仪。", 
            "银章佩县印，白玉涵山辉。", 
            "丈人与先翁，登科实同时。", 
            "相逢进馀烈，语讫及祖基。", 
            "家传唐相诰，绨袭常亲携。", 
            "焚香俾一读，令我增叹嘻。", 
            "玺文俨如新，是亦权公词。", 
            "顾郑崔许辈，其名各亲题。", 
            "邈然想高风，拂拂云雾披。", 
            "芬芳一何远，阴德未少隳。", 
            "几经兵火馀，定有神物持。", 
            "不落他人家，后嗣贤可知。", 
            "请令妙绝手，模将刻瑶琪。", 
            "传之固无穷，永作来孙规。"
        ], 
        "title": "同蔡持正长官观齐景茜虞部家藏远祖成公监修国史诰", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "君实名卿孙，妙画箧所聚。", 
            "壁间四幅画，收尽苍洲趣。", 
            "瘦柏盘大石，雪霜迥不惧。", 
            "举斧挥栋材，未辨在缣素。", 
            "离披老竹梢，直裂见枯处。", 
            "凤凰欲来巢，俯视犹屡顾。", 
            "壮观殊未已，白日去还暮。", 
            "愁怀起窗壁，注目乱烟雾。", 
            "烦君灯烛张，免我颜色沮。", 
            "乃知顷刻意，直有千载寓。"
        ], 
        "title": "观柳殿丞家藏竹柏图", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "横披五尺素，中有万叠山。", 
            "山卜千丈溪，恍疑泻潺潺。", 
            "西风偃古木，惨淡秋色顽。", 
            "蓼红菱荇碧，缺岸如破环。", 
            "小舟半阁沙，茅屋深无关。", 
            "三牛行啮草，一犊随母还。", 
            "牧儿掣牛鼻，望家喜生颜。", 
            "欲知田家乐，此趣何由攀。", 
            "而况画手妙，意思能馀闲。", 
            "远出物象外，不在粉墨间。", 
            "临之发孤兴，飘忽辞尘寰。"
        ], 
        "title": "李公择学士出示胡九龄归牧图", 
        "type": "古风", 
        "yun": "删"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "与君有前期，共为名山乐。", 
            "十宿太上家，百骸失尘缚。", 
            "夜半瞻星辰，离离半空阁。", 
            "香氲结盖网，华灯焕朱琧。", 
            "金钟击清霜，远响答玄壑。", 
            "太霞无别境，洞章自酬酢。", 
            "君虽潜贱贫，志意在寥廓。", 
            "暂为处群鸡，曾是横空鹤。", 
            "一别几何时，又见圆蟾落。", 
            "长须俄及门，金石重然诺。", 
            "手写黄庭经，寄我辟邪恶。", 
            "我方闭空屋，隐几效南郭。", 
            "为君兴一读，玉液泻河洛。", 
            "何当结长游，相伴趋恬寞。"
        ], 
        "title": "谢许栖默道士手写黄庭经见寄", 
        "type": "古风", 
        "yun": "药"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "一别隔千里，梦寐期追寻。", 
            "闻君宿琅琊，浩气酬云林。", 
            "雪霁望明月，山光如缕金。", 
            "天高归鸟尽，海冻诸峰沉。", 
            "骑鲸人已去，玉溜扬清音。", 
            "君当继绝唱，老凤霜梧吟。", 
            "释彼猿鹤怨，解此尘坌襟。", 
            "驽马鞭不行，空负希骥心。"
        ], 
        "title": "蒋颖叔招游琅琊以马病不赴", 
        "type": "古风", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "君家庐山下，我昔庐山游。", 
            "芜阴偶会合，共忆林泉幽。", 
            "山脚仙佛居，宝阁连琼楼。", 
            "客子多所至，未足勤吾求。", 
            "最爱山北冈，鸟道通岩陬。", 
            "其初惠远辈，遗芳至今留。", 
            "嵬峨定心石，欲脱如簪抽。", 
            "下视千仞溪，半空五云浮。", 
            "石门扼危磴，天瀑垂还收。", 
            "微风仙籁奏，灵草香气柔。", 
            "龙吟万壑响，桂子落三秋。", 
            "安栖虽未能，历览稍已周。", 
            "一别几三年，万事何悠悠。", 
            "日月随转目，霜雪易满头。", 
            "饥将无稻粮，寒亦乏衣裘。", 
            "虽非圣贤耻，自起妻儿羞。", 
            "慨欲携锄犁，为君耕旧丘。", 
            "经年饱蔬粟，吾道从休休。"
        ], 
        "title": "与柳丞夜话庐山", 
        "type": "古风", 
        "yun": "尤"
    }, 
    {
        "author": "郭三益", 
        "era": "宋", 
        "subtype": "五言律诗", 
        "text": [
            "面幽连野色，审曲带城闉。", 
            "但见流花水，难寻避世人。", 
            "蟠桃知几熟，藓洞谩长春。", 
            "税驾追前事，踌躇要路津。"
        ], 
        "title": "流花亭", 
        "type": "律诗", 
        "yun": "真"
    }, 
    {
        "author": "郭三益", 
        "era": "宋", 
        "subtype": "七言律诗", 
        "text": [
            "洗光朝日上旋旋，瑞色分临此地先。", 
            "门迥帆收江市密，山深龙卧海潭圆。", 
            "静然柏子听幽偈，閒立苔痕问小禅。", 
            "莫讶潮平归渡晚，斯游有意已三年。"
        ], 
        "title": "游日山", 
        "type": "律诗", 
        "yun": "先"
    }, 
    {
        "author": "郭三益", 
        "era": "宋", 
        "subtype": "七言律诗", 
        "text": [
            "山光竹影交寒辉，下有碧浸吹涟漪。", 
            "沙痕隐隐白鸟去，石声凿凿扁舟归。", 
            "芝兰发香禅味远，云雾吐秀人家稀。", 
            "须知春事不可挽，杜鹃已绕林中飞。"
        ], 
        "title": "题仙居南峰寺蓝光轩", 
        "type": "律诗", 
        "yun": null
    }, 
    {
        "author": "郭仁", 
        "era": "宋", 
        "subtype": "五言律诗", 
        "text": [
            "幽意旷何许，逃名东海傍。", 
            "卜邻惟拜石，览胜不赍粮。", 
            "帙散兰亭近，书探禹穴忙。", 
            "紫薇山畔月，流照有馀光。"
        ], 
        "title": "薇山书室为朱惟节赋", 
        "type": "律诗", 
        "yun": "阳"
    }, 
    {
        "author": "郭仁", 
        "era": "宋", 
        "subtype": "七言律诗", 
        "text": [
            "小畦香雨碧飔飔，分得新苗旋作篱。", 
            "为待繁英供采掇，故寻异本斗芳奇。", 
            "野人自爱编青障，老圃先教拥绿泥。", 
            "浊酒预拚重九约，狂风莫损最高枝。"
        ], 
        "title": "分菊", 
        "type": "律诗", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "穷荒得见故人稀，话旧还惊岁月飞。", 
            "君有儿孙能力学，我无金谷可言归。", 
            "灵仙观里黄柑熟，采石江头白蟹肥。", 
            "北望何时同此乐，暂留行棹莫相违。"
        ], 
        "title": "留汤主簿小饮", 
        "type": "律诗", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "气吐虹蜺发未皤，逢人辄莫叹蹉跎。", 
            "边隅锋镝从今少，幕下篇章所得多。", 
            "雨洗山光浮碧玉，春回江色熨青罗。", 
            "元戎早晚归金阙，荐祢应先著述科。"
        ], 
        "title": "送刘光道赴桂幕", 
        "type": "律诗", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "九日登高可强欢，听歌莫放玉杯乾。", 
            "黄花烂漫宜新酒，白发稀疏落小冠。", 
            "桂水波光趋海急，峡山岚翠带云寒。", 
            "故乡万里知何处，更凭朱栏向北看。"
        ], 
        "title": "九日登北楼示客", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "忽逢便翼寄新章，不惜明珠满斛量。", 
            "姑孰万家花映竹，丹湖千顷月和霜。", 
            "结庐已许陪吟社，衣锦应须返故乡。", 
            "底事却言归未得，梦魂犹欲泛沧浪。"
        ], 
        "title": "次韵宜掾徐子美见寄", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "星湾高会岂能忘，万丈离愁寸寸量。", 
            "东阁赋梅摅锦绣，南山射虎凛冰霜。", 
            "功名未得封千户，耕凿何由共一乡。", 
            "春蕨秋鲈味偏美，时听社鼓醉淋浪。"
        ], 
        "title": "次韵陈文思见寄", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "种柳江边不得归，殁将灵魄寓罗池。", 
            "名参韩子犹为幸，党入王生最可悲。", 
            "帘卷瘴云灯断续，门荒秋雨菊离披。", 
            "旱穰请祷年年事，瓦鼓巫歌奠一卮。"
        ], 
        "title": "寄题罗池庙", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "朝闻紫诏下龙楼，夕卷红旌别海陬。", 
            "六路理财烦侍从，一门传节继风流。", 
            "诗如老杜犹为达，策似刘蕡稍见收。", 
            "廊庙乏材终大用，愿均和气及岩幽。"
        ], 
        "title": "送颖叔待制拜六路都运之命", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "十年相识迹非疏，今日江亭叹别车。", 
            "牢落名声谗谤后，支离形影瘴氛馀。", 
            "重来仕路谁为援，却返家园欲自如。", 
            "烟浪一舟无长物，罢官只似到官初。"
        ], 
        "title": "次韵林辨之长官送别之什", 
        "type": "律诗", 
        "yun": "鱼"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "北风遮莫阻归舟，公有双泉慰客愁。", 
            "玉斗贮来云尚冻，金蕉倾处蚁争浮。", 
            "黄花遥想东篱畔，白浪正翻南浦头。", 
            "醉魄忽成蝴蝶梦，却寻春色到皇州。"
        ], 
        "title": "谢洪府黄安中尚书惠双泉二首 其一", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "北风变冷水归𤃩，南浦扁舟未得行。", 
            "孤雁叫云诗胆碎，怒涛舂岸客魂惊。", 
            "谁陪高论应悬榻，想有雄词欲鲙鲸。", 
            "病骨支离难强起，尚蒙樽酒慰馀生。"
        ], 
        "title": "谢洪府黄安中尚书惠双泉二首 其二", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "帝庭江国屡相逢，不觉霜毛岁月空。", 
            "君奏课书双阙下，我携纶钓五湖东。", 
            "论归学海方无迹，吟到诗坛始有功。", 
            "一任北风翻地起，且图樽酒暂时同。"
        ], 
        "title": "次韵黎东美江上偶作", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "乍出锋铓赣石来，仙都忽见五云开。", 
            "霓幡闪闪排真驭，珠网重重覆绛台。", 
            "照水碧莲犹未变，绕坛红杏亦新栽。", 
            "刘郎去后谁行乐，壁上龙蛇半紫苔。"
        ], 
        "title": "吉州仙都观览前守李献父留题", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "碧瓦周遭映佛幢，更穷眼界敞轩窗。", 
            "山光半拥初生日，天影宽围不尽江。", 
            "诗思未容秋色乱，酒醺能使客愁降。", 
            "陶潜肯忆东篱菊，且倚栏干倒一缸。"
        ], 
        "title": "贵池寺照远轩", 
        "type": "律诗", 
        "yun": "江"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "寺插孤峰压贵池，幽轩占胜敞双扉。", 
            "阴生广野千山失，影落空江一雁归。", 
            "安得有缘陪社客，更寻何处息尘机。", 
            "南来北去无时尽，谁念沧浪可濯衣。"
        ], 
        "title": "追和梅侍读题贵池寺元韵", 
        "type": "律诗", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "亭压全闽近冢丘，四时营祀想神游。", 
            "毫添玉兔新成史，德合银潢不尽流。", 
            "翼翼栋梁横蜃泽，林林松槚冒霜秋。", 
            "荣名已往馀阴骘，定有儿孙万户侯。"
        ], 
        "title": "寄题吕得中先坟怀先亭", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "隔江为宰便庭帏，归去青霄结主知。", 
            "租赋宽平民共乐，文书清简吏常饥。", 
            "始终不变温如玉，离别相怜醉似泥。", 
            "上国故人应问我，为言耕钓老明时。"
        ], 
        "title": "送魏汝士宣德", 
        "type": "律诗", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "十年想见苏夫子，闻说腰金便弃官。", 
            "云在皖山峰上住，龙归潜水窟中蟠。", 
            "已无俗坌心休洗，更有春醪盏不乾。", 
            "我亦江南专一壑，忆君相伴把渔竿。"
        ], 
        "title": "寄致政苏子平大夫", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "湓浦夜涛声动地，香炉晴影碧连天。", 
            "楼中不负庾公赏，席上谁为陶令贤。", 
            "且拥旌旗飞画鹢，行闻台阁选青钱。", 
            "班春过我旧游处，门巷桃花应寂然。"
        ], 
        "title": "送叶圣参守九江郡", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "姑溪不是留君地，雪窦天台更一游。", 
            "玉浪溅云泉尾活，金盘擎海月华秋。", 
            "将心与客无痕迹，问疾何人敢对酬。", 
            "我把钓竿相忆处，蓼花红影上丝头。"
        ], 
        "title": "送琳长老再游浙东", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "幽轩邀客每凭栏，景物萧然世味閒。", 
            "翠碧湿烟山匼匝，光明随夜月回环。", 
            "一杯浊酒超尘外，几首新诗寄壁间。", 
            "不得从容与君语，片帆却欲趁风还。"
        ], 
        "title": "姜希哲四照轩送别", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "已喜乘轺归玉阙，尚能骑马过柴门。", 
            "离魂有底销千丈，残日无多寄一樽。", 
            "得路看君终直节，闭关唯我守空言。", 
            "霜风素发频攲帽，泪对桓伊不可扪。"
        ], 
        "title": "胡与几被召访别", 
        "type": "律诗", 
        "yun": "元"
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "绿烛间红花，绝艳交相照。", 
            "不分花时雨又风，折取供吟笑。", 
            "拟把插乌巾，却恨非年少。", 
            "点笔舒笺领略渠，座客词俱妙。"
        ], 
        "title": "卜算子", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "姑射仙人肌雪莹，笑他红紫纷纷。", 
            "从教藏白后庭深。", 
            "虬枝才破蕾，鼻观已遥闻。", 
            "花正繁时春又暮，年华荏苒催人。", 
            "惜花心事与谁论。", 
            "长哦清绝句，目断古南云。"
        ], 
        "title": "临江仙 次黄几叔韵赋酴醾", 
        "type": "词", 
        "yun": null
    }, 
    {
        "author": "郭应祥", 
        "era": "宋", 
        "subtype": null, 
        "text": [
            "金风淅淅，银河耿耿，七夕如今又至。", 
            "人间唤作隔年期，但只似、屈伸指臂。", 
            "罗花列果，拈针弄线，等是纷纷儿戏。", 
            "巧人自少拙人多，那牛女、何曾管你。"
        ], 
        "title": "鹊桥仙 其三 甲子七夕", 
        "type": "词", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "君子素位行，穷通等寒暑。", 
            "漠然随所寄，廊庙即环堵。", 
            "姬孔彼何人，名德照今古。", 
            "若以优劣观，此论吾不与。", 
            "鄙夫晚闻道，行藏心自许。", 
            "白发尚婆娑，青衫久蓝缕。", 
            "鸡鸣意在晨，宁复问风雨。", 
            "乐天夫何忧，贵贱同归土。"
        ], 
        "title": "亦乐堂", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "大道绝群伦，古今无匹配。", 
            "张子涉其源，超然意冥会。", 
            "宴坐一堂空，乾坤皆破碎。", 
            "八荒自神游，万法非我对。", 
            "眼前郁峥嵘，毫发了无碍。", 
            "揭名谅真实，举首谁领解。", 
            "咄哉愚痴儿，矜已妄尊大。", 
            "一念思遗物，胸次先愦愦。", 
            "不见南荣趣，偕来还几辈。", 
            "颠倒欲何之，却走山愈背。", 
            "吾今识子綦，独立形骸外。", 
            "寂寥千载馀，光采炯如在。"
        ], 
        "title": "自堂诗为张亿作", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "蓄书不能读，人以书簏方。", 
            "譬如守钱奴，万镪空靳藏。", 
            "读书不能行，虎皮质犬羊。", 
            "诗礼假发冢，高言诬黄唐。", 
            "我观古圣贤，道学甘膏粱。", 
            "文字初未广，游心自得场。", 
            "后人富典籍，洛诵日洋洋。", 
            "唇腐无所归，白首徒悲伤。", 
            "普慈群圃胜，中间敞华堂。", 
            "本非挟册地，宾筵罗豆觞。", 
            "揭名意安在，诗板借辉光。", 
            "斲轮如可作，试与一平章。"
        ], 
        "title": "李文山书堂", 
        "type": "古风", 
        "yun": "阳"
    }, 
    {
        "author": "郭印", 
        "era": "宋", 
        "subtype": null, 
        "text": [
            "何处无奇观，隐显随所遇。", 
            "事有幸不幸，邂逅元非素。", 
            "招提枕山趾，出郭才数步。", 
            "高亭齐浮云，杖策邀我屡。", 
            "西厢偶徘徊，屋敝惊颓仆。", 
            "穴壁试一窥，似觉万景聚。", 
            "同来老先生，错愕喜相顾。", 
            "明朝便鸠工，栋宇更寻度。", 
            "华堂不日成，杂沓千山赴。", 
            "落日下层巅，寒烟笼远树。", 
            "乾坤发秘藏，物象争呈露。", 
            "烂赏良未能，草略杯盘具。", 
            "群公意尽欢，韵语各吟赋。", 
            "和气回阳春，篇篇奏韶濩。", 
            "堂以横翠名，誇诧盈道路。", 
            "人材何异此，用舍得其趣。", 
            "渭滨一钓夫，起为周室辅。", 
            "皇皇鲁真儒，终以不合去。", 
            "圣道奚加损，山亦无新故。", 
            "废兴适然耳，万事成感悟。"
        ], 
        "title": "横翠堂成与诸公落之蒙贶佳篇不敢当也谩作数语以纪其实", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "草堂何处觅，云黯浣花溪。", 
            "栋宇已非昨，松竹尚依依。", 
            "荒坡卧颓日，寒浪摇清飔。", 
            "万象不禁写，吟哦想当时。", 
            "我公本天人，造化生肝脾。", 
            "道大世不容，远迹西南维。", 
            "波涛涌笔端，孤愤寄新诗。", 
            "诗中尽经济，秋毫未设施。", 
            "后人不知公，但赏琼琚词。", 
            "文章一小技，于道信为卑。"
        ], 
        "title": "草堂", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "我本丘壑姿，脱巾为谋食。", 
            "随牒几推迁，铜章领岩邑。", 
            "初期窃馀闲，焚香弄书册。", 
            "文法何苦多，日力不暇给。", 
            "讼纸秋叶翻，使符星火急。", 
            "自怜拙追科，难复济繁剧。", 
            "秋毫殊未试，直道聊抆拭。", 
            "白眼已纷纷，丹心犹汲汲。", 
            "要令四万家，实惠涓尘及。", 
            "怒骂奚足云，此意天应识。", 
            "西斋靓且深，于焉少游息。", 
            "幽独谁相对，古壁苍崖立。", 
            "高人喜过从，玄论挥八极。", 
            "世情一笑休，欲语不如默。"
        ], 
        "title": "山斋", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "渊明识琴心，徽弦总不具。", 
            "兴发时抚弄，悠然得真趣。", 
            "杳然太古音，充满一切处。", 
            "吾今琴亦亡，至乐随所寓。", 
            "调此方寸微，物物尽和豫。", 
            "一奏万化熙，再奏九功叙。", 
            "大声越宫商，俗耳恐难喻。", 
            "单父不下堂，阳春被黎庶。"
        ], 
        "title": "仁寿县治新开小轩以琴中趣名之用趣字韵赋之", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "二器入范围，物物皆吾琴。", 
            "外响蕴真寂，中虚含妙音。", 
            "世人若著相，正堕声色林。", 
            "那知反听处，万象融一心。", 
            "伊余晚闻道，奇病得聋瘖。", 
            "诗成自吟咏，酒热谁献斟。", 
            "山高水洋洋，子期亦已沉。", 
            "燕坐忽神游，月明秋夜深。"
        ], 
        "title": "次韵蒲大受琴中趣二首 其一", 
        "type": "古风", 
        "yun": "侵"
    }, 
    {
        "author": "郭印", 
        "era": "宋", 
        "subtype": null, 
        "text": [
            "人生饮天和，各抱无弦琴。", 
            "云何不自开，溺彼宫商音。", 
            "郑卫剧淫哇，听者返如林。", 
            "耳根一以荡，万劫迷真心。", 
            "安得佛之力，与世开群瘖。", 
            "神机运帝车，元气如酌斟。", 
            "鱼鸟得其性，云渊自飞沉。", 
            "不见南风歌，仁声入人深。"
        ], 
        "title": "次韵蒲大受琴中趣二首 其二", 
        "type": "古风", 
        "yun": "侵"
    }, 
    {
        "author": "郭印", 
        "era": "宋", 
        "subtype": null, 
        "text": [
            "平生栖息地，往往旋修筑。", 
            "为怜双净眼，不肯受羁束。", 
            "官居凿小轩，容膝盖已足。", 
            "于焉得逍遥，内视聊自牧。", 
            "廓廓乾坤大，冥冥鬼神服。", 
            "是心不违仁，如种五谷熟。", 
            "乃知穷且贱，未必不为福。", 
            "朋僚饷新诗，句法惊小陆。", 
            "秀色增云山，荣光发林木。", 
            "何妨曳杖来，斯乐未敢独。", 
            "清谈可以饱，岂但蠲烦促。", 
            "非必酒与肴，佳客始能速。"
        ], 
        "title": "新开小轩晁子西有诗以韵答之二首 其一", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "我无先世英，敢望燕台筑。", 
            "譬如坎井蛙，拘虚徒窘束。", 
            "又如鹪鹩巢，所寄一枝足。", 
            "名不闻公卿，迹非侣樵牧。", 
            "眼花鬓毛霜，黾勉作侯服。", 
            "吏才固不高，民事亦稍熟。", 
            "每欲思寡过，岂敢求多福。", 
            "群公迟风云，行矣龙起陆。", 
            "佳篇杂沓来，文绣被土木。", 
            "坐令北窗下，不知有穷独。", 
            "相逢一笑粲，语妙席自促。", 
            "凭谁觅仙方，造酒逡巡速。"
        ], 
        "title": "新开小轩晁子西有诗以韵答之二首 其二", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "六凿森剑戟，一枕寄华胥。", 
            "觉梦既殊辙，睡兮真乐欤。", 
            "达人蕴大观，方寸包太虚。", 
            "忧乐两不知，寤寐常如如。", 
            "昔也蝶栩栩，今焉周蘧蘧。", 
            "而于我法中，无欠亦无馀。", 
            "以睡为乐耶，不睡宁悲渠。", 
            "然则此轩名，无乃滞一隅。", 
            "苏子笑而应，斯岂真吾居。", 
            "飘流阅世故，早识心地初。", 
            "今古一偃仰，天地一蘧庐。", 
            "揭名聊尔耳，至言恐惊愚。"
        ], 
        "title": "题苏庆嗣睡乐轩（一作冯时行诗）", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "擢干傍东岗，穷年閟幽独。", 
            "寒分渭水烟，莹矗蓝田玉。", 
            "凿户清飙来，秀色鲜可掬。", 
            "羁人初一见，洗尽尘土目。", 
            "中心已空洞，劲节秋仍绿。", 
            "相期老岁寒，荣悴从草木。", 
            "坚姿恐为用，扶危度深谷。", 
            "化龙生云雨，岂止鸾凤宿。"
        ], 
        "title": "杨隐父新开竹轩赋诗遗之", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "关西千户侯，分此霜根独。", 
            "几年用幽意，列屋攒苍玉。", 
            "如闻手自种，培养非一掬。", 
            "高标邈何所，于焉识面目。", 
            "脸笑桃花红，眉憎杨柳绿。", 
            "颀然立儿孙，挺操异群木。", 
            "我尝听馀音，球琳响山谷。", 
            "当约嵇中散，携琴此间宿。"
        ], 
        "title": "隐父见示和章再用前韵", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "吾宗枝干衰，弱植念孤独。", 
            "结交得此君，蒹葭倚琼玉。", 
            "即之不忍去，爽气如可掬。", 
            "初观爱柯茎，久坐穷节目。", 
            "细叶裁云新，深根封藓绿。", 
            "从今净两眼，不数山中木。", 
            "世路繁荆榛，相将隐空谷。", 
            "直须丹凤来，采实虞庭宿。"
        ], 
        "title": "再和前韵答隐父二首 其一", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "植物禀清气，天与寒筠独。", 
            "陆离草树间，贵贱分珉玉。", 
            "王孙爱夭红，采蕊动盈掬。", 
            "如何檀栾姿，睥睨少青目。", 
            "物色变炎凉，永守霜中绿。", 
            "岂无哕哕音，律吕谐金木。", 
            "世无伶伦耳，风云驻幽谷。", 
            "七贤何苦来，契约元有宿。"
        ], 
        "title": "再和前韵答隐父二首 其二", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "胜景天壤间，造物不能秘。", 
            "堂堂亘古今，取舍愈无匮。", 
            "江山本自如，优劣随人意。", 
            "城东古招提，轩宇旧凿翠。", 
            "老僧不解事，养竹日蒙蔽。", 
            "高人偶来游，踌躇重增喟。", 
            "呼童纵斧斤，似割眼中翳。", 
            "平原露寒芜，远树浮翠气。", 
            "天阔飞鸟没，云烟荡无际。", 
            "快哉指顾间，千里归睥睨。", 
            "我闻亟走观，宛非前日地。", 
            "风光捆载归，髣髴挑吟思。", 
            "珠玑忽飞来，恍与吾心契。", 
            "更欲纪其由，多辞亦云赘。"
        ], 
        "title": "知郡范公泽游野意轩尽斩轩前恶竹之蔽眼界豁然时升有诗用其韵", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "趋名老鞍马，避世终山林。", 
            "二涂各有蔽，贤哲多所箴。", 
            "宋侯初出仕，逸足已骎骎。", 
            "世路厌荆棘，翩然脱华簪。", 
            "卷舒何自由，白云本无心。", 
            "开轩资笑傲，霜筠绿阴森。", 
            "床头有浊醪，壁间馀素琴。", 
            "渊明久寂寞，千载得知音。"
        ], 
        "title": "题宋公圭宿云轩", 
        "type": "古风", 
        "yun": "侵"
    }, 
    {
        "author": "郭印", 
        "era": "宋", 
        "subtype": null, 
        "text": [
            "咫尺有佳境，何用山泽游。", 
            "地偏尘自远，松竹锁深幽。", 
            "亭亭出危塔，湛湛俯长流。", 
            "凭轩目一纵，骄蹇万象收。", 
            "我来意颇适，坐对孤云浮。", 
            "同心二三友，旷达亦罕俦。", 
            "衔杯送颓日，随寓得所休。", 
            "不知世间人，亦有此乐不。", 
            "出处付身外，吾生可自由。", 
            "他时傥乘兴，相伴只沙鸥。"
        ], 
        "title": "题绝尘亭", 
        "type": "古风", 
        "yun": "尤"
    }, 
    {
        "author": "郭印", 
        "era": "宋", 
        "subtype": null, 
        "text": [
            "人生合散多，罕与故人遇。", 
            "今辰天气佳，偶尔得清晤。", 
            "况复临江亭，一目万景聚。", 
            "晚烟乍明灭，天远重重树。", 
            "长江湾环来，浩荡仍东注。", 
            "对此酌春酒，饮酣诗可赋。", 
            "我欲写笔端，恨无摩诘句。", 
            "岂如二三公，才力超七步。", 
            "观情殊未阑，倏忽天欲暮。", 
            "凭谁挽羲和，为把车轮驻。"
        ], 
        "title": "与大受述之耕道游绝尘亭探韵得赋字", 
        "type": "古风", 
        "yun": "遇"
    }, 
    {
        "author": "郭印", 
        "era": "宋", 
        "subtype": null, 
        "text": [
            "竹里徜徉了，花开也一过。", 
            "桃杏东风浅，海棠春意多。", 
            "华丽岂不好，达人要同和。", 
            "青青与红红，相去能几何。", 
            "况兹十二法，净秽本同科。", 
            "而彼世间愚，妄想分臼窠。", 
            "我昔早闻道，随流挹其波。", 
            "照镜腼功业，素发从蹉跎。", 
            "林下既逍遥，尘中亦婆娑。", 
            "不妨唤天女，来伴老维摩。"
        ], 
        "title": "和光亭", 
        "type": "古风", 
        "yun": "歌"
    }, 
    {
        "author": "郭印", 
        "era": "宋", 
        "subtype": null, 
        "text": [
            "孔子道不行，时君目腐儒。", 
            "乱邦难置足，遂欲九夷居。", 
            "更作乘桴语，与此意何殊。", 
            "一木异舟楫，波涛宁可踰。", 
            "愤世有激尔，盖用警聋愚。", 
            "季路犹未达，而况他人与。", 
            "我生亦不辰，兵戈溷中区。", 
            "两脚倦远涉，局蹐西南隅。", 
            "临深每慨叹，长江良起予。", 
            "兴发撑小艇，郁堙聊一舒。"
        ], 
        "title": "乘桴亭", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "群峰郁崔嵬，西北天壁竦。", 
            "短松被南冈，发立何种种。", 
            "中间一川平，楸枰界千陇。", 
            "晨光霁雾搴，冥色寒烟重。", 
            "幽人每登临，气与秋山耸。", 
            "万象入嘲弄，敏思飞泉涌。", 
            "嗟予老索寞，高躅难继踵。", 
            "风光本自如，绮语浪嘉宠。", 
            "况复将此心，勃勃尘虑壅。", 
            "日月不假借，学道须猛勇。", 
            "誓当守株愚，从人呼傝䢆。"
        ], 
        "title": "登致爽阁观山用种字韵同赋一首", 
        "type": "古风", 
        "yun": "肿"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "斜斜曾向溪边见，淡淡还从月下看。", 
            "那得世间三昧手，为君写出一枝寒。"
        ], 
        "title": "梅影", 
        "type": "绝句", 
        "yun": "寒"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "春风著物渺无踪，草木勾萌处处同。", 
            "唯有江梅都委地，只留青子调残红。"
        ], 
        "title": "落梅", 
        "type": "绝句", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "百花零落已成尘，闻道君家解系春。", 
            "艳质娇娆应见惯，肯分粲者遗愁人。"
        ], 
        "title": "时升见惠芍药三朵作诗谢之二首 其一", 
        "type": "绝句", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "婢妾纷纷只谩争，美人后出更倾城。", 
            "东君可是多情思，留取妖容作饯行。"
        ], 
        "title": "时升见惠芍药三朵作诗谢之二首 其二", 
        "type": "绝句", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "红幢翠盖插方池，中有骈花并一枝。", 
            "圣泽汪洋招瑞应，小臣蝼蚁岂能私。"
        ], 
        "title": "芝产之五日有双莲生于东池亟往视之出水已二尺许园人云亦旦日所抽茎也复作三诗纪焉 其一", 
        "type": "绝句", 
        "yun": "支"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "七层芝草煌煌秀，一本荷花两两芳。", 
            "无象太平人不识，天教卉木效珍祥。"
        ], 
        "title": "芝产之五日有双莲生于东池亟往视之出水已二尺许园人云亦旦日所抽茎也复作三诗纪焉 其二", 
        "type": "绝句", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "岐麦嘉禾兆庆符，同茎合干复芙蕖。", 
            "铺张伟绩吾曹事，苦恨无才可屡书。"
        ], 
        "title": "芝产之五日有双莲生于东池亟往视之出水已二尺许园人云亦旦日所抽茎也复作三诗纪焉 其三", 
        "type": "绝句", 
        "yun": "鱼"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "谁将暖律入寒荄，红染枯枝特地开。", 
            "可是仙人颜不老，霜朝唤得脸朱回。"
        ], 
        "title": "和庞次甫秋日海棠二首 其一", 
        "type": "绝句", 
        "yun": "灰"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "悬知草木太钟情，秋晚花梢照眼明。", 
            "我已无心齐槁木，莫将妖态见春荣。"
        ], 
        "title": "和庞次甫秋日海棠二首 其二", 
        "type": "绝句", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "黄金胜友惠然来，佳节相逢酒一杯。", 
            "风味依依如旧日，只惊霜雪鬓边催。"
        ], 
        "title": "谢友人惠菊", 
        "type": "绝句", 
        "yun": "灰"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "琉璃擢干耐祁寒，玉叶金须色正鲜。", 
            "弱质先梅誇绰约，献香真是水中仙。"
        ], 
        "title": "水仙花二首 其一", 
        "type": "绝句", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "隆冬百卉若为留，独对冰姿不解愁。", 
            "谁插一枝云鬓里，清香浑胜玉搔头。"
        ], 
        "title": "水仙花二首 其二", 
        "type": "绝句", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "披风擎露晓光寒，玉立霜阶照碧鲜。", 
            "谁遣翩翩离海底，宝钗交映萃群仙。"
        ], 
        "title": "又和 其一", 
        "type": "绝句", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "湘娥故把玉钿留，能为幽人一洗愁。", 
            "不似梅花枝干古，凋年寂寞暮江头。"
        ], 
        "title": "又和 其二", 
        "type": "绝句", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "杨花撩乱几时休，看取明朝水上浮。", 
            "凝绿满池浑不动，微波忽绽见鱼游。"
        ], 
        "title": "池萍", 
        "type": "绝句", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "锦作双翰褐作衣，雕笼蓄养亦多时。", 
            "只缘学得千般语，欲返山林未有期。"
        ], 
        "title": "有鸟褐色而羽如青锦解作诸般语一卒蓄之笼中颇拂其性俗名山和尚为赋一绝", 
        "type": "绝句", 
        "yun": "支"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "劳生日日带烟归，绕树呼鸣择一枝。", 
            "素月流天元未晓，何须半夜苦惊疑。"
        ], 
        "title": "鸦", 
        "type": "绝句", 
        "yun": "支"
    }, 
    {
        "author": "郭印", 
        "era": "宋", 
        "subtype": "七言绝句", 
        "text": [
            "结网谋生用意深，可怜微物有机心。", 
            "世间欺夺休惊诧，斗巧争奇古至今。"
        ], 
        "title": "蛛网", 
        "type": "绝句", 
        "yun": "侵"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "迟落前溪水，田家借一椽。", 
            "容身函丈地，阖眼湿薪烟。", 
            "马饲牛栏下，人眠狗窦边。", 
            "此行频窘涩，吾意亦安然。"
        ], 
        "title": "留宿田家", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "野豁长江外，人家各自村。", 
            "水光秋蘸树，云色晚封门。", 
            "引眺频搔首，行吟只断魂。", 
            "可怜新月上，烟霭又昏昏。"
        ], 
        "title": "晚望江南", 
        "type": "律诗", 
        "yun": "元"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "瀼界东西境，人分远近村。", 
            "关头千古路，夹口百川门。", 
            "风定江知性，云开日返魂。", 
            "客愁秋更剧，一望一神昏。"
        ], 
        "title": "再用前韵四首 其一", 
        "type": "律诗", 
        "yun": "元"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "残日衔西岭，轻烟幕晚村。", 
            "朝宗奔众水，设险壮重门。", 
            "恍惚襄王梦，凄凉蜀相魂。", 
            "山川长不改，人意自朝昏。"
        ], 
        "title": "再用前韵四首 其二", 
        "type": "律诗", 
        "yun": "元"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "身留瘴疠地，家住水云村。", 
            "何事怀三径，无才叩九门。", 
            "秋风吹旅思，夜雨滴归魂。", 
            "目断岷峨路，烟深夕照昏。"
        ], 
        "title": "再用前韵四首 其三", 
        "type": "律诗", 
        "yun": "元"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "学道与时背，从人笑我村。", 
            "太清元有路，大易岂无门。", 
            "把定金公性，收还木女魂。", 
            "屯蒙循两卦，返照验晨昏。"
        ], 
        "title": "再用前韵四首 其四", 
        "type": "律诗", 
        "yun": "元"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "童仆喧喧语，篮舆十里轻。", 
            "雨收沙路净，溪涨石滩平。", 
            "叠嶂千峰秀，残霞数道明。", 
            "秋容谁可状，一洗客心清。"
        ], 
        "title": "杨村道中偶晴", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "宿雨郊原润，晨风草木凉。", 
            "村醪饶客醉，山鸟笑人忙。", 
            "石罅泉能洁，篱根笋自香。", 
            "箯舆终日倦，惆怅旧林塘。"
        ], 
        "title": "次韵南伯唐福道中", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "五日留山驿，尘无一点新。", 
            "瓜齑惟有酱，曲米不成春。", 
            "默坐深调息，狂吟枉费神。", 
            "个中真趣在，略得自由身。"
        ], 
        "title": "留云安驿诗", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "摄职临兹邑，于今五十年。", 
            "吏胥都往矣，井邑尚依然。", 
            "指目身曾见，谈论口但传。", 
            "人情犹可喜，能不为留连。"
        ], 
        "title": "过铜梁县有感为住半日", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "避暑巴川馆，凭栏瞰水濆。", 
            "马牛纷浴汗，鹅鸭乱翻纹。", 
            "潦浊难为鉴，天昏不辨云。", 
            "清泉何处是，一卓饭吾军。"
        ], 
        "title": "到巴川县日炽不可行遂留宿用明复留题韵", 
        "type": "律诗", 
        "yun": "文"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "赤日射平地，青天卷片云。", 
            "汗流疑是浴，气烈正如焚。", 
            "食鼎荷汤镬，舆衣蒙火裙。", 
            "幸哉无内热，不使躁为君。"
        ], 
        "title": "遂宁县道中路平日炽", 
        "type": "律诗", 
        "yun": "文"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "宇县干戈满，何人不念归。", 
            "死生虽有命，进退合知几。", 
            "岩壑空摇颊，尘埃少拂衣。", 
            "吾今同一辙，惭负故山薇。"
        ], 
        "title": "未归", 
        "type": "律诗", 
        "yun": "微"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "两载春风客，翩翩忆旧栖。", 
            "林深喧鸟雀，水暖乱凫鹥。", 
            "到处宜倾榼，逢人数杖藜。", 
            "荷花难负约，飞语报云溪。"
        ], 
        "title": "将归", 
        "type": "律诗", 
        "yun": "齐"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "忽讶云峰合，浑忘暑气侵。", 
            "垂天真有意，笼日岂无心。", 
            "行旅人人悦，空山处处阴。", 
            "更期头上黑，相送到溪林。"
        ], 
        "title": "离三节镇日色正盛顷间云起阳乌不见终日清凉", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "迤逦东方白，犹馀数点星。", 
            "乱鸦啼古木，宿鹭起寒汀。", 
            "日衬残云赤，烟含远岫青。", 
            "江山无限思，不觉是飘零。"
        ], 
        "title": "舟中早起", 
        "type": "律诗", 
        "yun": "青"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "小舟初别岸，一雨送斜风。", 
            "点点圆生晕，声声碎打篷。", 
            "云山交惨淡，烟树远冥濛。", 
            "有客披蓑坐，凭谁作画工。"
        ], 
        "title": "舟中遇雨", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "雨声收淅沥，霁色起曈昽。", 
            "山顶云蒸白，江心日射红。", 
            "澄波还古岸，宿雾扫遥空。", 
            "更喜前程快，扁舟得顺风。"
        ], 
        "title": "舟中雨霁", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "濮上今秋月，于人太有情。", 
            "银盘随水涌，素练截江横。", 
            "岸阔天犹近，船虚夜自明。", 
            "寒光连上下，万里一心清。"
        ], 
        "title": "舟中见月", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "驱车夜出城，佳月傍人明。", 
            "始向山头见，还同水面行。", 
            "问途几一舍，投宿已三更。", 
            "露湿衣裘冷，吾生笑自轻。"
        ], 
        "title": "和荣安中月明夜行", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "长江风雨急，巨石虎狼蹲。", 
            "水自分三道，舟唯过一门。", 
            "细观真眩目，平下亦销魂。", 
            "忠信知堪仗，儿曹不用喧。"
        ], 
        "title": "过石门滩", 
        "type": "律诗", 
        "yun": "元"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "平生知任运，一切听天公。", 
            "身世浮江木，功名水上风。", 
            "圣人齐觉梦，俗士较穷通。", 
            "眼底无穷事，飞花本自空。"
        ], 
        "title": "栗鼻峡遇风", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "袅袅垂杨岸，无人独舣舟。", 
            "风波尝险阻，身世任沉浮。", 
            "邃径中间接，寒溪左右流。", 
            "冥心来宴坐，浩荡得天游。"
        ], 
        "title": "舣舟", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "出郭西南十里过，小园风月得婆娑。", 
            "翠屏三扇恰相倚，玉镜一奁谁为磨。", 
            "投镊未嫌衰鬓白，插花聊喜醉颜酡。", 
            "耶溪更尽青鞋兴，免使将军怒脱靴。"
        ], 
        "title": "予所居三山在镜湖上近取舍东地一亩种花数十株彊名小园因戏作长句", 
        "type": "律诗", 
        "yun": "歌"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "东归剡曲寄彷徉，闲日虽冬亦自长。", 
            "梅瘦有情横淡月，云轻无力护清霜。", 
            "长鱼通印盐花白，珍鲊披绵曲糁香。", 
            "一饱喟然还自悯，彊颜垂老食官仓。"
        ], 
        "title": "冬夜戏书三首 其一", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "将挂衣冠彊小留，期年毕竟是归休。", 
            "青毡独拥欺霜夜，浊酒频倾洗客愁。", 
            "鹤影冷翻丹井月，雁声遥带玉关秋。", 
            "一生自笑闲中过，不为功名也白头。"
        ], 
        "title": "冬夜戏书三首 其二", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老树霜馀已尽红，纵横落叶满庭中。", 
            "一钩澹澹西南月，万鼓凭凭东北风。", 
            "赊酒每惭添旧券，读书何计策新功。", 
            "蓬窗坐睡摧颓甚，隔竹敲茶赖小童。"
        ], 
        "title": "冬夜戏书三首 其三", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "寒水茫茫浸月明，疏钟杳杳带霜清。", 
            "一樽浊酒有妙理，十里荒鸡非恶声。", 
            "物外虽增新跌宕，胸中未洗旧峥嵘。", 
            "颓然坐睡蒲团稳，残火昏灯伴五更。"
        ], 
        "title": "冬夜独酌", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "声利能令智者愚，放翁闭户养迂疏。", 
            "地炉枯叶夜煨芋，竹笕寒泉晨灌蔬。", 
            "徇俗不如翻著袜，爱山只合倒骑驴。", 
            "今朝更有欣然处，万里知心一纸书。"
        ], 
        "title": "闭户二首 其一", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "冠盖长安几番新，放翁只似向来贫。", 
            "满窗红日价无敌，半榼新醅香动人。", 
            "宴坐心光无蔽障，横眠踵息自清匀。", 
            "世间不用询名字，身是无怀上古民。"
        ], 
        "title": "闭户二首 其二", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "伛偻衰翁雪满颠，爱花耽酒似当年。", 
            "虽无锦障七十里，也有青铜三百钱。", 
            "数掩竹篱分小径，一泓沙井贮寒泉。", 
            "栽红接白株株活，坐拥春工太半权。"
        ], 
        "title": "园中对酒作", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "小儿破帽出求师，老父寒炉夜画诗。", 
            "不耐青灯写孤影，聊呼薄酒慰长饥。", 
            "我今仅守诗书业，汝勿轻捐少壮时。", 
            "但恨北风如许恶，湖桥归路想流澌。"
        ], 
        "title": "小儿入城", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老翁病起厌端居，随意东西不问途。", 
            "霜野草枯鹰欲下，江天云湿雁相呼。", 
            "空垣破灶逃租屋，青帽红灯卖酒垆。", 
            "未畏还家踏泥潦，园丁持炬小儿扶。"
        ], 
        "title": "郊行夜归书触目", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老人闭户动经月，懒就东家借蹇驴。", 
            "身后有名岂如酒，体中不佳聊读书。", 
            "秦王开图见匕首，汉相徇市载厨车。", 
            "人间忧怖古如此，莫怪荒畦常荷锄。"
        ], 
        "title": "闭户", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "草径江村人迹绝，白头病卧一书生。", 
            "窗间月出见梅影，枕上酒醒闻雁声。", 
            "寂寞已甘千古笑，驰驱犹望两河平。", 
            "后生谁记当年事，泪溅龙床请北征。"
        ], 
        "title": "十一月五日夜半偶作", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "卖剑还山学老农，不堪衰与病交攻。", 
            "将军闭户方锄菜，处士携家欲赁舂。", 
            "残齿彊留终臲卼，病腰扶拜苦龙钟。", 
            "壮游谁信梁州日，大雪登城望夕烽。"
        ], 
        "title": "病思", 
        "type": "律诗", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "午枕初回梦蝶床，红丝小硙破旗枪。", 
            "正须山石龙头鼎，一试风炉蟹眼汤。", 
            "岩电已能开倦眼，春雷不许殷枯肠。", 
            "饭囊酒瓮纷纷是，谁赏蒙山紫笋香。"
        ], 
        "title": "效蜀人煎茶戏作长句", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "要信人生各有缘，闲中富贵亦关天。", 
            "绿窗静对千梢竹，翠窦新疏一脉泉。", 
            "爱百衲琴常锁匣，买双钩帖不论钱。", 
            "个中得意君知否，不换金貂与玉蝉。"
        ], 
        "title": "闲中富贵二首 其一", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "天为疏慵剩与闲，一庵青嶂白云间。", 
            "衲僧过别归庐阜，羽客来寻说华山。", 
            "冬笋生林龙𧥄𧥄，寒泉落涧佩珊珊。", 
            "俗人自是无因到，虽设柴门不上关。"
        ], 
        "title": "闲中富贵二首 其二", 
        "type": "律诗", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "富贵犹宜早退休，一生龃龉更何求。", 
            "赋形未至欠壬甲，语命宁须增斗牛。", 
            "栗里收身贫亦乐，平陵埋骨死无忧。", 
            "狂歌醉舞真当勉，剩折梅花插满头。"
        ], 
        "title": "醉中自赠", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "二顷元知未易求，不如马磨学文休。", 
            "正令未死有几日，那得残年丛百忧。", 
            "霜野挟弓朝射雁，烟陂吹笛暮呼牛。", 
            "兴来醉倒寻常事，莫信儿童笑白头。"
        ], 
        "title": "明日自和", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "荒山风雪岁将残，贷粟迢迢犯苦寒。", 
            "急燎征裘憩牛屋，旋沽村酒挂驴鞍。", 
            "清贫彻骨初无憾，老健逢人彊自宽。", 
            "深夜还家未能睡，解囊吹火取诗看。"
        ], 
        "title": "雪中至近村", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "从戎昔在山南日，彊半春光醉里销。", 
            "绿树啼莺窥帽影，画桥飞絮逐鞭梢。", 
            "花经小雨开差晚，笙怯馀寒涩未调。", 
            "惆怅流年又如许，羁魂欲仗楚词招。"
        ], 
        "title": "得季长书追怀南郑幕府慨然有作", 
        "type": "律诗", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "邂逅稽山许揽须，尘埃时得近冰壶。", 
            "不辞我老鸡豚社，且喜公归樱笋厨。", 
            "满室琴书怀燕几，一川风雨送行舻。", 
            "勉哉早了功名债，要画骑牛第二图。"
        ], 
        "title": "送陈吏部还朝", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "一枰翻覆战枯棋，庆吊相寻喜复悲。", 
            "失马翁言良可信，牧猪奴戏未妨为。", 
            "白蛇断处真成快，黑帜空时又一奇。", 
            "敛付两奁来对酒，泠泠听我诵新诗。"
        ], 
        "title": "观棋", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "应接年光老渐慵，犹能一饮百分空。", 
            "半沾蝶粉帘栊雨，远送莺声巷陌风。", 
            "千缕曲尘杨柳绿，万枝猩血海棠红。", 
            "从来造物陶甄手，却在闲人诗句中。"
        ], 
        "title": "雨霁春色粲然喜而有赋", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "云际茅茨一两间，春来幽事日相关。", 
            "临窗静试下岩砚，攲枕卧看灵壁山。", 
            "红练带飞俱意得，锦熏笼暖尚香悭。", 
            "今朝社过添惆怅，高栋巢空燕未还。"
        ], 
        "title": "幽思", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "春风归未归，白日一何速。", 
            "偶陪御史骢，逶迤傍林麓。", 
            "名花结深洞，繁枝缀寒玉。", 
            "疏青爱老柏，壮节咏孤竹。", 
            "诸君皆俊贤，笑傲失羁束。", 
            "何生家最穷，昨日旋籴粟。", 
            "尚能邀我饮，盘馔逮张烛。", 
            "今夕宁须辞，酩酊固所欲。", 
            "醉则骑马归，官长定不辱。", 
            "酒行姑徐之，聊用讲心曲。"
        ], 
        "title": "蒋颖叔席上", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "积忧避纷谤，杜门甘贱贫。", 
            "破屋败风雨，荒蹊绝车轮。", 
            "幸无尘坌集，静与凫雁邻。", 
            "吾年半已过，空花眷馀春。", 
            "往来犹康庄，安用烦距欣。", 
            "念此良自适，浩歌洗忧屯。"
        ], 
        "title": "自适", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "溪头守穷屋，白昼常静卧。", 
            "唯闻鸟雀喧，岂有车马过。", 
            "苔沿土阶绿，风尖纸窗破。", 
            "遗编对古人，千载默相和。"
        ], 
        "title": "溪上闲居 其一", 
        "type": "古风", 
        "yun": "个"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "爱此城南静，穷年守茅舍。", 
            "无能聊自安，有智必趋诈。", 
            "红蕖笑池面，白鹭时时下。", 
            "呼儿补疏篱，选吉得天赦。"
        ], 
        "title": "溪上闲居 其二", 
        "type": "古风", 
        "yun": "祃"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "衡茅颇幽独，物景资所好。", 
            "脩篁清风来，远渚晓烟冒。", 
            "才短难趋时，囊空不忧盗。", 
            "静几无纤尘，焚香读真诰。"
        ], 
        "title": "溪上闲居 其三", 
        "type": "古风", 
        "yun": "号"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "官闲何所之，倚楼纵远目。", 
            "田畴耒耜出，高下春雨足。", 
            "人家有生意，慰我苦幽独。", 
            "忆昨水沴馀，海气荡坤轴。", 
            "蛟龙坼川原，舟楫造溪谷。", 
            "禾麻安更论，未能保骨肉。", 
            "有子杀为食，何以厚风俗。", 
            "上赖天子圣，诏书勤抚育。", 
            "虽使发仓廪，饱岁实无畜。", 
            "郡县徒仓黄，论丁具糟粥。", 
            "所救无几何，往往委沟渎。", 
            "今兹气候正，逋民稍来复。", 
            "楚风重祠庙，才归竞巫祝。", 
            "此物岂有灵，焉能助丰熟。", 
            "渺思济时策，慎择良宰牧。", 
            "金缯斥诛求，教化行比屋。", 
            "祖宗德泽深，万岁长沐浴。", 
            "题诗起高兴，飘然跨鸿鹄。"
        ], 
        "title": "倚楼（一作郭印诗）", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "瓮中有浊酒，畦中多美蔬。", 
            "呼童取大网，更向溪中渔。", 
            "鱍鱍得鲜鳞，斫脍选肥鲈。", 
            "君生不能织，我生不能锄。", 
            "儿孙无白丁，生理已有馀。", 
            "陶然共一醉，隙间驰白驹。", 
            "倏忽各已死，体化委虫蛆。"
        ], 
        "title": "与内饮有赠", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "鹗飞不在泥，决有青云趣。", 
            "凤凰不妄出，恐为时所误。", 
            "桓桓南都贤，幸遭明主顾。", 
            "垂绅正手板，磊落奏治具。", 
            "源流出无穷，胸胆豁以露。", 
            "帝曰卿良哉，予僚汝之父。", 
            "果见麒麟儿，腾骧蹈前步。", 
            "擢为东宫允，往漕八州赋。", 
            "予将观汝能，慎勿惮细故。", 
            "朅来重湖南，君恩密宣布。", 
            "拔才惟俊明，逐吏皆狡蠹。", 
            "朝廷方更化，免役出金助。", 
            "深沉详施为，委曲善告谕。", 
            "有司绝诛求，比屋乐农务。", 
            "贫富一以均，歌颂喧道路。", 
            "七月新书成，入奏驰骏驭。", 
            "君来万家春，君去秋色暮。", 
            "清湘似君心，偏使丑影惧。", 
            "何时到金阙，显用期必遇。", 
            "成法无瑕玼，后效有程度。", 
            "皇皇太上圣，赫赫师尹辅。", 
            "大业日愈新，虚怀未尝饫。", 
            "谏垣将峻陟，使节岂还付。", 
            "却忆仁祖朝，天下复庠序。", 
            "南都最为盛，万里英材聚。", 
            "严严高平公，明堂真栋柱。", 
            "尚书继踵来，两献仲舒疏。", 
            "君家有大阮，敛缩未腾翥。", 
            "名声晚乃达，霖雨今仍霪。", 
            "信哉颜渊氏，必用孔子铸。", 
            "邦家不乏才，社稷永盘固。", 
            "伊予亦何人，不异罝中兔。", 
            "时命适大谬，与物竟多迕。", 
            "卑栖邵陵幕，窃禄饱婴孺。", 
            "不才甘委置，朽木费吹嘘。", 
            "一朝逢知己，拔茅冀连茹。", 
            "翻思刷羽翰，翩翩厕鸳鹭。", 
            "不然弃已归，筑室幽闲处。", 
            "吐纳元和津，万事不挂虑。", 
            "韩子亦尝云，岂肯居沮洳。"
        ], 
        "title": "送湖南运判蔡如晦赴阙", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "长城截湘江，盘盘据天险。", 
            "承平逾百年，民富德泽渐。", 
            "层居出云汉，门户当翠琰。", 
            "尤爱湘西山，佛寺金碧俨。", 
            "引泉甃深池，因崖起危广。", 
            "长松争嵯峨，众木就退敛。", 
            "远思秦汉间，疑此藏玉检。", 
            "盘石可径卧，苔发滑胜簟。", 
            "方塘才俯窥，引手取莲芡。", 
            "四绝校重轻，欧沈信已忝。", 
            "卓然韩杜诗，光焰不可掩。", 
            "大羹味全醇，美玉灭瑕点。", 
            "悄若蓬莱峰，夜浪岂忧飐。", 
            "又如上帝箓，默诵破群魇。", 
            "惟惊落俗口，一读一遭贬。", 
            "知音希世逢，谁谓此言谄。", 
            "穷奇须竟欢，忧来热吾脸。", 
            "不得陪俊游，自知冗官玷。", 
            "论情既霄壤，咫尺隔秦陕。", 
            "不为谢安侈，应慕杨绾俭。", 
            "赓酬继前唱，岩壁俟镌剡。", 
            "去为经世霖，慰此楚封歉。", 
            "离杯空酣酣，离恨犹冉冉。", 
            "雁鸣洞庭阔，霜雪鬓毛染。", 
            "行矣无淹留，路转双旌睒。"
        ], 
        "title": "湘西四绝堂再送蔡如晦 其一", 
        "type": "古风", 
        "yun": "俭"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "尝读大易辞，可止戒遇险。", 
            "麓山俯城郭，盘盘进以渐。", 
            "重岗如连环，斗起若圭琰。", 
            "佛宫敞金碧，儒舍陋茅广。", 
            "修篁万兵肃，老柏壮士俨。", 
            "独鹤时一鸣，众鸟归翼敛。", 
            "兰风新麝裂，芰雨真珠飐。", 
            "虚堂群动寂，冠缨堕枕簟。", 
            "颓然委支体，清梦竟无魇。", 
            "引坑酌醇醑，激齿碎圆芡。", 
            "载歌少陵篇，一重复一掩。", 
            "桃源归路隔，回首惊俗检。", 
            "不唯纵逍遥，且喜远邪谄。", 
            "清湘稚子浴，其乐吾与点。", 
            "况闻长老言，了悟生理忝。", 
            "心如碧莲花，忍使红尘染。", 
            "又爱御史碑，白玉不可玷。", 
            "能忘迁谪忧，直笔正褒贬。", 
            "清旷终何为，名迹漫镌剡。", 
            "吾君方更化，凡百务节俭。", 
            "楚封劳贤侯，重地比二陕。", 
            "施为若霖雨，一饱苍生歉。", 
            "新法持以归，恋山休荏苒。", 
            "想当奏御时，和气动舜脸。", 
            "拜恩明光殿，日射腰金睒。"
        ], 
        "title": "湘西四绝堂再送蔡如晦 其二", 
        "type": "古风", 
        "yun": "俭"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "高鸿方冥飞，万里不回首。", 
            "况当移杪时，霜露湿星斗。", 
            "鼓翼无何乡，永避网罗咎。", 
            "君子重出处，此义安可负。", 
            "嶷嶷潭府公，清誉比琼玖。", 
            "节制临八州，时命非不偶。", 
            "胡为请分务，念念在林薮。", 
            "切尝听公言，三朝禄食久。", 
            "四十有五年，数为漕与守。", 
            "慎事无纤瑕，收身养吾寿。", 
            "儿孙皆赏延，君恩诚已厚。", 
            "朝廷新法度，利害喧众口。", 
            "纷驰使者车，必行无可否。", 
            "嗟予力已疲，何以为父母。", 
            "不待老有请，连章至八九。", 
            "君相惜其才，符竹今仍剖。", 
            "苏台古名邦，震泽当户牖。", 
            "拜恩臣岂邀，客贺但挥手。", 
            "便道将径归，辞疾上印绶。", 
            "家园瞰西湖，云月是邻友。", 
            "翛然一榻外，长物复何有。", 
            "隐几悟僧禅，颓形若陵阜。", 
            "不学陶朱公，反为利端诱。", 
            "不学陶渊明，区区爱琴酒。", 
            "文王如搜贤，肯弃渭川叟。", 
            "行己无固必，资深逢左右。", 
            "重来作霖雨，一洗苍生垢。", 
            "信哉孟轲氏，和任著伊柳。", 
            "独善名易灭，兼济垂不朽。", 
            "噫嘻高鸿篇，在理或可取。"
        ], 
        "title": "高鸿送唐彦范司勋移苏守（公云自此乞分务矣）", 
        "type": "古风", 
        "yun": "有"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我欲渡湖湘，君乃赴京阙。", 
            "官期安可常，念此千里别。", 
            "人生几何时，倏忽变华发。", 
            "难成唯功名，易往嗟日月。", 
            "在贵勿外矜，抱穷岂中热。", 
            "顾彼四老人，未尝事干谒。", 
            "一朝扶太子，千载名不灭。", 
            "安之命与时，为君颇详说。", 
            "西风吹月华，冷静若冰雪。", 
            "何处望乡关，乡关此时节。"
        ], 
        "title": "送宋景瞻秘校赴选", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "故人京洛来，共话十年别。", 
            "朱颜虽未彫，颇有鬓间雪。", 
            "夫君起文学，今乃官曲糵。", 
            "虽云屈雄才，犹喜待金阙。", 
            "朝政今更新，百执勇施设。", 
            "愿言慎所职，法酿务精洁。", 
            "上方祭祀馀，一饮兹以悦。", 
            "云霄即横飞，勉勉著勋烈。", 
            "行将鸳鹭群，何暇笑跛鳖。", 
            "跛鳖亦自知，中心冷如铁。"
        ], 
        "title": "送郑说道太博监内法酒库", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我昔发溪口，君来具华筵。", 
            "烛光射酒色，四座凝春烟。", 
            "饮阑赠嘉唱，响韵胜弹弦。", 
            "闻君今解印，念我簿书挛。", 
            "不及姑溪流，会随千丈船。", 
            "君才世无双，君名天下传。", 
            "五十试一州，治术如颍川。", 
            "上方争政务，下诏稽汉宣。", 
            "谁能荐此人，惟贤乃知贤。", 
            "聃聃范文正，道德诸公先。", 
            "辟君登幕府，师友金石坚。", 
            "大匠忽云逝，美璞畴敢镌。", 
            "古来出林秀，多为风雨缠。", 
            "明主往自结，献书玉墀前。", 
            "功名期待达，况当未衰年。"
        ], 
        "title": "寄别朱复之郎中", 
        "type": "古风", 
        "yun": "先"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "长沙多禅翁，受也予所慕。", 
            "清犹玉潭冰，不著纤垢污。", 
            "坚如岁寒柏，不入蝼蚁蠹。", 
            "一听玄谈玄，银潢自天注。", 
            "源流何其长，涌绝曹溪路。", 
            "请陈会面初，赤白照窗户。", 
            "短鞭驱瘦马，一蹶复一步。", 
            "北趋林下门，解榻欣我遇。", 
            "圆瓜剖青瑶，激齿寒浆聚。", 
            "支筇拈古语，法乐过韶濩。", 
            "廓然外生死，头角白牛露。", 
            "师云三百年，儒者莫尔悟。", 
            "自兹往游数，道合忘细故。", 
            "倏忽捧边徼，狡穴首招谕。", 
            "微功有司奏，一命金阙赴。", 
            "扁舟泊沙尾，行色业已具。", 
            "惆怅难再留，何以慰心素。", 
            "日月若驰駃，报体孰坚固。", 
            "愿期圆照中，生生迭相度。", 
            "回首欲无言，月上潇湘渡。"
        ], 
        "title": "留别受禅师", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "云收岳麓静，月渡湘水明。", 
            "独鹤唳空谷，哀笳奏重城。", 
            "巾屦尘坌远，怀抱冰霜清。", 
            "云何别彼土，忽作中州行。", 
            "中州七八载，浪得丹青名。", 
            "归心故岁发，白鬓新年生。", 
            "客帆欣所托，何时经洞庭。", 
            "逸笔写秋色，烟岚吹素屏。", 
            "殷勤远相寄，万里鸿冥冥。"
        ], 
        "title": "送宝觉大师怀义还湖南", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我有高世想，喜逢高世人。", 
            "谈诗何所极，元化浩无垠。", 
            "物象不得晦，丹青亦通神。", 
            "逃名出京洛，寓迹遗埃尘。", 
            "锡飞天柱月，杯泛洞庭春。", 
            "问我别来久，请吟佳句新。", 
            "便欲结幽社，静栖还本真。", 
            "陶潜须一醉，宁起远公嗔。"
        ], 
        "title": "送僧白", 
        "type": "古风", 
        "yun": "真"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "释从白云来，衣上白云湿。", 
            "借问来何勤，道师碑未立。", 
            "文言予岂能，孝节尔谁及。", 
            "却返旧山中，猿啼暮风急。"
        ], 
        "title": "送僧琏", 
        "type": "古风", 
        "yun": "缉"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "先生辞太学，得邑治阳羡。", 
            "仁义稍施设，浇浮遂丕变。", 
            "讼庭寂无事，案几闲笔砚。", 
            "青山落樽酒，白鸟聚畦甸。", 
            "长桥跨空碧，溪光拖晴练。", 
            "追随斩蛟处，想象昔人见。", 
            "高吟壮魂魄，老句掣惊电。", 
            "休焉聊自放，性理还吾善。", 
            "忽闻新天子，下诏罗俊彦。", 
            "教由宗族先，六经咨讲辨。", 
            "先生应诏起，肝胆露万卷。", 
            "制度惟日新，渐磨岂闻倦。", 
            "长苗忌速揠，良金务多鍊。", 
            "杳杳青云衢，阔步从兹践。", 
            "朝登诸王府，暮侍金銮殿。", 
            "勿兴山水思，固有夔卨愿。", 
            "寄声阳羡人，棠阴有馀恋。"
        ], 
        "title": "送吴景山宫教供职", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "东风不肯住，发尽梅花白。", 
            "又着柳梢黄，摇摇向行客。", 
            "客行无时休，何以销客忧。", 
            "今古一樽酒，酩酊江上楼。", 
            "黄鹄飞青云，误随秋雁群。", 
            "网罗千万里，泾渭欲谁分。", 
            "诗思阳春发，平湖望明月。", 
            "若遇北归人，芳音无我绝。"
        ], 
        "title": "送周泳主簿", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "群山凌皓雪，修途无点尘。", 
            "寒梅数枝发，持送北归人。", 
            "人归向瑶阙，头角屈以伸。", 
            "十年困尘滓，一旦乘风云。", 
            "大用多晚年，请看钓渭滨。", 
            "又如四公子，长揖取名勋。", 
            "其馀琐细辈，为君何足陈。", 
            "我忝交君印，俯颜愧斯民。", 
            "疲驽追逸骥，浇漓杂醲醇。", 
            "物理有屯泰，贤愚固难伦。", 
            "感君重然诺，西郊待归轮。", 
            "非君肯卑屈，谁复许相亲。"
        ], 
        "title": "送钱公瑾长官", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我爱陶渊明，隐不群异学。", 
            "今朝识其孙，璨璨真玉璞。", 
            "森然家风在，辩说倾电雹。", 
            "江头偶逢我，笑我何龊龊。", 
            "恨不从君去，高飞同饮啄。", 
            "顾此翅翎短，岂能超五岳。", 
            "我止愁复愁，君行乐其乐。"
        ], 
        "title": "送陶秀才二首 其一", 
        "type": "古风", 
        "yun": "觉"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "江天九旬雨，江路三尺泥。", 
            "扶家遂远适，羸马正难骑。", 
            "传舍野烟中，子规连夜啼。", 
            "乡园归得到，应已血沾衣。"
        ], 
        "title": "送陶秀才二首 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "泠泠皖溪水，悠悠天柱云。", 
            "云行水光动，水洗云影分。", 
            "幽人坐卧吟，孤绝迥出群。", 
            "资彼云水秀，释此尘垢纷。", 
            "胡为倏言别，扁舟连夜发。", 
            "往登姑苏台，而望太湖月。", 
            "却寻史迁迹，但见苍烟灭。", 
            "览古竟论今，治具校工拙。", 
            "有才不得施，著书贻后世。", 
            "何必腰黄金，自享千载贵。", 
            "鲈鱼秋正熟，云泉味尤美。", 
            "若逢吴市门，更访长生理。"
        ], 
        "title": "送朱伯原秘校", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "当年寻胜已忘还，乘兴重来倍觉閒。", 
            "赤脚敬瞻新宝藏，白髯羞对旧青山。", 
            "禅翁昔授岭头衲，狂客今探树穴环。", 
            "行把生涯付妻子，幻身长寄一岩间。"
        ], 
        "title": "再游浮山呈璞禅老", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "有堂归去容身好，天上人间已遍游。", 
            "远害果能超华左，忘情却欲继雷刘。", 
            "松台风送晴空雨，荷沼云生画卷秋。", 
            "浩气本来缘直养，百年等是寄浮沤。"
        ], 
        "title": "寄题潘温叟林堂", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "闻说观梅借烛光，今宵为我更开觞。", 
            "月来枝上冰生艳，风过梢头玉有香。", 
            "羌笛几声传旧曲，菱花一夜照繁妆。", 
            "坐中老杜凌何逊，索酒题诗思欲狂。"
        ], 
        "title": "和倪敦复观梅三首 其一", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "江月江梅斗冷光，就梅临月举瑶觞。", 
            "素娥未许风摇影，青帝宁容蝶采香。", 
            "迢递一声羌笛怨，轻盈千点玉人妆。", 
            "出尘标格情多少，东阁曾令杜甫狂。"
        ], 
        "title": "和倪敦复观梅三首 其二", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "月压江梅似雪光，史君要我共飞觞。", 
            "不饶桂树轮中影，独占霜娥鉴里香。", 
            "信报春来先众卉，恨随人去入残妆。", 
            "孔融爱客君能似，席上应容处士狂。"
        ], 
        "title": "和倪敦复观梅三首 其三", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "江梅千片惜离披，更向风前把一卮。", 
            "冷艳不辞今日舞，清香还是隔年期。", 
            "客经易水忘归处，云倚巫山欲散时。", 
            "安得不吟仍不饮，满头华发拟何为。"
        ], 
        "title": "又同赏落梅二首 其一", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "谁惜东园玉树空，且携樽酒与君同。", 
            "盈盈素艳辞寒萼，浥浥馀香散晓风。", 
            "已许冰霜分我莹，尽饶桃杏向人红。", 
            "能诗自有倪夫子，何必滁阳觅醉翁。"
        ], 
        "title": "又同赏落梅二首 其二", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "子陵独往已千年，处士重来把一竿。", 
            "治乱不同非我计，文章聊许后人看。", 
            "璞中美玉谁雕琢，潭底神龙会屈盘。", 
            "七世有孙方遇主，风流长在泻惊湍。"
        ], 
        "title": "题方处士卷尾", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "谢家山下双溪阁，水远山深夏亦凉。", 
            "霜练两条初合影，菱花一鉴泻馀光。", 
            "樽罍日日邀宾客，仓廪年年富稻粱。", 
            "更约诸孙勤问学，桂科将见绿衣郎。"
        ], 
        "title": "题谢氏双溪阁", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "重阳应与客登临，隔水无缘预盍簪。", 
            "浊瓮拨醅初泛蚁，佳人纤手斗挼金。", 
            "南来纵有鸡山赏，北望频兴魏阙心。", 
            "安得快风吹我去，勇提椽笔伴君吟。"
        ], 
        "title": "重阳怀历阳孙公素太守", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "掺别城东秋未深，相思白发已盈簪。", 
            "远分酒味须颓玉，正是秋香欲散金。", 
            "润泽生民公有志，浮沈末路我无心。", 
            "扁舟明发穿南斗，聊学沧浪渔父吟。"
        ], 
        "title": "公素送酒见及复次前韵和答", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "直节忠言久不闻，堂堂今见贾生孙。", 
            "老奸去位朝廷正，圣母怜才德业尊。", 
            "句水晓光尘不染，敬山秋色玉无痕。", 
            "北楼把酒频邀客，紫诏传呼下国门。"
        ], 
        "title": "送贾明叔侍御守宣", 
        "type": "律诗", 
        "yun": "元"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "居巷虽穷愧彼颜，门无车马任苔斑。", 
            "冰将合沼光容净，鸟不窥鱼意思闲。", 
            "踪迹疏来唯梦往，音邮漫去得诗还。", 
            "浮生七十今六十，早晚归飞寻旧山。"
        ], 
        "title": "次韵昭掾徐子美见寄二首 其一", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "侵侵白发改朱颜，不比当年鬓始斑。", 
            "五斗可怜须苟禄，一岩犹喜早偷閒。", 
            "黄花篱下千枝秀，紫雁云中几度还。", 
            "万里未归归便得，昭州何似谢家山。"
        ], 
        "title": "次韵昭掾徐子美见寄二首 其二", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "青城突兀与云连，谁作高亭落日边。", 
            "六代衣冠归寂寞，一番罗绮自华鲜。", 
            "低徊斗柄斟秋水，飞舞芦花欲雪天。", 
            "直上烟霄无尺五，欲要王母对宾筵。"
        ], 
        "title": "题金陵白鹭亭呈府公安中尚书二首 其一", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "西望长安路几千，此亭更在赏心边。", 
            "黄芦正耐风霜老，白鹭相将羽翼鲜。", 
            "城竦鳌身山匝地，舟排笋柱水连天。", 
            "龙吟一曲斜阳下，况是史君开别筵。"
        ], 
        "title": "题金陵白鹭亭呈府公安中尚书二首 其二", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "钟山鳞鬣奋晴雷，观里幽轩选胜开。", 
            "江水北流朝海去，斗杓东转斡春回。", 
            "已将白雪传龙笛，何用黄金筑隗台。", 
            "宝塔中天挂刀尺，层层鸳瓦不浮灰。"
        ], 
        "title": "次韵安中尚书钟阜轩", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "铨选相逢弱冠前，竹符分得各皤然。", 
            "开樽且喜君尤健，问舍应输我最先。", 
            "北上有心思报国，南来无物载归船。", 
            "冰清世泽源流大，须享人间五福全。"
        ], 
        "title": "送钱朝请还台", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "青幢碧盖俨天成，湿翠濛濛滴画楹。", 
            "禅客自陪千岁老，游人时把一樽倾。", 
            "耻随桃李春风短，夺尽松篁夜气清。", 
            "安得鬼仙提巨笔，不容左纽独传名。"
        ], 
        "title": "芜阴北寺桧轩", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "陵阳峰顶敞栏干，三伏登临冰骨寒。", 
            "山卷宿云开紫府，水和明月泻金湍。", 
            "谢公风味君能似，李白篇章我到难。", 
            "幸有玉船腾酒浪，欲乘醉兴效鹏抟。"
        ], 
        "title": "明叔致酒叠嶂楼", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "东风冉冉送年华，末路浮沈岂足嗟。", 
            "身着朱衣行直道，手披黄卷悟空花。", 
            "世尘扰扰原无实，客宦悠悠役有涯。", 
            "尚喜甘棠遗爱在，画船先许过渔家。"
        ], 
        "title": "次韵邹几圣舟次芜江见寄", 
        "type": "律诗", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "久持使节别尧天，故起朱楼北斗边。", 
            "势压江淮盘地厚，影分吴楚与云连。", 
            "一声奏笛龙蛇晓，八法书牌剑戟悬。", 
            "更借湓城庾家月，芟除桂树照樽前。"
        ], 
        "title": "寄题历阳王纯甫新作连云观二首 其一", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "闻道连云绝世无，急飞轻棹看规模。", 
            "帘钩低挂半轮月，江岸平分千里图。", 
            "飐飐金船流玉液，森森珠履踏冰壶。", 
            "高材自是明堂柱，试作斯楼雄楚都。"
        ], 
        "title": "寄题历阳王纯甫新作连云观二首 其二", 
        "type": "律诗", 
        "yun": "虞"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "看君新作海边楼，气象雄兼四五州。", 
            "把笔共题红粉壁，开樽仍泛玉蟾秋。", 
            "喜分符竹行千里，莫羡渔蓑退一丘。", 
            "此别定为生死隔，雪霜沾尽暮年头。"
        ], 
        "title": "送黄奉议知白州前宰清远", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "盘龙首尾压西东，宝塔棱层位正中。", 
            "万古林泉流王气，六朝冠盖入悲风。", 
            "烟生城郭尘昏尽，月满沙汀雪映空。", 
            "回首临川埋骨处，后来经纬付诸公。"
        ], 
        "title": "次韵朱世昌察院登钟山", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "一别成都扬子云，梦魂飞断每沾巾。", 
            "金门赋奏龙蛇晓，原庙诗成锦绣春。", 
            "顾我漫为长醉客，非君谁是广骚人。", 
            "荣分符竹归无路，盛送佳篇慰病身。"
        ], 
        "title": "次韵答光守杨公济见寄", 
        "type": "律诗", 
        "yun": "真"
    }, 
    {
        "author": "郭廷谓", 
        "era": "宋", 
        "subtype": null, 
        "text": [
            "魄逐东流水，坟依独坐山。"
        ], 
        "title": "句", 
        "type": "句", 
        "yun": "删"
    }, 
    {
        "author": "郭廷谓", 
        "era": "宋", 
        "subtype": null, 
        "text": [
            "魂逐东流水，坟依独坐山。"
        ], 
        "title": "句", 
        "type": "句", 
        "yun": "删"
    }, 
    {
        "author": "连静女", 
        "era": "宋", 
        "subtype": null, 
        "text": [
            "朦胧月影，黯淡花阴，独立等多时。", 
            "只恐冤家误约，又怕他、侧近人知。", 
            "千回作念，万般思忆，心下暗猜疑。", 
            "蓦地偷来厮见，抱著郎、语颤声低。", 
            "轻移莲步，暗褪罗裳，携手过廊西。", 
            "已是更阑人静，粉郎恣意怜伊。", 
            "霎时云雨，半晌欢娱，依旧两分飞。", 
            "去也回眸告道，待等奴、兜上鞋儿。"
        ], 
        "title": "失调名", 
        "type": "词", 
        "yun": null
    }, 
    {
        "author": "连静女", 
        "era": "宋", 
        "subtype": null, 
        "text": [
            "人道有情须有梦，无梦岂无情。", 
            "夜夜相思直到明。", 
            "有梦怎生成。", 
            "伊若忽然来梦里，邻笛又还惊。", 
            "笛里声声不忍听。", 
            "浑是断肠声。"
        ], 
        "title": "武陵春", 
        "type": "词", 
        "yun": null
    }, 
    {
        "author": "连涧", 
        "era": "宋", 
        "subtype": "五言绝句", 
        "text": [
            "堂下肃且清，琴声淡而古。", 
            "学道则爱人，岂独闻其语。"
        ], 
        "title": "题琴堂", 
        "type": "绝句", 
        "yun": null
    }, 
    {
        "author": "连涧", 
        "era": "宋", 
        "subtype": "五言绝句", 
        "text": [
            "人心深百川，世路险九折。", 
            "牛刀岂非宜，能巧不如拙。"
        ], 
        "title": "题莞尔堂", 
        "type": "绝句", 
        "yun": "屑"
    }, 
    {
        "author": "郭印", 
        "era": "宋", 
        "subtype": null, 
        "text": [
            "自我观世间，色色厌逐迫。", 
            "个中无尺地，漫不见阡陌。", 
            "中有南柯游，未怕东方白。", 
            "闭眼一榻多，开眼六合窄。", 
            "弥明息如雷，非我门下客。", 
            "觉寐两不知，偃仰有真宅。"
        ], 
        "title": "戏题睡庵壁", 
        "type": "古风", 
        "yun": "陌"
    }, 
    {
        "author": "郭印", 
        "era": "宋", 
        "subtype": null, 
        "text": [
            "我闻大隋名，梦寐犹记录。", 
            "得檄天彭道，喜气和可掬。", 
            "出城六十里，崎岖转江曲。", 
            "山门忽斗上，危步依筇竹。", 
            "崩石带烟云，异草罗涧谷。", 
            "寂鸟下窥人，累猿时挂木。", 
            "路穷才见寺，金碧焕双目。", 
            "祖师古定光，灯冷无人续。", 
            "开公生异世，大事如付嘱。", 
            "僧言山长阴，朝暮云容蹙。", 
            "兹辰为我晴，叠岫堆浓绿。", 
            "虚阁倚秋风，一洗尘土俗。", 
            "举手揖丹景，扛身跨白鹿。", 
            "十年劳问讯，亲到心始足。", 
            "坐久烛渐微，借榻云间宿。", 
            "山寒寐不成，窗外泉鸣玉。"
        ], 
        "title": "游大隋山", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "老李天中仙，一念人间世。", 
            "簪裳四十秋，不取公卿位。", 
            "星斗烂文章，日月悬忠义。", 
            "缘断还帝乡，飘飘若蝉蜕。", 
            "玉骨瘗高丘，乃其所卜地。", 
            "山川暨草木，拱揖浮苍翠。", 
            "向来峰之巅，勃郁蟠紫气。", 
            "神物常护持，景色多秀异。", 
            "郎君久慕道，泥滓唾声利。", 
            "石洞琢青苔，万古开天秘。", 
            "非关痼烟霞，稍欲远朝市。", 
            "要栖老仙灵，以奉香火事。", 
            "不知骑鲸去，尘宇宁俯视。", 
            "洞兮既清幽，且尽人子志。"
        ], 
        "title": "题李彦泽紫云洞", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "脩竹不知数，云藏小渭川。", 
            "亭沼经营初，观者日骈阗。", 
            "耆旧为我语，中有一龙渊。", 
            "时时见怪象，吐气如长烟。", 
            "渔人或舣舟，樵牧不敢前。", 
            "兹实总角时，耳聆父老言。", 
            "相携示其处，止水涵青黫。", 
            "沈沈不见底，似有蛟蛇蟠。", 
            "我时心语口，龙岂居其间。", 
            "江湖非不广，而此栖蜿蜒。", 
            "有无未可知，疑信空相传。", 
            "皇天傥困汝，时至须腾骞。", 
            "沧溟可以家，一徙窟宅悭。", 
            "变化作霖雨，涤荡骄阳愆。"
        ], 
        "title": "龙渊", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "奸谀同一辙，举世谁与归。", 
            "溪山有佳趣，此乐知者稀。", 
            "悠然远罾弋，鱼潜鸟高飞。", 
            "不作无根云，苍狗变白衣。", 
            "使君见几早，万事已觉非。", 
            "拿舟漾清波，策杖登高崎。", 
            "逍遥兴未已，烟霞收夕霏。", 
            "身从麋鹿游，心与尘垢违。", 
            "惜哉经纶手，把钓渭水湄。", 
            "冷眼笑纷纷，甘贻肉食讥。", 
            "强敌犹张王，屠灭烦天威。", 
            "要取虞渊日，咸池浴明晖。", 
            "愿君投缗竿，风云起苔矶。", 
            "雍容坐帷幄，密勿旋枢机。", 
            "莫学西山卧，穷年空采薇。"
        ], 
        "title": "和元汝功江皋感怀", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "清江借篙师，津流不须问。", 
            "行行镜中天，水鸟嗔人近。", 
            "绝岸得危亭，一目千里尽。", 
            "山川草木妍，造物无少吝。", 
            "谁知天壤间，眇然一方寸。"
        ], 
        "title": "泛舟至临江院", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "官闲访招提，偶作南山游。", 
            "门前乔木阴，苍藤挂髯虬。", 
            "野僧出迎我，貌古气且柔。", 
            "相将入壶中，水竹净双眸。", 
            "万竿团脩翠，一溪皱横流。", 
            "长桥翼方沼，髣髴疑行舟。", 
            "角门通细路，崎岖上层丘。", 
            "树色老欲瞑，风声寒自飕。", 
            "佛阁瞰澄碧，下有百丈湫。", 
            "客言龙所邑，不受鱼与鳅。", 
            "行行更小亭，罗坐得小休。", 
            "石罅流清泉，甘冷无与俦。", 
            "濯足夫岂敢，洗耳良末由。", 
            "自怜山中人，十载冠压头。", 
            "公檄听奔走，端似置书邮。", 
            "惟有烟霞疾，沈绵未肯瘳。", 
            "邂逅惬幽怀，落日尚迟留。", 
            "五斗奚堪恋，十亩亦易求。", 
            "要希陶渊明，投绂事农畴。", 
            "超然傲尘世，知命复何忧。"
        ], 
        "title": "十一月四日陪诸公游神泉南山院二十韵", 
        "type": "古风", 
        "yun": "尤"
    }, 
    {
        "author": "郭印", 
        "era": "宋", 
        "subtype": null, 
        "text": [
            "山行不作懒，杖策穷幽邃。", 
            "崎岖十里馀，乃得桃源地。", 
            "竹树蓊以鲜，峰峦秀而媚。", 
            "娇云弄奇姿，啼鸟含幽意。", 
            "周遭帷幄中，一带江流驶。", 
            "始知造物悭，异境亦所秘。", 
            "行行松门深，钟磬出萧寺。", 
            "残僧五六辈，相顾各猜异。", 
            "须臾问讯通，颜色颇夷粹。", 
            "高堂清风多，起我无穷思。", 
            "提携更小庵，清绝非人世。", 
            "自怜学宦游，十载沉卑位。", 
            "功名与丘壑，两计皆未遂。", 
            "时变搅中肠，忧端丛千猬。", 
            "岂如山间僧，了无秋毫累。", 
            "一榻寄岩阿，烟霞为活讣。", 
            "脱身名利尘，洗耳市朝事。", 
            "兹游成邂逅，颇与宿心契。", 
            "晚日下层巅，踌躇聊自慰。", 
            "重来定何时，往往先梦寐。"
        ], 
        "title": "游杨村仁王院二十韵", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "莲塘十亩方，中作长桥渡。", 
            "荒荒岁月老，烈烈风雨蠹。", 
            "板面拆已穿，梁脊桡而腐。", 
            "我来日曳杖，往往不能步。", 
            "平生历险危，所至靡惊惧。", 
            "唯持忠信行，似有神物护。", 
            "但忧强童子，失足或颠仆。", 
            "乃伐南山石，甃成如砥路。", 
            "曾微十日劳，遂享百年固。", 
            "怅昔用材力，其费一何巨。", 
            "前人岂不思，袭旧终莽卤。", 
            "作诗示儿曹，万事长要虑。"
        ], 
        "title": "普慈郡池板桥颓坏更为石桥", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "林稀怨秋风，松柏未改绿。", 
            "偷闲挈杖来，小径缘诘曲。", 
            "鸟鸣契深心，山色供遐瞩。", 
            "欣然若有获，一荡尘襟俗。", 
            "平生本逸放，谁信简书束。", 
            "失身名宦场，冠冕成桎梏。", 
            "老骥欲何之，盐车终局促。", 
            "求仁又焉贪，知足乃不辱。", 
            "纳纳乾坤大，胡为自蹐局。", 
            "归欤倘成赋，矫首云中鹄。"
        ], 
        "title": "放步园林得俗字韵", 
        "type": "古风", 
        "yun": "沃"
    }, 
    {
        "author": "郭印", 
        "era": "宋", 
        "subtype": null, 
        "text": [
            "我闻脩竹阴，清邃不受暑。", 
            "安得十亩馀，其中创幽墅。", 
            "日长惟鸟声，昼静无人语。", 
            "习习来微风，萧萧堕寒雨。", 
            "呼儿出柴扉，垂纶坐沙渚。", 
            "斯志久未遂，世路今弥阻。", 
            "新诗何起予，风味胜清醑。", 
            "自怜拘一官，隐逸愧前古。", 
            "好梦只林泉，羁踪犹粪土。", 
            "岂能学贪夫，忘身徇圭组。"
        ], 
        "title": "次韵仲明举西郊别墅", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "纷纷世间法，失得随所寓。", 
            "有心不吾来，无以不吾拒。", 
            "敝帚贵千金，穷阎封万户。", 
            "成理先默定，畴能测其故。", 
            "我生麋鹿姿，林壑所忻慕。", 
            "抗志老渊明，早卜柴桑住。", 
            "蓬门直清江，傍有万竹坞。", 
            "捐金买寻丈，地主牢不许。", 
            "往来二十秋，垂涎焦肺腑。", 
            "谁欤诱其衷，百亩倏见予。", 
            "云栖渺空明，似有神物护。", 
            "入林两腋风，步武觉轻举。", 
            "三径手自开，一一通幽处。", 
            "取胜著新亭，揭名非苟取。", 
            "遐光远山入，静听珍禽语。", 
            "园花四时春，岸木千年古。", 
            "昔也荆榛场，今焉琼玉府。", 
            "清境世所无，金谷谁比数。", 
            "再拜天之赐，从兹谢簪组。", 
            "名宦空疲人，视此真粪土。"
        ], 
        "title": "前十三章（按：前十三章当指咏云溪景物各诗）未见营创之意因成古风", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "故园别日久，归来三径荒。", 
            "丛竹坏新壁，枯荷掩幽塘。", 
            "满地叶狼籍，草木为不芳。", 
            "儿童力并除，百卉俨成行。", 
            "遥岑出葱菁，清波皱沧浪。", 
            "一朝旧观还，林壑愈争光。"
        ], 
        "title": "治园", 
        "type": "古风", 
        "yun": "阳"
    }, 
    {
        "author": "郭印", 
        "era": "宋", 
        "subtype": null, 
        "text": [
            "阴森百亩林，所向无不好。", 
            "俗客岂曾来，幽处通蓬岛。", 
            "一色尽琅玕，坚润真可宝。", 
            "天风时脱叶，满径堆残槁。", 
            "适然宾客至，课奴先痛扫。", 
            "要使吾心净，置之勿复道。"
        ], 
        "title": "扫径", 
        "type": "古风", 
        "yun": "皓"
    }, 
    {
        "author": "郭印", 
        "era": "宋", 
        "subtype": null, 
        "text": [
            "田庐欠过从，每与樵渔伍。", 
            "胸中抱郁郁，舌在不能吐。", 
            "佳客忽顾我，苦留终日语。", 
            "林间喜徜徉，纵舌评今古。", 
            "所具只村醪，水竹当笾俎。", 
            "临去约重来，一笑便相许。"
        ], 
        "title": "留客", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "儒生习气深，寒陋浑未除。", 
            "茅檐负晨曦，暖入四体舒。", 
            "怡然得真趣，自谓世所无。", 
            "不知华屋下，绣茵围红炉。", 
            "风霜搅乾坤，冻死盈路隅。", 
            "无计凌空去，云间留日车。"
        ], 
        "title": "负暄", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "长江一镜净，岂但烛须眉。", 
            "清光莹我心，双鬓任如丝。", 
            "鸥鹭近人来，游鱼亦可窥。", 
            "不把尘缨濯，身世两相遗。", 
            "好观东去浪，昼夜无休时。", 
            "学道正如此，到海以为期。"
        ], 
        "title": "临流", 
        "type": "古风", 
        "yun": "支"
    }, 
    {
        "author": "郭印", 
        "era": "宋", 
        "subtype": null, 
        "text": [
            "人间富与贵，孰不羡王侯。", 
            "静边细一观，何其劳且忧。", 
            "去来风中云，出没水上沤。", 
            "推迁无定在，秋毫非我谋。", 
            "既仕知此理，官衢屡回头。", 
            "今也衡门下，卧起得自由。", 
            "随流任纵横，飘如不系舟。", 
            "触处尽禅悦，俗乐宁可侔。", 
            "死生夜旦耳，吾心有天游。", 
            "肯学痴狂子，盖棺事始休。"
        ], 
        "title": "闲中真乐", 
        "type": "古风", 
        "yun": "尤"
    }, 
    {
        "author": "郭印", 
        "era": "宋", 
        "subtype": null, 
        "text": [
            "永日无一事，何妨白昼眠。", 
            "是中有佳处，心形每自便。", 
            "六用不能行，根尘都弃捐。", 
            "非醉亦非迷，神守得安全。", 
            "古人曷诃责，盖欲绳其愆。", 
            "粪墙斥宰予，便腹嘲孝先。", 
            "我则异于是，一息养绵绵。", 
            "魂梦既已无，中扃绝万缘。", 
            "不游华胥国，真乐侔乎天。", 
            "要学希夷子，且作地行仙。"
        ], 
        "title": "闲中打睡", 
        "type": "古风", 
        "yun": "先"
    }, 
    {
        "author": "郭印", 
        "era": "宋", 
        "subtype": null, 
        "text": [
            "永夜不可寐，霜风悽北窗。", 
            "一室何所有，书帙对寒釭。", 
            "当今苦乏才，九鼎从敌扛。", 
            "翠华尘屡蒙，南北分大江。", 
            "有酒强排遣，饮湿难空缸。", 
            "孙膑不再生，畴能死穷庞。", 
            "肉食无远谋，狐裘正茸尨。", 
            "我欲叩阊阖，钟以寸筳撞。", 
            "理乱非吾事，忧心如是降。", 
            "宴坐鸣天鼓，和声听逢逢。"
        ], 
        "title": "夜坐", 
        "type": "古风", 
        "yun": null
    }, 
    {
        "author": "连庠", 
        "era": "宋", 
        "subtype": null, 
        "text": [
            "大江西来绕重城，犹如丛花疋练萦。", 
            "左山右阜若开避，曾是岘首当头横。", 
            "江湍冲山山不动，滔滔雪浪东南倾。", 
            "聩然巨势压汉境，万楚不得专雄名。", 
            "四时美景千百状，登临可以摅襟灵。", 
            "近麓挼蓝秋水绿，幽岩团缬春葩明。", 
            "寒林萧疏四面合，夏木延袤长川青。", 
            "危巅碑垫龟螭蛰，阴崖桧老蛟龙形。", 
            "俯瞰洲岛相向背，风恬江面罗纹生。", 
            "渔舠数百集其下，瞥然来往一叶轻。", 
            "波底峥嵘沈翠影，槎头凫雁敛霜翎。", 
            "天然佳致信可尚，直是丹青写不成。", 
            "叔子当年乐山水，每来置酒空垆罂。", 
            "贤达胜士共爱此，谓此风景魁南荆。", 
            "荆人被化思不已，立祠山椒共祭牲。", 
            "尔来绵亘几千载，瓦飞栋挠谁经营。", 
            "守臣罕肯著脚到，遂至完固属兼并。", 
            "非惮鸠工缮完葺，诚知仁政难继声。", 
            "帝眷襄阳曰重镇，宜从馆阁择名卿。", 
            "明公之来百城悦，壶浆竹马相欢迎。", 
            "政成公休屡登览，山前车骑长晶荧。", 
            "傃空寓目看不足，诗豪佚发输精诚。", 
            "乃敕寮属复祠宇，仍从岭上新虚亭。", 
            "岁时游憩备言咏，荆人爱之犹钜平。", 
            "羊公之政公之化，异时一致当同评。", 
            "两贤继美何以况，山之永兮水之清。"
        ], 
        "title": "重建羊侯祠和王原叔句", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "入门何所有，弥望祇林泉。", 
            "尘垢人间世，云霞洞里天。", 
            "闲亭藏复见，小径绝仍连。", 
            "勿说桃源地，幽深自一川。"
        ], 
        "title": "云溪杂咏 其一", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "俗客寻常少，珍禽自在啼。", 
            "一溪如练净，万竹与云齐。", 
            "纵目心贪看，回头路却迷。", 
            "清游殊未足，日下小桥西。"
        ], 
        "title": "云溪杂咏 其二", 
        "type": "律诗", 
        "yun": "齐"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "好景发天秘，幽情得快哉。", 
            "亭从江上见，路向竹间开。", 
            "有客相将入，无人独自来。", 
            "芒鞋元准拟，和雨踏苍苔。"
        ], 
        "title": "云溪杂咏 其三", 
        "type": "律诗", 
        "yun": "灰"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "门前车马迹，篱内水云乡。", 
            "分委江流驶，通幽径路长。", 
            "一池擎菡萏，万竹耸篬筤。", 
            "谁谓蓬壶远，红尘官道傍。"
        ], 
        "title": "云溪杂咏 其四", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "林园无俗物，满目是琅玕。", 
            "非雾昼常晦，不风夏亦寒。", 
            "流尘终日背，归鸟一枝安。", 
            "但看青青节，肯随黄叶残。"
        ], 
        "title": "云溪杂咏 其五", 
        "type": "律诗", 
        "yun": "寒"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "竹色琅玕立，花光锦绣舒。", 
            "物情奚得丧，人意妄分疏。", 
            "污净川同纳，媸妍鉴本虚。", 
            "和光聊复尔，看取未形初。"
        ], 
        "title": "云溪杂咏 其六", 
        "type": "律诗", 
        "yun": "鱼"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "步屧寻幽胜，亭边水竹饶。", 
            "地令人事远，江遣客愁销。", 
            "自是尘难近，谁云隐可招。", 
            "洞天无别景，于此日逍遥。"
        ], 
        "title": "云溪杂咏 其七", 
        "type": "律诗", 
        "yun": "萧"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "小桥藏曲折，幽径一溪分。", 
            "旭日筛金影，春流展縠文。", 
            "周遭无限玉，参错几重云。", 
            "觌面融真意，相知祇此君。"
        ], 
        "title": "云溪杂咏 其八", 
        "type": "律诗", 
        "yun": "文"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "竹里虹桥见，葱葱翠气浮。", 
            "枝交笼短岸，叶落赴寒流。", 
            "索莫终年计，徘徊竟月留。", 
            "清凉宜避热，风色晚飕飕。"
        ], 
        "title": "云溪杂咏 其九", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "一到平桥上，萧然净客心。", 
            "两边风细细，四面竹森森。", 
            "更喜清流驶，宁容畏暑侵。", 
            "我来归不去，日永镇长阴。"
        ], 
        "title": "云溪杂咏 其十", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "虚舟横沼面，窗户四玲珑。", 
            "绛宇三山上，青天一镜中。", 
            "夜深杨柳月，日永芰荷风。", 
            "公退浑无事，江湖兴莫穷。"
        ], 
        "title": "云溪杂咏 其十一", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "小阁供遐眺，凝眸万景闲。", 
            "江流连旷野，林杪出遥山。", 
            "思远凭栏外，吟成倚杖间。", 
            "乾坤无尽藏，造物岂容悭。"
        ], 
        "title": "云溪杂咏 其十二", 
        "type": "律诗", 
        "yun": "删"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "道眼全无障，机心了不生。", 
            "园亭如著意，物色岂留情。", 
            "水鸟元相狎，渊鱼自勿惊。", 
            "超然忘我见，万化各天成。"
        ], 
        "title": "云溪杂咏 其十三", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "寒潭深百尺，潜物晦其真。", 
            "雨施时为润，渊居每自珍。", 
            "飞腾应有道，变化岂无神。", 
            "直待功成日，驱云上紫宸。"
        ], 
        "title": "云溪杂咏 其十四", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "生植依山谷，移根伴此君。", 
            "丛中抽紫干，幽处吐清芬。", 
            "入室能俱化，同心自远闻。", 
            "灵均元不试，委佩楚江濆。"
        ], 
        "title": "云溪杂咏 其十五", 
        "type": "律诗", 
        "yun": "文"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "水竹吾庐胜，幽遐不用寻。", 
            "秋江分浩渺，夏日閟沉阴。", 
            "野客敲门看，骚人倚杖吟。", 
            "佥言清入骨，坐久发毛森。"
        ], 
        "title": "和韩道济见示云溪之什", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "闲情从杖屦，幽意满林塘。", 
            "秋近气先冷，春来风自香。", 
            "芷兰成佩玉，茅苇当雕梁。", 
            "一念浑枯木，能随柳絮狂。"
        ], 
        "title": "刘谊夫见寄云溪之什用前韵 其一", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "身堕樊笼里，心游浦溆边。", 
            "晚风传牧笛，落日漾渔船。", 
            "山接无穷树，江连不尽天。", 
            "凭谁图此景，髣髴似斜川。"
        ], 
        "title": "刘谊夫见寄云溪之什用前韵 其二", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "才入云溪境，欣然面故人。", 
            "江郊宁改旧，竹树更增新。", 
            "泉石重为伴，樵渔永作邻。", 
            "丁宁鱼与鸟，久出幸无嗔。"
        ], 
        "title": "归云溪三首 其一", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "林园三载别，相见不相猜。", 
            "燕雀垂空下，龟鱼近水来。", 
            "但辜新笋约，犹及白莲开。", 
            "从此休官去，风光日共陪。"
        ], 
        "title": "归云溪三首 其二", 
        "type": "律诗", 
        "yun": "灰"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "蜀道溪林胜，无如此地先。", 
            "两溪光练练，万竹翠涓涓。", 
            "世谓齐盘谷，人言过辋川。", 
            "吾生聊乐耳，何必问前贤。"
        ], 
        "title": "归云溪三首 其三", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "邂逅成幽讨，徘徊慰赏心。", 
            "长江连远色，乔木借清阴。", 
            "亭暗萝垂幄，林明竹散金。", 
            "烂游须爱日，羲驭去骎骎。"
        ], 
        "title": "题谢园二首 其一", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "林柯初脱叶，江国便知秋。", 
            "雁过如将信，鸥眠不避舟。", 
            "一丘终未遂，五斗秪堪羞。", 
            "不有樽中物，凭谁破客愁。"
        ], 
        "title": "题谢园二首 其二", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "薄游心已倦，幽筑兴何长。", 
            "夜雨千畦菊，春风五亩桑。", 
            "鸡豚还自乐，人我亦相忘。", 
            "黄卷皆吾友，何忧日面墙。"
        ], 
        "title": "和仲明举幽居", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "草木摧枯尽，穷冬独后凋。", 
            "坚姿工傲雪，直干上凌霄。", 
            "烟色蒙高盖，风声涨晚潮。", 
            "只怜桃与李，一向媚春韶。"
        ], 
        "title": "岁寒堂", 
        "type": "律诗", 
        "yun": "萧"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "临池高拓地，轩槛直前开。", 
            "树影帘中入，荷香坐上来。", 
            "吏闲休案牍，客好共樽罍。", 
            "再稔民和乐，嘉名亦称哉。"
        ], 
        "title": "贵和堂", 
        "type": "律诗", 
        "yun": "灰"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "至道浑疑独，头头岂或遗。", 
            "尘中如默契，圣处自深知。", 
            "一体珠同贯，多方路益歧。", 
            "未能融物我，难与话希夷。"
        ], 
        "title": "独有堂", 
        "type": "律诗", 
        "yun": "支"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "闻说南轩下，澄然洗客心。", 
            "不风兰自馥，非雾竹常阴。", 
            "檐影闲云过，棂光淡月侵。", 
            "兴来谁与语，抚弄膝间琴。"
        ], 
        "title": "题费氏清馀轩", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "鹤山争揽胜，此地独超然。", 
            "秀巘脩屏立，枯崖半屋悬。", 
            "团云饶翠竹，鸣玉落清泉。", 
            "自得高人赏，佳名日益传。"
        ], 
        "title": "邛州西岩轩阁陋甚抡仲知府舍人侍殿撰公来游惜其颓敝乃更新之既成以书招印同游因成一章", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "春风高阁上，雪片又能香。", 
            "琢玉全天质，施朱笑晚妆。", 
            "梅花如许瘦，柳絮不胜狂。", 
            "况此偏宜酿，逢人问酒方。"
        ], 
        "title": "酴醾阁", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "落泊粗官冷，婆娑小阁深。", 
            "身劳常簿领，兴在即山林。", 
            "幽砌封苔晕，虚棂过竹阴。", 
            "眼前无限意，清赏得知心。"
        ], 
        "title": "诸葛公则延登书阁出示焦丈通直洎诸公所赠诗因成四韵", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "一到幽亭上，萧然净客心。", 
            "竹深风细细，柏古气森森。", 
            "畏日背斜照，珍禽共好音。", 
            "未能还小隐，即此是山林。"
        ], 
        "title": "野亭", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "燕脂新染出，剪刻费天工。", 
            "叶少何妨绿，枝繁不厌红。", 
            "绮霞当眼烂，风雨转头空。", 
            "唯有亭前竹，青青四季同。"
        ], 
        "title": "绕红亭", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "炎暑何从避，城隅古刹幽。", 
            "故人今再会，胜地昔曾游。", 
            "云合天容暝，风来客意秋。", 
            "归途催暮雨，回首不能休。"
        ], 
        "title": "陪元允大受游天宁寺三首 其一", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "拉客游萧寺，徘徊及暮还。", 
            "自非归沐假，那得片时闲。", 
            "阅世真成梦，为官祇强颜。", 
            "老僧应笑我，何日远尘寰。"
        ], 
        "title": "陪元允大受游天宁寺三首 其二", 
        "type": "律诗", 
        "yun": "删"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "古人来会合，萧寺喜粗连。", 
            "久坐频更仆，留言悉契禅。", 
            "塔高延晚照，楠密易昏烟。", 
            "欲去仍回首，西风为惨然。"
        ], 
        "title": "陪元允大受游天宁寺三首 其三", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "僧寮便坐卧，触目兴何穷。", 
            "庭竹留斜日，瓶花怯晚风。", 
            "分无依宝社，心已脱尘笼。", 
            "回首人间世，枯荣一梦中。"
        ], 
        "title": "天宁晚集", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "山行无近远，绝顶是休程。", 
            "度石篮舆怯，穿云履屐轻。", 
            "林篁当路迸，泉水落溪鸣。", 
            "更宿招提夜，寥然一境清。"
        ], 
        "title": "游金地寺 其一", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "得得来幽寺，山灵为洒尘。", 
            "谈禅饶释子，觅句让诗人。", 
            "好癖疑惊俗，机忘始见真。", 
            "平生丘壑志，舍此更何亲。"
        ], 
        "title": "游金地寺 其二", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "云安欣及境，小刹为徘徊。", 
            "殿阁随岩展，轩窗向水开。", 
            "僧虽持钵出，客自舣舟回。", 
            "欲住无留计，幽怀亦畅哉。"
        ], 
        "title": "下岩寺", 
        "type": "律诗", 
        "yun": "灰"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "人日访山寺，春风能借温。", 
            "柳桥通一水，柏径隐重门。", 
            "泉窦来何处，梅花别有村。", 
            "从容寻后约，假榻卧云根。"
        ], 
        "title": "游灵泉寺（一作冯时行诗）", 
        "type": "律诗", 
        "yun": "元"
    }, 
    {
        "author": "连南夫", 
        "era": "宋", 
        "subtype": "七言律诗", 
        "text": [
            "滴水岩高路欲穷，佩环声响玉玲珑。", 
            "一天星斗堕青汉，万斛珠玑泻碧空。", 
            "沧海径归朝夕会，曹溪不隔本源通。", 
            "何妨凝伫龛岩下，更沐如来灌顶功。"
        ], 
        "title": "滴水岩", 
        "type": "律诗", 
        "yun": "东"
    }, 
    {
        "author": "连希元", 
        "era": "宋", 
        "subtype": "七言绝句", 
        "text": [
            "洞天东去号云华，便是仙人旧隐家。", 
            "堪笑伪刘真俗骨，却将泥土葬丹砂。"
        ], 
        "title": "题云华御室", 
        "type": "绝句", 
        "yun": "麻"
    }, 
    {
        "author": "连妙淑", 
        "era": "宋", 
        "subtype": null, 
        "text": [
            "寒料峭，独立望长城。", 
            "木落萧萧天远大，□声羌管遏云行。", 
            "归客若为情。", 
            "樽酒尽，勒马问归程。", 
            "渐近芦沟桥畔路，野墙荒驿夕阳明。", 
            "长短几邮亭。"
        ], 
        "title": "望江南/忆江南", 
        "type": "词", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "祠禄留人未挂冠，山园三亩著身宽。", 
            "百年竟向愁边老，万事元输静处看。", 
            "花径糁红供晚醉，月天生晕作春寒。", 
            "汗青事业都忘尽，时赖吾儿举话端。"
        ], 
        "title": "山园杂咏五首 其一", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "残春终日在林亭，散发披衣醉复醒。", 
            "科斗已成蛙閤閤，樱桃初结子青青。", 
            "鱼游沧海宁濡沫，禽慕雕笼即剪翎。", 
            "薄晚东风吹小雨，笑携长镵伴畦丁。"
        ], 
        "title": "山园杂咏五首 其二", 
        "type": "律诗", 
        "yun": "青"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "桃花烂熳杏花稀，春色撩人不忍违。", 
            "俗客年来真扫迹，清樽日暮独忘归。", 
            "鱼行池面红云散，鹊起枝头绛雪飞。", 
            "莫道颠狂无诉处，卧看香篆掩斋扉。"
        ], 
        "title": "山园杂咏五首 其三", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "已过社雨尚春寒，小醉初醒怯倚栏。", 
            "柳带花移宜土润，鹤和雏养要笼宽。", 
            "孤翁白首投村社，诸彦青云接羽翰。", 
            "谁信幽居多乐事，晚窗儿女话团圞。"
        ], 
        "title": "山园杂咏五首 其四", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "春光何止二分空，寒食都无数日中。", 
            "密叶成阴花寂寂，旧巢添土燕匆匆。", 
            "纸鸢收线愁风恶，秧马掀泥喜雨濛。", 
            "堪叹今年衰更甚，苍颜纵醉不成红。"
        ], 
        "title": "山园杂咏五首 其五", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "平生万事付之天，百折犹能气浩然。", 
            "试问软尘金络马，何如柔橹月侵船。", 
            "英雄到底是痴绝，富贵但能妨醉眠。", 
            "三百里湖随意住，人间真有地行仙。"
        ], 
        "title": "舟中戏书", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "七十一翁心事阑，坐叨祠禄养衰残。", 
            "樽中无酒但清坐，架上有书犹纵观。", 
            "吏部齿摇心怅望，将军髀满泪汍澜。", 
            "客来共饭增羞涩，小摘山蔬不掩盘。"
        ], 
        "title": "七十一翁吟", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "单衣初著下湖天，飞盖相随出郭船。", 
            "得雨人人喜秧信，祈蚕户户敛神钱。", 
            "黄鸡煮𦞦无停箸，青韭淹菹欲堕涎。", 
            "丞相传闻又三押，衡茅未改日高眠。"
        ], 
        "title": "上巳书事", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "孤村烟草暮凄迷，笠子蓑衣自架犁。", 
            "生计似蛛聊补网，弊庐如燕旋添泥。", 
            "人亡耆旧多时学，地废陂湖失古堤。", 
            "迂阔自知无著处，敢因穷厄怨推挤。"
        ], 
        "title": "穷居有感", 
        "type": "律诗", 
        "yun": "齐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "日铸珍芽开小缶，银波煮酒湛华觞。", 
            "槐阴渐长帘栊暗，梅子初尝齿颊香。", 
            "户户祈蚕喧鼓笛，村村乘雨筑陂塘。", 
            "年光何预衰翁事，伴蝶随莺也解狂。"
        ], 
        "title": "春夏之交风日清美欣然有赋（别集本作感）三首 其一", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "天遣残年脱絷鞿，功名不恨与心违。", 
            "绿陂细雨移秧罢，朱舫斜阳擘纸归。", 
            "花市丹青卖团扇，象床刀尺制单衣。", 
            "白头曳杖人争看，共叹浮生七十稀。"
        ], 
        "title": "春夏之交风日清美欣然有赋（别集本作感）三首 其二", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "芳润园林不似贫，年光无尽逐番新。", 
            "来禽颜色不禁雨，抟黍语言如惜春。", 
            "身外岂关吾辈事，镜中已换昔时人。", 
            "神仙定未超尘俗，犹插金貂侍帝晨。"
        ], 
        "title": "春夏之交风日清美欣然有赋（别集本作感）三首 其三", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "到处人家可乞浆，槐阴巷陌午风凉。", 
            "水陂漫漫新秧绿，山垄离离大麦黄。", 
            "父子力耕春渐老，妇姑共绩夜犹长。", 
            "尧民击壤虽难继，芹美怀君未敢忘。"
        ], 
        "title": "三月十一日郊行", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老去人间乐事稀，一年容易又春归。", 
            "市桥压担莼丝滑，村店堆盘豆荚肥。", 
            "傍水风林莺语语，满原烟草蝶飞飞。", 
            "郊行已觉侵微暑，小立桐阴换夹衣。"
        ], 
        "title": "初夏行平水道中", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "放逐还家一老翁，痴顽自笑更谁同。", 
            "倚栏风月黄昏后，携杖园林绿润中。", 
            "泳水小鱼依藻荇，觅巢轻燕拂帘栊。", 
            "此身要岂坚牢物，莫遣须臾酒盏空。"
        ], 
        "title": "初夏幽居偶题四首 其一", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "展尽高槐日渐长，了无蜂蝶为花忙。", 
            "青梅旋摘宜盐白，煮酒初尝带腊香。", 
            "林下光阴无一事，水边窗户有馀凉。", 
            "应门不用辞衰疾，车马何由到野堂。"
        ], 
        "title": "初夏幽居偶题四首 其二", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "昔如转战堕重围，今幸鶱翔脱骇机。", 
            "晓树好风莺独语，夜窗细雨燕相依。", 
            "安居不恨蜗庐迮，得食宁论鹤料微。", 
            "更喜暮年彊健在，又看刀尺制缣衣。"
        ], 
        "title": "初夏幽居偶题四首 其三", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "朱樱羊酪喜新尝，碧井桐阴转午凉。", 
            "书几得晴宜试墨，衣篝因润称熏香。", 
            "枯龟自觉支床稳，老马安能试草长。", 
            "半世学骚终不近，空馀清梦上沅湘。"
        ], 
        "title": "初夏幽居偶题四首 其四", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "剡曲西边筑草堂，小园聊复寄相羊。", 
            "鱼行水际汀蘋动，麝过林中野草香。", 
            "觅句有时携笔砚，遣怀随事具杯觞。", 
            "少年朋旧凋零尽，不独思人亦自伤。"
        ], 
        "title": "小圃", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "青门不种故侯瓜，拣得湖山便寄家。", 
            "老境一廛依水竹，壮游万里犯风沙。", 
            "气衰那办饮无算，病著更知生有涯。", 
            "莫道吾庐全索寞，墙东新补数株花。"
        ], 
        "title": "幽居", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "小斋寂寂似禅寮，卧数更筹觉夜遥。", 
            "帐外残灯欺不寐，梁间栖燕伴无聊。", 
            "江湖蹭蹬朱颜改，忧患侵凌壮志消。", 
            "挂旆天山少年事，此身终负圣明朝。"
        ], 
        "title": "夜赋", 
        "type": "律诗", 
        "yun": "萧"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "病过新年逐日添，清愁残醉两厌厌。", 
            "惜花萎去常遮日，待燕归来始下帘。", 
            "堂上清风生玉麈，涧中寒溜注铜蟾。", 
            "一生留滞君休叹，意望天公本自廉。"
        ], 
        "title": "闲中书事二首 其一", 
        "type": "律诗", 
        "yun": "盐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "一亩山园半亩池，流年忽逮挂冠期。", 
            "卖花醉叟剥红桂，种药高僧寄玉芝。", 
            "午枕为儿哦旧句，晚窗留客算残棋。", 
            "登庸策免多新报，老子痴顽总不知。"
        ], 
        "title": "闲中书事二首 其二", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "京尘相值各匆忙，谁信闲人日月长。", 
            "争叶蚕饥闹风雨，趁虚茶懒斗旗枪。", 
            "林中晚笋供厨美，庭下新桐覆井凉。", 
            "堪笑山家太早计，已陈竹几与藤床。"
        ], 
        "title": "四月旦作时立夏已十馀日", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "楸花楝花照眼明，幽人浴罢葛衣轻。", 
            "燕低去地不盈尺，鹊喜傍檐时数声。", 
            "对弈轩窗消永昼，晒丝院落喜新晴。", 
            "忽惊重五无多日，采缕缠筒吊屈平。"
        ], 
        "title": "夏雨初霁题斋壁", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "穷阎父子自相依，寂寂茅庐映竹扉。", 
            "瓜蔓水生初抹岸，楝花寒动却添衣。", 
            "吾玄自笑岂尚白，汝瘦元知能胜肥。", 
            "苦学勿为干禄计，宦途虽乐不如归。"
        ], 
        "title": "雨中示子聿", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "杨梅空有树团团，却是枇杷解满盘。", 
            "难学权门堆火齐，且从公子拾金丸。", 
            "枝头不怕风摇落，地上惟忧鸟啄残。", 
            "清晓呼僮乘露摘，任教半熟杂甘酸。"
        ], 
        "title": "山园屡种杨梅皆不成枇杷一株独结实可爱戏作长句", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "平日居山恨不深，暂来差足慰幽寻。", 
            "僧归共说道逢虎，院静惟闻风满林。", 
            "毫盏雪涛驱滞思，篆盘云缕洗尘襟。", 
            "此行殊胜邯郸客，数刻清闲直万金。"
        ], 
        "title": "梦游山寺焚香煮茗甚适既觉怅然以诗记之", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "柴扉昼掩竹林幽，坐使炎天变素秋。", 
            "扇月团团似初满，簟波细细欲平流。", 
            "朋侪零落关河阻，疾病沉绵岁月遒。", 
            "赖有澄湖常在眼，虎头不用画沧洲。"
        ], 
        "title": "夏日", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "凶年已度麦方秋，学道从来幸寡求。", 
            "荷锸自随身若寄，漉篱可卖饭何忧。", 
            "邻翁濒死复相见，村市小凉时独游。", 
            "不怕归时又侵夜，新添略彴跨清沟。"
        ], 
        "title": "麦熟市米价减邻里病者亦皆愈欣然有赋", 
        "type": "律诗", 
        "yun": "尤"
    }, 
    {
        "author": "连仲宣", 
        "era": "宋", 
        "subtype": null, 
        "text": [
            "暗黄著柳，渐寒威收敛，日和风细。", 
            "□□端门初锡宴，郁郁葱葱佳气。", 
            "太一行春，青藜照夜，夜色明如水。", 
            "鳌山彩结，恍然移在平地。", 
            "曲盖初展湘罗，玉皇香案，近雕阑十二。", 
            "夹道红帘齐卷上，两行绝新珠翠。", 
            "清跸声乾，传柑宴罢，闪闪星球坠。", 
            "下楼归去，觚棱月衔龙尾。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "北风方苦寒，冰霜昼未消。", 
            "偶倾御史盖，同上丁山椒。", 
            "空崖白云宿，拱木猕猴跳。", 
            "碑皴龟腹裂，泉活龙尾摇。", 
            "枯松起幽籁，中天奏云韶。", 
            "苔深鸦发翠，石立壮土翘。", 
            "荒坟瘗参军，沉魄谁与招。", 
            "却读乐安词，惨淡窥泬寥。", 
            "矧复见犹子，危言动清朝。", 
            "甘心脱豸冠，窜迹投冗寮。", 
            "公议在后世，美才无吝骄。", 
            "六经收满腹，辨析皆有条。", 
            "登山听君语，淙淙碎琼瑶。", 
            "但惊白日落，归驭不可邀。", 
            "明发余亦往，安得同渔樵。"
        ], 
        "title": "同蒋颖叔游丁山彰教寺", 
        "type": "古风", 
        "yun": "萧"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "閒心乐名山，景象恣吟剽。", 
            "昭亭西南隅，乱峰最青峭。", 
            "盘盘得修径，豁豁渐明眺。", 
            "一读道旁碑，古兴恣雅要。", 
            "知有金仙家，即往不俟召。", 
            "平田转回塘，飞瓦接危峤。", 
            "东边卧石虎，徐王旧坟兆。", 
            "但惊深藓晦，不见金碧耀。", 
            "图形半残缺，冷榻孤灯照。", 
            "深篁归鸟没，空岩雪风叫。", 
            "敕书刊翠琰，灵迹获猎烧。", 
            "寒潭多蛰鳞，佛子忌渔钓。", 
            "动活各遂性，蕃衍理可校。", 
            "馀晖初月散，幽籁发玄窍。", 
            "中有无心人，禅禅自相绍。", 
            "问年踰耳顺，肤色尚如少。", 
            "翻令念达人，鸿蒙首频掉。", 
            "时平冠佩繁，往往属不肖。", 
            "岂如弃以归，林泉自投跳。", 
            "卓彼蒋夫子，诗辞极精妙。", 
            "能来同我游，险绝共长啸。", 
            "终当为君诵，古律变新调。", 
            "更评江南事，僣迹又足悼。", 
            "不能降真人，卒用焚祖庙。", 
            "训狐啼老木，愁烟起荒藋。", 
            "复有贰卿碑，曾为参军吊。", 
            "勇为手势吟，一助玉瓶釂。"
        ], 
        "title": "招蒋颖叔游丁山彰教寺", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "晴光散馀翳，佳辰值清和。", 
            "联车不辞远，共登昭亭阿。", 
            "步夷惬苍石，缘险扪修萝。", 
            "迥出白云上，俯瞰飞鸟过。", 
            "凌霄插危观，裂地注明河。", 
            "微风解兰芷，广陂浴凫鹅。", 
            "潭潭紫华君，左右森矛戈。", 
            "雷电在呼吸，玉帛荐牲牺。", 
            "庙食溢千载，祐民理无讹。", 
            "崔碑梦恊吉，谢守诗载歌。", 
            "却憩林下寺，裴颜迹尤多。", 
            "丹青业已晦，长髯但皤皤。", 
            "笔画肖家法，燕尾无偏颇。", 
            "览古发遐想，缘情还独哦。", 
            "逢时不荣达，憔悴同苫蓑。", 
            "嗒焉姑自丧，安之如命何。", 
            "彼美蒋御史，道术追雄轲。", 
            "眄予委泥涸，有意倾馀波。", 
            "荐士古来重，披剑今则那。", 
            "书为昭亭篇，昭亭崖可磨。"
        ], 
        "title": "同蒋颖叔殿院游昭亭山广教寺", 
        "type": "古风", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "春归白昼永，庭虚民事退。", 
            "寻幽何所之，佳宾幸同载。", 
            "出门十馀里，仙者馀迹在。", 
            "非实固难评，洞壑茅可爱。", 
            "绿萝垂长帘，秘景得藏晦。", 
            "造深揭苇火，陟险汗渐背。", 
            "中宽稍可休，仰视覆圆盖。", 
            "石乳忘岁年，物象千万态。", 
            "龙泓绀澄碧，溢溜渐飞洒。", 
            "阴森毛骨寒，志往力殊怠。", 
            "磨崖记名姓，斯游定难再。", 
            "人生足离合，世役异屯泰。", 
            "清风起林杪，萧瑟动天籁。", 
            "归欤亦何求，盈筐采兰艾。"
        ], 
        "title": "同许栖默游华阳洞", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "南出长沙城，西渡潇湘水。", 
            "谁铺碧鲛绡，迥透黄金底。", 
            "中分橘直洲，隐若鳌背起。", 
            "府邑古称雄，地势信少比。", 
            "苟非仁义图，畴将甲兵洗。", 
            "晚色烟雾开，人家明镜里。", 
            "斯须舍舟楫，纵步踏兰芷。", 
            "遥遥望松门，物象愈奇伟。", 
            "枝叶既不繁，霜雪讵能毁。", 
            "传云陶将军，屯营手植此。", 
            "至今凌云气，犹如大君子。", 
            "才过清风峡，路转不容跬。", 
            "尘寰自此隔，佛界朗瞻跂。", 
            "层梯上重门，绘塑光炜炜。", 
            "皓鹤去无踪，寒泉但清泚。", 
            "遂登法华台，平目瞰千里。", 
            "返惊人世卑，堑壁徒为耳。", 
            "连甍十万户，罗列在案几。", 
            "想当韩杜时，荆棘晦遗址。", 
            "不见湘西篇，惟誇道林美。", 
            "幸同刘子来，纵视眼不眯。", 
            "作诗君勿谦，前辈尚可拟。", 
            "挥笔方争豪，求心翻自鄙。", 
            "请看梁上题，半是泉中鬼。", 
            "白发缠利名，何由外生死。", 
            "道师深悟禅，软语听亹亹。", 
            "明驱三乘车，济我岸超彼。", 
            "台名将谓何，此喻有深理。", 
            "香色存天然，了不染泥滓。", 
            "救物运真悲，得法终日喜。"
        ], 
        "title": "同刘继邺秀才游岳麓登法华台呈如水长老", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "名山寺多占，此寺山尤名。", 
            "妙云镇弥覆，层层结缦缨。", 
            "日光昼微开，灿射黄金城。", 
            "木老枝叶简，水长音韵清。", 
            "五峰如绀莲，中有楼殿横。", 
            "是必龙华宫，禅禅悟无生。", 
            "一灯破群暗，众灯迭相明。", 
            "纷空素葩坠，悲晚孤猿惊。", 
            "予方困邅途，寓宿骨已轻。", 
            "愿言永栖此，读尽宝藏经。", 
            "顾盼适所适，了绝物外营。", 
            "马秣仆亦饭，奈何催北征。"
        ], 
        "title": "游云盖寺", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "游遍湘西山，晚至鹿苑寺。", 
            "平冈列城郭，长松肖兵卫。", 
            "入门尤清凉，读碑辨往事。", 
            "乃知阿育王，曾此藏舍利。", 
            "浮屠当殿阴，令人竦瞻视。", 
            "宝网敷金云，倏忽变苍翠。", 
            "僧云秋杪时，月静甘露坠。", 
            "大觉去无踪，山祗自灵异。", 
            "白鹿不我逢，残花在岩际。", 
            "居者多寿老，安禅信无累。", 
            "筇衲为生涯，心不坠情伪。", 
            "源源听法语，陶陶袭和气。", 
            "簪绅胡为乎，顶踵缚忧愧。", 
            "愿从彼上人，预闻第一义。", 
            "烦心沃醍醐，顿悟超十地。", 
            "聊为鹿苑吟，清梦不成寐。"
        ], 
        "title": "游鹿苑寺", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "此洞昔无闻，人迹固稀到。", 
            "一昨紫微游，刻石记所好。", 
            "遂令天下知，游者争欲造。", 
            "我方佩县印，事閒慕高蹈。", 
            "联镳二三子，并坚松柏操。", 
            "樽罍薄携持，丁壮却前导。", 
            "行行逼崖巅，紫翠射襟帽。", 
            "方疑攀郁萝，又若堆海潦。", 
            "石门未及窥，忽值山雨暴。", 
            "风云暗衢路，雷电拆岩峤。", 
            "苍黄仆夫语，踊跃猿猱叫。", 
            "黄泥濡衣裳，安得白日照。", 
            "初游成欢愉，中险触愤懊。", 
            "佛舍距几何，望望目睛眊。", 
            "击镫促疲马，十步九攲倒。", 
            "登堂亟就榻，释子数相劳。", 
            "寻幽尚龃龉，处世信难料。", 
            "暂眠稍苏息，起坐复悲啸。", 
            "宁非山鬼护，不使俗客眺。", 
            "桓桓翠琰文，愈读愈精妙。", 
            "名由今日新，迹入万古耀。", 
            "骐骥步莫追，驽骀志弥劭。", 
            "犹期六月来，散发避炎燎。", 
            "一雨路阻绝，何以为壮少。", 
            "归欤歌芜词，聊为起同调。"
        ], 
        "title": "游华阳洞阻雨", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "登山得斯亭，佳宾幸过从。", 
            "取笋苍玉林，置酒黄金钟。", 
            "愿言寿而康，泰运宁易逢。", 
            "孔孟陟三事，尧舜乘六龙。", 
            "民财皆辨析，田壤仍登丰。", 
            "关关禽声和，剪剪木影浓。", 
            "濯足就绿水，披衣揽清风。", 
            "微吟百忧散，达道千古同。", 
            "诸君况才豪，如罴复如熊。", 
            "莫辞烂醉归，皓月还生东。"
        ], 
        "title": "夏日游环碧亭", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "寒日少晶光，山色亦惨惨。", 
            "瀑泉冻不飞，啼鸟声顿减。", 
            "传呼绣衣来，僧鼓击坎坎。", 
            "石坐无毡裀，团团织蒲菼。", 
            "比为泉石游，固已慕清淡。", 
            "爱君神采莹，皎若白玉鉴。", 
            "一登林际亭，毫发无遗瞰。", 
            "勇起发孤唱，四坐噤莫阚。", 
            "君辞如太羹，我语效盐咸。", 
            "卷旗促降敌，贤将释不斩。", 
            "虽生已包羞，铅刀竟谁錾。", 
            "却读道旁碑，往事增新感。", 
            "功名能几何，回首岁时暂。", 
            "胡为夺浩气，百忧煎一胆。", 
            "趋时既迍邅，独往固勇敢。", 
            "白云无人争，皓月从我揽。", 
            "开樽直一醉，莫惊别袖掺。", 
            "明发何所思，龙断坐汲黯。"
        ], 
        "title": "和颖叔丁山黯字", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "腊月衣未绵，两股冻成疾。", 
            "谁复为我扶，平步时时蹶。", 
            "文章那更论，精魄恐坠失。", 
            "缘何御史君，相招傍寒日。", 
            "迤逦造林泉，尘坌为披拂。", 
            "霓幡云外垂，石虎草间出。", 
            "深门窥泬漻，拱木递萧瑟。", 
            "丹青与老碑，遗事知彷佛。", 
            "僣迹已榛芜，新游论胶漆。", 
            "主人才何如，骥足千里逸。", 
            "梅君南昌后，襟韵犹凄溧。", 
            "刘子亦可奇，彖象久精诘。", 
            "顾予最空疏，百辨今已吃。", 
            "谤言来戈矛，自量几不密。", 
            "终甘首阳饿，岂效操瓢乞。"
        ], 
        "title": "和梅谦叔丁山吃字", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "铿铿南华经，语意妙复妙。", 
            "高能出苍旻，卑不厌藜藋。", 
            "阴静偶暂处，影迹两莫吊。", 
            "息踵真人徒，息喉愚者绍。", 
            "方同造物言，万变领枢要。", 
            "既能无怛化，勿凿混沌窍。", 
            "百家拾其馀，所得及遗溺。", 
            "至音听以气，世或昧此调。", 
            "不见杏坛讲，犹为渔父诮。", 
            "君看泰山顶，半夜日先照。", 
            "惟逢蒋颖叔，沉默造玄窔。", 
            "落笔逾万言，严密若诰诏。", 
            "嗟予久聋瘖，此道雅未剽。", 
            "一昨闻君谈，神悟百骸疗。", 
            "人忘道术游，鱼忘江海跳。", 
            "昭亭果见期，为子发长啸。"
        ], 
        "title": "酬颖叔见寄", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "吾爱秋水阁，水影照采椽。", 
            "莹碧不知极，定与银汉连。", 
            "荷花十丈开，白藕想如船。", 
            "双鹤时一鸣，寒霄下回旋。", 
            "况复对羽客，岂异蓬莱仙。", 
            "便当沽玉液，猛饮明月前。", 
            "人生不嗜此，何物能逃年。", 
            "请君倾醉耳，松风奏薰弦。", 
            "身世能两忘，安用养浩然。", 
            "梦觉事已殊，此道谁能全。", 
            "驰驱冠剑徒，百岁犹倒悬。", 
            "深深下于地，冥冥高出天。", 
            "君语达已达，君歌玄复玄。", 
            "大笑问刘子，细穷秋水源。", 
            "秋水源可到，更寄琳琅篇。"
        ], 
        "title": "秋水阁席上呈颖叔原道", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "追维平昔游，十几丧六七。", 
            "与君虽尚在，踸踔各衰疾。", 
            "功名无几何，岁月忽已失。", 
            "伻来辱新诗，欲和久阁笔。", 
            "文章老愈精，光彩烂星日。", 
            "市门果神仙，参军真俊逸。", 
            "又如窥沙漠，铁骑万馀匹。", 
            "一战孰与当，百胜得深术。", 
            "有过惧不闻，愚恶志所嫉。", 
            "言归洁其身，天命能自诘。", 
            "知音我愈寡，深谷讵敢出。", 
            "相望止一江，高议容接膝。", 
            "请观商山皓，宁终守蓬荜。", 
            "众人拉其华，君子俟其实。", 
            "定当卜邻去，携手藏于密。"
        ], 
        "title": "酬耿天骘见寄", 
        "type": "古风", 
        "yun": "质"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "黄獐雄领雌，青猿母抱子。", 
            "一落罝网中，城市就生死。", 
            "不如图画上，山深石泉美。", 
            "永无罝网忧，精神自全耳。", 
            "爱之写横轴，容易披案几。", 
            "动静适自感，物我忘表里。", 
            "犹疑跳踯去，毫端讵能止。", 
            "易生名独擅，斯人嗟往矣。", 
            "后来称李范，赠君君勿鄙。", 
            "纵令笔未妙，犹胜负涂豕。"
        ], 
        "title": "酬李公择谢予赠范李猿獐", 
        "type": "古风", 
        "yun": "纸"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "新亭彼谁搆，名因翰林揭。", 
            "惟南极空旷，朗咏佳兴发。", 
            "倾盖忘形骸，辄莫叹华发。", 
            "归帆天外低，渡鸟云端没。", 
            "中原峥嵘际，天堑限楚越。", 
            "宁知承平来，但见山花歇。", 
            "君相方圣贤，胡为念京阙。", 
            "但穷林泉乐，蹑屐上崷崒。", 
            "酒量孰先降，樽罍未云竭。", 
            "欲寻太白坟，草间迷断碣。", 
            "神交无古今，清风来飘忽。", 
            "征辔还催人，东峰挂寒月。"
        ], 
        "title": "同陈公彦推官登峨嵋亭", 
        "type": "古风", 
        "yun": "月"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "鞭驴赴君招，十步九蹶促。", 
            "相逢即忘劳，深围坐重褥。", 
            "恍疑出尘寰，气象豁双目。", 
            "名花散天香，仙露浥柔玉。", 
            "寄乐方寸间，岂必待华屋。", 
            "脱屣远市朝，散发免羁束。", 
            "更闻诵新作，字字芝兰馥。", 
            "堆盘樱实红，满斝酦醅渌。", 
            "幽欢未言归，酒令不须督。", 
            "平时常卷舌，动静畏险俗。", 
            "玄谈今尽倾，我难惬君欲。", 
            "朝闻夕可死，悟矣无迟速。", 
            "感君倾醍醐，洒我久饥腹。", 
            "又如旱田禾，沛然甘雨沃。", 
            "主人意殷勤，呼儿具灯烛。", 
            "谁家有斯客，贳衣心亦足。", 
            "明朝得长篇，调险不可续。"
        ], 
        "title": "颖叔见招赴何秀才家饮", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "五代迭凋丧，江南最偷安。", 
            "三世弄翰墨，煜札尤可观。", 
            "禅林榜法喜，妙势如飞鸾。", 
            "尘埃一藏晦，皴斮脱羽翰。", 
            "适逢集仙守，好古将模刊。", 
            "振襟自披拂，涂饰粉与丹。", 
            "呼僧辨遗像，彷佛存纤纨。", 
            "作书究本末，风雨生毫端。", 
            "精神还故物，霹雳惊蛰蟠。", 
            "幽光亦焕发，令我复长叹。", 
            "念彼士君子，穷年抱饥寒。", 
            "不及稽古踪，泯默知遇难。"
        ], 
        "title": "和公择观李煜书法喜禅师碑", 
        "type": "古风", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "君马一足病，琐琐阻行迈。", 
            "况复梅雨天，坐卧不能快。", 
            "空山无大脔，何以具君嘬。", 
            "墙根采肥杞，湖漘买鲜鲙。", 
            "开樽荐浊酒，高论幸忘惫。", 
            "寸心拔茅塞，两耳抉双聩。", 
            "文醇潜大和，诗险露幽怪。", 
            "联吟极物象，君胜我屡败。", 
            "东野久龙钟，多惭退之拜。", 
            "奇才必自重，虽黜愈勿懈。", 
            "卞璧未遇时，在璞岂能坏。", 
            "鉴赏一日逢，青紫信如芥。", 
            "君行且迟留，马病愿未差。", 
            "贳衣亦何辞，庶用接嘉话。"
        ], 
        "title": "和樊希韩解元", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "史君尚清净，携客无杯肴。", 
            "茗酌诵佛经，尘缘顿沉抛。", 
            "疏云堕檐际，微风汎林梢。", 
            "吾心已皎皎，我学岂譊譊。", 
            "濡毫题名姓，识此逍遥交。"
        ], 
        "title": "和公择游寿圣院啜茶题名", 
        "type": "古风", 
        "yun": "肴"
    }, 
    {
        "author": "连文凤", 
        "era": "宋", 
        "subtype": null, 
        "text": [
            "草木一何情，荣悴皆有时。", 
            "飒飒凉风至，一夕失华滋。", 
            "壮士抚萧晨，慷慨令心悲。", 
            "流光日以迈，西风生别离。", 
            "渺渺愁予怀，此怀谁能知。"
        ], 
        "title": "秋怀 其一", 
        "type": "古风", 
        "yun": "支"
    }, 
    {
        "author": "连文凤", 
        "era": "宋", 
        "subtype": null, 
        "text": [
            "天高正寥泬，深夜群动阒。", 
            "秋声从何来，淅沥复萧瑟。", 
            "须臾忽澎湃，愁思若悽恻。", 
            "罢琴试静听，纷纷鸣四壁。", 
            "有如贾少年，流涕重太息。", 
            "时事已凄凉，俛仰一今昔。", 
            "嗟余复何言，抱此长戚戚。"
        ], 
        "title": "秋怀 其二", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "西北多阴风，日夜吹裳衣。", 
            "草虫动机杼，札札鸣声悲。", 
            "百忧弥中肠，欢乐复何时。", 
            "今日忽已逝，来日未可知。", 
            "且饮以狂药，酩酊从所之。"
        ], 
        "title": "秋怀 其三", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "漫漫秋夜长，夜长不能寐。", 
            "抱琴出中庭，月影落在地。", 
            "一弹复再弹，声澹趣亦至。", 
            "谁家筝笛声，纷纷乱人思。", 
            "音响何急促，忽忽无古意。", 
            "嗟哉钟仪心，千古独憔悴。"
        ], 
        "title": "秋怀 其四", 
        "type": "古风", 
        "yun": "寘"
    }, 
    {
        "author": "连文凤", 
        "era": "宋", 
        "subtype": null, 
        "text": [
            "茫茫秋水波，灼灼芙蓉姿。", 
            "采之不盈匊，及此行乐时。", 
            "阳鸟来南翔，玄鸟将西归。", 
            "羁旅独牵营，泯默生穷思。", 
            "美人不可见，长歌以自怡。"
        ], 
        "title": "秋怀 其五", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "季鹰真达士，弃宦归东吴。", 
            "禄无盈寸荣，盎无升斗储。", 
            "盘桓吴溪上，所乐只在鱼。", 
            "怀组夸乡里，佩印骄妻孥。", 
            "朝从高鸟翔，莫随舜华枯。", 
            "富贵岂不好，不能少须臾。", 
            "朔风吹尘沙，出门皆畏途。", 
            "抱影廓独倚，新荣非良图。"
        ], 
        "title": "秋怀 其六", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "阴阴陵上柏，离离陵上草。", 
            "樵儿与牧竖，踯躅陵上道。", 
            "蜕骨出榛莽，后土不爱宝。", 
            "衰蝉吊寂寞，寒蟾照枯槁。", 
            "白云散同漫，西风不敢扫。", 
            "盖棺千年后，既往不能保。", 
            "人生血肉躯，百年终丑老。", 
            "安得紫微书，遗我一火枣。"
        ], 
        "title": "秋怀 其七", 
        "type": "古风", 
        "yun": "皓"
    }, 
    {
        "author": "连文凤", 
        "era": "宋", 
        "subtype": null, 
        "text": [
            "娟娟谁家女，轧轧弄机杼。", 
            "买丝织未成，催租立当户。", 
            "下机愁向人，憔悴不敢语。", 
            "泣涕走深山，深山更风雨。"
        ], 
        "title": "秋怀 其八", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "秋雨何纷纷，百草冻欲烂。", 
            "曈眬不见日，黤暧犹未旦。", 
            "烟云杂澒洞，霄壤雨漫漶。", 
            "阡陌何由分，泾渭不复判。", 
            "怒触老木摧，响急猛兽散。", 
            "平陆鱼鳖飞，行客鸟鼠窜。", 
            "田禾藜莠兴，斗米衾裯换。", 
            "书生破茅屋，展转长夜半。", 
            "此时苍生忧，谁知几百万。"
        ], 
        "title": "秋雨叹", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "君本吴下居，复作吴下游。", 
            "爱此山水佳，役役不得休。", 
            "卓哉太史公，涉猎纵冥搜。", 
            "往躅谁能追，而有苏子由。", 
            "寥寥百载后，渺渺皆予愁。", 
            "江南地益卑，士习日益媮。", 
            "此行数百里，不过三两州。", 
            "欧韩不复作，去去将奚求。", 
            "倘君有所得，归以发我幽。"
        ], 
        "title": "送张仲实游姑苏", 
        "type": "古风", 
        "yun": "尤"
    }, 
    {
        "author": "连文凤", 
        "era": "宋", 
        "subtype": null, 
        "text": [
            "吾爱参寥子，遗偈寄真迹。", 
            "像貌俨如生，钩画宛若昔。", 
            "读此一代文，令人百虑释。", 
            "又爱东坡老，仙才迥飘逸。", 
            "吟哦月露章，飞奋风雨笔。", 
            "古寺遗清风，残碑卧白日。", 
            "我来拜祠下，怡然若私觌。", 
            "和之诗与禅，诗禅机籁寂。", 
            "相对两忘言，终朝不获一。", 
            "徘徊走风廊，舂容坐苔石。", 
            "于心适有契，所得不患失。", 
            "禅空诗亦空，观空莫观色。", 
            "寥寥百载下，无此二骚客。", 
            "买酒为招魂，欲招不可得。"
        ], 
        "title": "智果寺拜东坡参寥遗像次韵", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "南方有奇士，湖海声猎猎。", 
            "功名志气锐，不惮远跋涉。", 
            "春风一片纸，区区无所挟。", 
            "持此欲取偿，易于拾秋叶。", 
            "何以赠君言，勉哉耘其业。"
        ], 
        "title": "送人入北求仕", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "步出东南林，哑哑闻哀音。", 
            "哀音不堪闻，而有反哺心。", 
            "子母谁无情，尔情抑何深。", 
            "昔人称尔孝，鸟中之曾参。", 
            "人于物最灵，奈何不如禽。"
        ], 
        "title": "慈乌", 
        "type": "古风", 
        "yun": "侵"
    }, 
    {
        "author": "连文凤", 
        "era": "宋", 
        "subtype": null, 
        "text": [
            "纷纷儿女花，为人作颜色。", 
            "眼饱聊自慰，饥来不堪食。", 
            "此花不入谱，岂是凡花匹。", 
            "太阳丽天中，正气从午得。", 
            "开此丰穰瑞，脱彼风雨厄。", 
            "始华郁而甘，未粲光已白。", 
            "我行田野间，舒啸意自适。", 
            "田者告我言，乐岁兹可必。", 
            "但期一饱死，百年漫劳役。"
        ], 
        "title": "稻花", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "时兮呼妇来，时兮驱妇去。", 
            "呼来知天晴，驱去知天雨。", 
            "一去或一来，非为新与故。", 
            "白云变苍狗，人事何错迕。", 
            "不念糟糠时，弃如路傍土。"
        ], 
        "title": "鸤鸠", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "爪牙淬霜戟，眼睛耀铜铃。", 
            "轻獧更健捷，群兽此最灵。", 
            "吠尧非无知，怪不类桀形。", 
            "一片爱主心，庸作警世铭。", 
            "哀哉乞怜者，摇尾偷馀龄。"
        ], 
        "title": "吠犬", 
        "type": "古风", 
        "yun": "青"
    }, 
    {
        "author": "连文凤", 
        "era": "宋", 
        "subtype": null, 
        "text": [
            "群居崖谷间，不食人间食。", 
            "春风百花场，来往无虚日。", 
            "采花酿为粮，仓廪自充实。", 
            "歘罹割裂殃，操戈穷入室。", 
            "何异误国人，腹剑而口蜜。"
        ], 
        "title": "蜜蜂", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "吁嗟天地何梦中，魈魌日夜嘘寒风。", 
            "万物元气销铄尽，文章千古无时穷。", 
            "先生驱文挟风雨，笔势不停心自语。", 
            "頖池水暖芹正香，物换星移时不鲁。", 
            "昔鲁东门已无人，况今门外车马尘。", 
            "飞尘著天黑如漆，灵光一点争嶙峋。", 
            "新进少年竞浮靡，妆点春妍学桃李。", 
            "贞元朝士已无多，不识伯淳堪愧死。", 
            "江空岁晚雪满天，钱塘风景经几年。", 
            "片言只字落人世，至今识者犹能传。", 
            "愧乏新诗送盘谷，恨别情多歌不足。", 
            "语言憔悴更可怜，故都写作断肠曲。", 
            "潸然老泪愁天津，铜驼巷陌荆棘深。", 
            "吴云江树黯无色，千里共此凄凉心。", 
            "昌黎博士头已白，籍湜当年门下客。", 
            "俱是乾坤无用人，一见新诗重相忆。", 
            "噫嘻斋前烟雨凄，横江老鹤今来归。", 
            "我欲附之翎翅短，此情寄与东风飞。"
        ], 
        "title": "寄庐陵刘国博会孟先辈", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "江南本是山水国，峡影峨云插空碧。", 
            "世人爱画不爱真，一幅生绡悬素壁。", 
            "董生好手毕宏上，意在笔先方落笔。", 
            "云关岫幌扫层青，月浦烟汀写修白。", 
            "纵横琐细分毫釐，变化幽冥绝痕迹。", 
            "沧江碣石忽破碎，片纸散漫留不得。", 
            "当年载入米家船，夜夜虹光八千尺。", 
            "新评信口誇天真，声价祇今万钱直。", 
            "流传知落几人手，神物护持入君室。", 
            "世间尤物能移人，莫看江南望江北。"
        ], 
        "title": "董源山水图为北客赋", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "何年飞去竺国峰，下际沧海蟠蛟龙。", 
            "崛奇诡怪献万状，八风播荡吹不融。", 
            "千年老藤无根树，长疑上有仙人住。", 
            "山空月白玄猿啼，咫尺蓬莱隔尘雾。", 
            "瑶草春深不复妍，荆棘花开颜色鲜。", 
            "谁驱蛮风煽劫火，神惊鬼哭愁山川。", 
            "又疑黑衣故宰相，香火未冷今生缘。", 
            "欲挟须弥还北海，未必神通能广大。", 
            "康回冯怒相倾摧，神气未完支节解。", 
            "穿崖凿谷何时宁，混沌死矣灵不灵。"
        ], 
        "title": "重游天竺", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "栖霞岭头起烟雾，栖霞洞前撼风雨。", 
            "洞门深锁碧泉寒，控塞玉壶冰雪贮。", 
            "未容俗客漱齿牙，且乞诗人涤肝腑。", 
            "何当买屋此山居，山中六月不知暑。"
        ], 
        "title": "题湿洞", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "碧涧清泉白石寒，神仙一往不可攀，蓬瀛缥缈非人寰。", 
            "天风高兮翔青鸾，欲往从之春花秋叶残。", 
            "归去来兮，畏途而恶滩。", 
            "归去来兮，绿水与青山。", 
            "衣蓑笠箬，烟幌云关。", 
            "揖许由，拉巢父，相与徜徉兮广莫之间。", 
            "黄尘不飞兮白日閒，芝苓森森兮风露漫漫。"
        ], 
        "title": "招隐吟", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "麒麟阁上十一人，斯人瑞世真麒麟。", 
            "云台功臣二十八，中兴事业争嶙峋。", 
            "或在生前或死后，藉藉声名自不朽。", 
            "不知当时画者谁，似此画者当好手。", 
            "古今何代无人材，翕霍变化俱尘埃。", 
            "岂是画师好手不复遇，岂是世无麟阁与云台。", 
            "虎头燕颔今已矣，婢膝奴颜当愧死。", 
            "江湖人物何渺然，子当为我走访山林隐君子。"
        ], 
        "title": "赠画者", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "芦中人，芦中人，渔父相逢浔水津。", 
            "一言慷慨辞宝剑，江空月白波粼粼。", 
            "被发佯狂乞吴市，状貌不类流离民。", 
            "博浪铁椎袖入手，留侯切切志在秦。", 
            "踰淮涉泗扫荆阙，死龙鞭笞无完鳞。", 
            "日暮途穷快逆施，愤怒激烈忘君臣。", 
            "堂堂庙食几千祀，一夕化作风中尘。", 
            "吴山落照秋风老，草木黤惨无馀春。", 
            "天道茫茫忽今古，世事渺渺如云轮。", 
            "芦中人，芦中人，生为公相死为神。", 
            "何时拔刀斫鲙痛饮松江醇。"
        ], 
        "title": "伍相公庙丁亥被燬", 
        "type": "古风", 
        "yun": "真"
    }, 
    {
        "author": "连文凤", 
        "era": "宋", 
        "subtype": null, 
        "text": [
            "我有离别肠，一日回百周。", 
            "流光日以迈，离别何时休。", 
            "仓庚求友声，朝莫鸣相酬。", 
            "暖风老麦熟，秀野新阴稠。", 
            "美人隔吴树，皓月明苏州。", 
            "相望倚寥廓，孤怀抱绸缪。", 
            "郁志不得语，愁思纷如抽。", 
            "遐想江湖人，长作鸥鹭俦。", 
            "雨花落笔床，水芳萦钓舟。", 
            "赠我锦绣篇，坐之芰荷洲。", 
            "好语尉心曲，喜色栖眉头。", 
            "君子怀友生，小人徇俗流。", 
            "颓波日靡靡，恶风声飕飕。", 
            "喧啾乱孤皇，舞跃沸群鳅。", 
            "抚景发浩叹，举觞不成讴。", 
            "自顾蒲柳衰，敢望桑榆收。", 
            "一生犹转蓬，百年如传邮。", 
            "聚会苦不恒，浩荡宜纵游。", 
            "拍浮酒在船，枕籍糟成丘。", 
            "一醉乐陶陶，千古空悠悠。", 
            "愿从卢博士，盘礴仙家楼。"
        ], 
        "title": "酬卢宗说见贻", 
        "type": "古风", 
        "yun": "尤"
    }, 
    {
        "author": "连文凤", 
        "era": "宋", 
        "subtype": null, 
        "text": [
            "嗟哉寄生树，微根不自立。", 
            "矗矗栖林壑，森森动原隰。", 
            "本非梁栋材，唯有禽鸟集。", 
            "纵逃千斧侵，宁免寒暑袭。", 
            "一朝失所托，早暮不相及。", 
            "人生同此寄，百年一呼吸。", 
            "湿沫偷呴濡，疏漏强缀葺。", 
            "未能与物化，安悟此机入。", 
            "吾每叹吾生，忧思继以泣。", 
            "托根非其所，举世沦以习。", 
            "老枝年岁晚，病叶风雨急。", 
            "神山眇何许，瑶草不可拾。"
        ], 
        "title": "寄生树", 
        "type": "古风", 
        "yun": "缉"
    }, 
    {
        "author": "连文凤", 
        "era": "宋", 
        "subtype": null, 
        "text": [
            "朝兮呼相食，莫兮呼相集。", 
            "行行水之湄，止止原之隰。", 
            "行止相与言，慎勿罗网入。", 
            "君看禽鸟心，犹念在原息。", 
            "嗟哉郑氏子，糊口不自给。"
        ], 
        "title": "鹡鸰", 
        "type": "古风", 
        "yun": null
    }, 
    {
        "author": "连久道", 
        "era": "宋", 
        "subtype": null, 
        "text": [
            "阵鸿惊处。", 
            "一网沈江渚。", 
            "落叶乱风和细雨。", 
            "拨棹不如归去。", 
            "芦花轻泛微澜。", 
            "蓬窗独自清闲。", 
            "一觉游仙好梦，任它竹冷松寒。"
        ], 
        "title": "清平乐 渔父", 
        "type": "词", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "松槚相望孰俊名，高才暂屈浚遒城。", 
            "公庭寂寂无留讼，四野熙熙有让耕。", 
            "未作盐梅调鼎鼐，且铿金玉直蓬瀛。", 
            "病骸尚阻趋东阁，怀抱思君为一倾。"
        ], 
        "title": "病中先寄慎宰阎公达承议", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "寒烟淡日满沧洲，台榭相通一径幽。", 
            "志欲吞吴嗟隔水，力能成魏密藏舟。", 
            "纸窗趁晓开黄卷，蒲叶涵春付白鸥。", 
            "千载废兴何可问，一樽浊酒更迟留。"
        ], 
        "title": "陪朱行中龙图饮澄惠院二首 其一", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "岛屿回环水绕堤，碧芦青荇密相依。", 
            "凌风战舰知何处，落日游人尚未归。", 
            "细细佛香时入坐，双双沙鸟静忘机。", 
            "史君自是蓬莱客，倚遍栏干恋翠微。"
        ], 
        "title": "陪朱行中龙图饮澄惠院二首 其二", 
        "type": "律诗", 
        "yun": "微"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "十七年前载酒过，重来携手喜如何。", 
            "寿齐八十君方健，思及妻儿我已多。", 
            "对槛残花犹可赏，隔帘小妓且频歌。", 
            "人间事了无忧患，头上光阴任掷梭。"
        ], 
        "title": "再见吴渊卿长官时年八十一", 
        "type": "律诗", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "悠悠岁月走惊湍，四十三时便弃官。", 
            "座上得陪诸老醉，樽前须尽一生欢。", 
            "花含馀恨春将去，棋算成功局未残。", 
            "欲向金城传盛事，新诗聊代画图看。"
        ], 
        "title": "渊卿席上和李天贶四韵时与钟离中散并予共四人", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "密竹疏松斗老苍，惊飞白鸟不成双。", 
            "楼船飘忽随朝电，佛炬青荧彻夜窗。", 
            "携酒且来寻岛屿，投竿那用忆湖江。", 
            "君看雨过铺晴练，得句须令小谢降。"
        ], 
        "title": "次韵行中龙图游后浦六首 其一", 
        "type": "律诗", 
        "yun": "江"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "每欲收吴势未任，绕城凿浦迹堪寻。", 
            "不知战罢楼船散，空见春归荇菜深。", 
            "一坐清风吹往事，四筵白酒洗烦襟。", 
            "公提椽笔诗无敌，未必张辽善醉吟。"
        ], 
        "title": "次韵行中龙图游后浦六首 其二", 
        "type": "律诗", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "细柳高松绿映苍，深沉台榭晚生凉。", 
            "沙边宿鹭昏昏白，草际流萤点点光。", 
            "投网舟移牵碧荇，采莲人去湿红裳。", 
            "欲追逸调嗟何及，雨入杯盘归兴忙。"
        ], 
        "title": "次韵行中龙图游后浦六首 其三", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "巨镇还须济世才，要宾览古笑谈开。", 
            "蜀山迥出千螺秀，肥水长萦一带回。", 
            "犹有金城藏后浦，不唯铜雀起高台。", 
            "异时争战归何处，秋雁年年去复来。"
        ], 
        "title": "次韵行中龙图游后浦六首 其四", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "锦棹飞飞画舫迎，焚香夹道看双旌。", 
            "佳宾谈笑民同乐，善政循良鸟不惊。", 
            "花岛可怜春自舞，柳洲遥觉月微明。", 
            "史君一饮诗千句，掷地浑如金玉声。"
        ], 
        "title": "次韵行中龙图游后浦六首 其五", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "冠带淮西第一州，扬鞭得从史君游。", 
            "木鱼声断东台晓，水荇香传后浦秋。", 
            "双脊自磨铜雀瓦，密云时泛建溪瓯。", 
            "才清思健知无敌，且与衰残作荫庥。"
        ], 
        "title": "次韵行中龙图游后浦六首 其六", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "公爱宣城心不休，当年应梦似崔侯。", 
            "两条溪水横穿市，十里昭山半在州。", 
            "小杜一时誇俊逸，玄晖千载擅风流。", 
            "青毡旧物虽勤请，金马新恩定再留。"
        ], 
        "title": "次韵行中龙图思宣城", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "仙梁飞去有遗坛，融结工夫玉未乾。", 
            "一片碧烟鸾舞破，数枝红蕊鹿衔残。", 
            "雨经梅涧芝田熟，路入萧家月屋寒。", 
            "晚景自怜行六十，欲求逐马问黄冠。"
        ], 
        "title": "寄题玉笥观兼简道正求逐马草草名逐马谓服之久则可以行逐良马", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "蔼蔼端门紫气浓，卷帘兰麝散和风。", 
            "星环帝座天澄碧，伞映龙颜日透红。", 
            "宝扇参差移仗里，金鸡绰约下云中。", 
            "恩覃草木先春力，万岁欢声阖国同。"
        ], 
        "title": "端门肆赦", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "一番黄纸集群材，南国儒英起草莱。", 
            "至宝不逢知己鉴，束书重见下天来。", 
            "壮心肯向明时屈，孤愤须临浊酒开。", 
            "许有新诗令我听，夜堂还使鬼神哀。"
        ], 
        "title": "王平甫下第南归", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "七十人稀九十翁，数椽寒屋历溪东。", 
            "俯窥声利非吾事，自得逍遥与古同。", 
            "三叠琴心调夜月，一杯茗酌送春风。", 
            "趋庭有子明诗礼，善泽源源未可穷。"
        ], 
        "title": "赠历溪张居士", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "宅据中洲四望宽，隔江山势舞青鸾。", 
            "岧峣更起千寻阁，汗漫平吞万里湍。", 
            "传业有儿须折桂，开樽留客共弹冠。", 
            "霜消冰泮春将暖，魏阙遥瞻独倚栏。"
        ], 
        "title": "题濮阳氏新阁", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "倦提椽笔厌承明，帝与兵符帅十城。", 
            "箫鼓裂云迎五马，山川收雨引双旌。", 
            "藏舟浦暖鱼频跃，教弩台空雁不惊。", 
            "入境观风先可喜，秋田高下熟香粳。"
        ], 
        "title": "代先书奉迎庐帅元舆待制", 
        "type": "律诗", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "曲水浮基竹绕檐，月华初度晚凉添。", 
            "羽觞滟滟荷敷绿，象箸森森笋迸尖。", 
            "白眼傲时饶阮籍，素琴调曲慕陶潜。", 
            "城居乐隐能如此，中散风流友弟兼。"
        ], 
        "title": "许氏乐隐亭", 
        "type": "律诗", 
        "yun": "盐"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "赋似相如不遇知，喜闻乡版荐麟儿。", 
            "容身安稳书盈箧，与客翱翔酒满卮。", 
            "夜月影摇杨柳径，秋风香散菊花篱。", 
            "窦家千载传遗美，一树灵椿桂五枝。"
        ], 
        "title": "重题严伯成秀才西斋喜其子高预乡荐", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "自得刘郎音信通，遂闻增秩喜无穷。", 
            "江东子弟谁怜我，洛下文章只有公。", 
            "形影萧条千里外，交游零落百年中。", 
            "何当老境重相遇，不话风流话苦空。"
        ], 
        "title": "刘交侍禁书报王君安改官监怀州武德镇铎以诗喜之", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "冰澌合砚漫书空，密雪飘馀晓色通。", 
            "万里云光同浩荡，四边山影隔溟濛。", 
            "明明月窟迷惊兔，阵阵桑林叫朔风。", 
            "不惜金龟将贳酒，欲招南郭苦寒翁。"
        ], 
        "title": "雪中招徐子美秘校饮二首 其一", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "霏霏皓雪翳长空，南郭缘何有径通。", 
            "访戴船归清兴逸，姓袁人卧冷光濛。", 
            "欲倾樽俎延高盖，忽得篇章迈古风。", 
            "四十年前除夜乐，如今相对两衰翁。"
        ], 
        "title": "雪中招徐子美秘校饮二首 其二", 
        "type": "律诗", 
        "yun": "东"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "史君送客陟高台，天宇澄清四望开。", 
            "一字横空霜雁去，两眉分碧楚江来。", 
            "庙堂孰是调羹手，郡国犹淹济世才。", 
            "新酒正香鲈蟹美，篮舆何日许重陪。"
        ], 
        "title": "史君梁奉议送客至高明轩为予言登览之胜作四韵戏寄", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "阔别天涯每怆然，相思只欲学飞仙。", 
            "君承交辟专民事，我慕高风谢世缘。", 
            "南郭不辞三径远，东山长与五云连。", 
            "会须载酒勤相过，齿发萧条各暮年。"
        ], 
        "title": "次韵徐子美见怀兼简汤君材", 
        "type": "律诗", 
        "yun": "先"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "感公招我欲论诗，故岁新年颇后期。", 
            "冰塞大江舟渡晚，雪迷官道马行迟。", 
            "深深画戟双开处，浅浅梅花半绽时。", 
            "北阙除书应已到，愿陪祖帐捧琼卮。"
        ], 
        "title": "将至寿州先寄知府龙图三首 其一", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "短帽轻衫信马蹄，只愁吟社爽襟期。", 
            "晓回谷口禽声软，寒束梅梢春思迟。", 
            "幸挹清标怜野逸，肯将孤愤累明时。", 
            "听公高论何由尽，应比醍醐灌漏卮。"
        ], 
        "title": "将至寿州先寄知府龙图三首 其二", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "采石江边寂寞归，寿阳重到信前期。", 
            "闻韶忘味宁非美，倾盖论交已恨迟。", 
            "白凤文章元出众，青云歧路合逢时。", 
            "杏花正怯清明雨，强欲留连更一卮。"
        ], 
        "title": "将至寿州先寄知府龙图三首 其三", 
        "type": "律诗", 
        "yun": "支"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "珠履缤纷宴寿阳，栏杆横出白云傍。", 
            "清淮倒影长桥活，古垒无春峡石荒。", 
            "小艇斗垂凹鼻钓，佳人犹学晓梅妆。", 
            "史君笔力今谁敌，丽句须盈古锦囊。"
        ], 
        "title": "置酒寿阳楼呈主公龙图二首 其一", 
        "type": "律诗", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "置酒南楼瞰夕阳，逶迤淮影转城傍。", 
            "画残数幅山川旧，棋散一枰洲渚荒。", 
            "细柳倚风相并舞，飞梅着地不成妆。", 
            "坐中佳句谁先就，我欲窥公倒智囊。"
        ], 
        "title": "置酒寿阳楼呈主公龙图二首 其二", 
        "type": "律诗", 
        "yun": "阳"
    }, 
    {
        "author": "连久道", 
        "era": "宋", 
        "subtype": null, 
        "text": [
            "君不见白云万顷还□去，来去谁能留得住。", 
            "去处放他秋月明，来时寒破太虚路。", 
            "等闲为雨复为晴，玄空一点元青青。", 
            "道人何异白云意，此心了然游杳冥。"
        ], 
        "title": "白云歌赠白云道人", 
        "type": "古风", 
        "yun": null
    }, 
    {
        "author": "连久道", 
        "era": "宋", 
        "subtype": "七言绝句", 
        "text": [
            "涌壁千寻古面颜，仰凭天柱俯仙关。", 
            "松间雕镂轩墀月，未许诗人见一□。"
        ], 
        "title": "翠微亭 其一", 
        "type": "绝句", 
        "yun": "删"
    }, 
    {
        "author": "连久道", 
        "era": "宋", 
        "subtype": "七言绝句", 
        "text": [
            "行迹年来酬□希，独□岩壑有深期。", 
            "□□道士能相属，请和空山木落诗。"
        ], 
        "title": "翠微亭 其二", 
        "type": "绝句", 
        "yun": "支"
    }, 
    {
        "author": "连三益", 
        "era": "宋", 
        "subtype": "七言律诗", 
        "text": [
            "蓬莱一境最奇哉，门外坑流傍石隈。", 
            "巨竹不知何日裂，乔松总是昔年栽。", 
            "石移莫匪神功运，岩筑更无山鬼来。", 
            "料得众僧行道处，天花馥郁遍苍苔。"
        ], 
        "title": "蓬莱山", 
        "type": "律诗", 
        "yun": "灰"
    }, 
    {
        "author": "连久道", 
        "era": "宋", 
        "subtype": "七言律诗", 
        "text": [
            "玲珑万状石欺玉，开阖千层秀结峰。", 
            "尚有炎蒸疑夏日，未令新爽洗秋容。", 
            "龙翔凤舞来天目，水秀山明巩帝封。", 
            "新见钱塘王气好，中原我欲指迷踪。"
        ], 
        "title": "洞霄琳宫 其一", 
        "type": "律诗", 
        "yun": "冬"
    }, 
    {
        "author": "连久道", 
        "era": "宋", 
        "subtype": "七言律诗", 
        "text": [
            "栖真已得寻西洞，神应谁能辨雨钟。", 
            "水奏五音鸣玉凤，山回九锁踞苍龙。", 
            "古杉疑复天台去，怪石时从福地供。", 
            "它日重游应更好，拟登天柱最高峰。"
        ], 
        "title": "洞霄琳宫 其二", 
        "type": "律诗", 
        "yun": "冬"
    }, 
    {
        "author": "连文凤", 
        "era": "宋", 
        "subtype": "五言排律", 
        "text": [
            "小山寻杖屦，璧水叹荆榛。", 
            "结屋依泉石，弹冠谢俗尘。", 
            "伤心天宝事，散发义熙民。", 
            "芝岭甘幽旷，桃源慕隐沦。", 
            "田园谋老计，花竹结芳邻。", 
            "孔孟惟忧道，夷齐不患贫。", 
            "无官劳远梦，有地著閒身。", 
            "来往唐冠带，留题汉缙绅。", 
            "知君易尚在，吾亦守吾真。"
        ], 
        "title": "题林进士玉芝西涧小隐", 
        "type": "排律", 
        "yun": "真"
    }, 
    {
        "author": "郭印", 
        "era": "宋", 
        "subtype": null, 
        "text": [
            "冬仲阴气骄，微阳尚潜伏。", 
            "草木惨无容，霜威日夜酷。", 
            "君子览时运，悠然守幽独。", 
            "吹律者何人，微暖还燕谷。", 
            "玉衡无淹次，天道旋反复。", 
            "低回伫春风，求友升乔木。"
        ], 
        "title": "感怀", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "道人息以踵，气马自调伏。", 
            "神炉造化驰，不畏寒暑酷。", 
            "虽同一世尘，超然立于独。", 
            "飞泉上昆山，赫日升旸谷。", 
            "我今涉津涯，宴坐成休复。", 
            "不材终天年，庶比山中木。"
        ], 
        "title": "又用前韵", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "青山含远意，白云弄奇姿。", 
            "唤客早归来，一洗尘土衣。", 
            "岩壑定谁伍，泉清竹漪漪。", 
            "危邦固难入，贤哲多遁肥。"
        ], 
        "title": "次韵宋南伯感怀三首 其一", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "酒盏解忘忧，茶瓯工破睡。", 
            "酒酣无何乡，睡起人间世。", 
            "但看了了时，孰与陶陶醉。", 
            "千古杜康功，曲糵因君置。"
        ], 
        "title": "次韵宋南伯感怀三首 其二", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "衰年今五十，两鬓雪霜明。", 
            "出处负前辈，折腰若为情。", 
            "日月鸟飞翔，燕归鸿复征。", 
            "是身已虚幻，敢希身后名。"
        ], 
        "title": "次韵宋南伯感怀三首 其三", 
        "type": "古风", 
        "yun": "庚"
    }, 
    {
        "author": "郭印", 
        "era": "宋", 
        "subtype": null, 
        "text": [
            "乾坤谁整顿，世乏英雄姿。", 
            "陛下求贤切，焦劳见宵衣。", 
            "草茅岂无人，耕两钓寒漪。", 
            "如何一终星，坐视戎马肥。"
        ], 
        "title": "再用南伯韵 其一", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "纷纷愚痴儿，开眼却如睡。", 
            "况于世法中，而能了出世。", 
            "接舆本非狂，阮籍未为醉。", 
            "知命百无忧，馀生任废置。"
        ], 
        "title": "再用南伯韵 其二", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "同僚多绝识，囧囧秋月明。", 
            "遨游但诗酒，颇慰薄宦情。", 
            "否极泰将来，天衢看汇征。", 
            "顾我老无用，敢附青云名。"
        ], 
        "title": "再用南伯韵 其三", 
        "type": "古风", 
        "yun": "庚"
    }, 
    {
        "author": "郭印", 
        "era": "宋", 
        "subtype": null, 
        "text": [
            "玄真仙中人，萧散自天姿。", 
            "放情烟波里，不肯污朝衣。", 
            "一苇载明月，寒光动碧漪。", 
            "何以羞晨餐，春江鳜鱼肥。"
        ], 
        "title": "再和用南伯韵 其一", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "我爱希夷子，妙处浑一睡。", 
            "无心树勋业，栩栩同污世。", 
            "梦里还独醒，却笑群儿醉。", 
            "时事嗔人说，达官从措置。"
        ], 
        "title": "再和用南伯韵 其二", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "由来世间事，黑白忌太明。", 
            "稍欲辨淄渑，开口咈众情。", 
            "青山有归路，杖屦借遐征。", 
            "寄语社中友，休苦钓时名。"
        ], 
        "title": "再和用南伯韵 其三", 
        "type": "古风", 
        "yun": "庚"
    }, 
    {
        "author": "郭印", 
        "era": "宋", 
        "subtype": null, 
        "text": [
            "学道淹四纪，微痾一点无。", 
            "今年岁八十，有疾缠吾躯。", 
            "初因水道涩，药寒变河鱼。", 
            "食饮便退缩，脾土成中虚。", 
            "言语气自短，坐起人须扶。", 
            "四肢时厥冷，甘心委冥途。", 
            "医者纷纷来，其说庸且疏。", 
            "万方觅灵丹，千载忆神卢。", 
            "紫岩老刘君，深通黄帝书。", 
            "易学自该贯，医术乃绪馀。", 
            "一诊洞腑脏，再诊知荣枯。", 
            "谓当十期寿，小恙安足虞。", 
            "药石未数进，疾證半已除。", 
            "乃知所造妙，当与古人俱。", 
            "自足著方论，欲以开迷徒。", 
            "新书若行世，功倍南阳朱。", 
            "吾闻活人多，天报定不渝。", 
            "施此安乐法，胜造千浮屠。", 
            "阴德在一念，岂止治狱欤。", 
            "况君有令子，归矣高其闾。"
        ], 
        "title": "病起赠刘元圭", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "开眼万象生，阖眼万象灭。", 
            "生灭本无体，人心妄分别。", 
            "我初病眸子，散漫空花发。", 
            "视物都矇矇，浮云翳秋月。", 
            "谒告旋掩关，十日人事绝。", 
            "密室宴坐馀，神光潜洞达。", 
            "俄于冥冥中，瞭然得朗彻。", 
            "以兹悟色性，六根成解脱。", 
            "缅思浊世人，逐见互攘夺。", 
            "外为物所障，两眼暗添屑。", 
            "岂知有良医，利重金篦刮。", 
            "作诗示盲俗，听此还丹诀。"
        ], 
        "title": "病目", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "平生慕道心，荏苒岁月永。", 
            "鲜福未逢人，桑榆惊短景。", 
            "使君蓬莱仙，天遣下尘境。", 
            "讼简刑狱清，吏退文书省。", 
            "诗锋秃千毫，量陂吞万顷。", 
            "纵言及养生，大抵宗虚静。", 
            "逍遥思虑空，恬淡声色屏。", 
            "火透尾闾关，泉落昆崙顶。", 
            "龙虎闲名字，安用分炉鼎。", 
            "衰迟偶遭逢，踊跃真自幸。", 
            "愿许燕闲馀，抠衣窃有请。", 
            "半语为发药，醉梦一呼醒。", 
            "庶几垂尽年，获与天地并。"
        ], 
        "title": "问养生于曾端伯", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "人生不盈仞，中有天地机。", 
            "哀哉蠢蠢群，沉湎无所知。", 
            "六根乱尘境，一念落邪思。", 
            "遂令至真宅，栋宇日颓隳。", 
            "先生早悟此，寂照通幽微。", 
            "真火下腾焰，灵泉上生肥。", 
            "巧妙神明出，功深造化驰。", 
            "每怜好道人，罗缕为指迷。", 
            "鄙夫寻访久，肤浅得其皮。", 
            "向来发关键，一扫杂学卑。", 
            "五行识颠倒，八卦知推移。", 
            "兔从月窟隐，鱼向天池飞。", 
            "跃跃心自喜，扶老得吾师。", 
            "何以报恩德，昼夜勤行之。"
        ], 
        "title": "谢曾帅养生诀", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "圣人阐性命，易书所自作。", 
            "要令末世士，悟取先天学。", 
            "俗儒何纷纷，私意妄穿凿。", 
            "或被阴阳拘，或遭象数缚。", 
            "执一以为真，盲夫妄扪摸。", 
            "我尝皆过眼，去道转辽邈。", 
            "粤从探释氏，奥处窥其略。", 
            "返照日月久，豁然生妙觉。", 
            "八卦未画初，玄门启关钥。", 
            "向来百家言，尽把束高阁。"
        ], 
        "title": "闲中读易", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "金仙入汉梦，始闻佛法东。", 
            "梁武好尤笃，上下争尊崇。", 
            "寻译到李唐，伽蓝栋宇充。", 
            "煌煌五千卷，披读未易终。", 
            "楞严明根尘，金刚了色空。", 
            "圆觉祛禅病，维摩现神通。", 
            "四书皆等教，真可发愚蒙。", 
            "我常日寓目，清晨课其功。", 
            "油然会心处，喜乐浩无穷。", 
            "寄语看经人，勿堕文字中。"
        ], 
        "title": "闲看佛书", 
        "type": "古风", 
        "yun": "东"
    }, 
    {
        "author": "郭印", 
        "era": "宋", 
        "subtype": null, 
        "text": [
            "白衣心出家，从古推净名。", 
            "无疾现有疾，特地真机生。", 
            "佛欲遣人问，指示转分明。", 
            "宜是诸大士，辞屈不能行。", 
            "文殊末后往，万众心已倾。", 
            "箭锋相注处，妙义益峥嵘。", 
            "芥子容须弥，毛孔受四溟。", 
            "此理自灼然，学者疑且惊。", 
            "更谈不二门，法法俱见成。", 
            "一默岂无语，其声如震霆。"
        ], 
        "title": "读维摩经", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "智慧比金刚，能碎诸烦恼。", 
            "良哉须菩提，为众非草草。", 
            "再三立问端，一起复一倒。", 
            "要以撼瞿昙，俾之摅怀抱。", 
            "瞿昙了不惜，意切如老媪。", 
            "始终谈四相，毕竟尽除扫。", 
            "为言福德性，胜施千万宝。", 
            "因果本来空，种种惟心造。", 
            "默观契予意，披味恨不早。", 
            "已喜识真吾，何妨行六道。"
        ], 
        "title": "读金刚经", 
        "type": "古风", 
        "yun": "皓"
    }, 
    {
        "author": "郭印", 
        "era": "宋", 
        "subtype": null, 
        "text": [
            "学道證声闻，习气犹未断。", 
            "百生恩爱情，会遇终恼乱。", 
            "阿难佛宠弟，亦遭淫女难。", 
            "神咒摄来归，宿业坚冰泮。", 
            "快演涅槃门，反复徵所见。", 
            "文殊更说偈，明指圆通岸。", 
            "其馀肆口言，心真自一贯。", 
            "三界七趣中，有相无非幻。", 
            "最后大慈悲，力破邪女叛。", 
            "天魔与外道，从此悉销散。"
        ], 
        "title": "读楞严经", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "万法归一心，一心何所寄。", 
            "灵光自巍巍，无物不具备。", 
            "如来既先觉，要警众生寐。", 
            "倒说纵横说，莫非明此事。", 
            "上根可与语，惟有十二士。", 
            "问略答更详，玄关大开示。", 
            "下及三种观，真修岂容废。", 
            "定轮各差殊，均入清净地。", 
            "直须顿悟入，不落第二义。", 
            "圆觉与圆通，总是闲名字。"
        ], 
        "title": "读圆觉经", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "三苏皆天人，著作浩篇简。", 
            "少读鬓成丝，苦恨生何晚。", 
            "人言筦库卑，我自得疏散。", 
            "春风牵衣裾，兴发无近远。", 
            "禅堂俨真容，光炯破昏眼。", 
            "父子也而处，天畀岷峨产。", 
            "扬马争轨躅，孔孟发关键。", 
            "日月有尽时，斯文未埋铲。", 
            "邪说入人深，风俗颓莫返。", 
            "招得戎马来，中原恣蹂践。", 
            "缅思药石言，祸患已先见。", 
            "安得起其灵，一副苍生愿。"
        ], 
        "title": "治平院三苏像", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "忆昔我弱冠，辟廱尾群英。", 
            "公时少二岁，籍注国子生。", 
            "同舍气味同，异姓而弟兄。", 
            "厥后公筮仕，我亦猎科名。", 
            "参辰不相比，邈焉笑语并。", 
            "云溪既卜筑，来往数逢迎。", 
            "玄谭入理窟，淡交遗世情。", 
            "邑人敬二老，可为来者程。", 
            "顷年我出使，公言勉一行。", 
            "偻指解辔归，请当踵前盟。", 
            "山颓梁木坏，闻讣恍以惊。", 
            "迹公生平事，表里皆纯诚。", 
            "居家简以肃，从官廉而平。", 
            "应酬心地虚，不见喜愠萌。", 
            "处顺悠然去，了无丝发惊。", 
            "乃知学道力，坚刚老益明。", 
            "天报良未已，诸孙何铮铮。", 
            "回首丹旌路，风悲涕泪横。"
        ], 
        "title": "提宫宇文朝议挽辞（能可）", 
        "type": "古风", 
        "yun": "庚"
    }, 
    {
        "author": "郭印", 
        "era": "宋", 
        "subtype": null, 
        "text": [
            "圣贤志于道，朝闻而夕死。", 
            "回视名宦场，唾去如泥滓。", 
            "高风既寂寥，士俗皆靡靡。", 
            "倒行日云暮，漏尽不知止。", 
            "遂令搢绅谈，进退为难事。", 
            "二疏及渊明，千载几人尔。", 
            "公生富贵中，习熟在纨绮。", 
            "胡为总角时，嗜好异群子。", 
            "爱亲自天性，弗忍离步跬。", 
            "治官即理家，所至功可纪。", 
            "夫何不待年，弃绂休田里。", 
            "定应早闻道，追迹前贤轨。", 
            "杯深别墅春，舟漾清江水。", 
            "围棋或赋诗，此乐真无比。", 
            "优游二十秋，所得益多矣。", 
            "临终更琅琅，视身如脱屣。", 
            "洪范五福兼，于公未为美。", 
            "志铭乃实录，便可当青史。"
        ], 
        "title": "挽朝请大夫致仕李公词", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "国家有祸源，王氏变新法。", 
            "元祐壅其流，旧防无敢越。", 
            "逮至崇宁初，阴霾蔽日月。", 
            "溃彼千仞堤，横波不可遏。", 
            "求言奸臣计，正欲阱豪杰。", 
            "君时亦抗章，痛哭深论列。", 
            "禁锢二十秋，著书忧愈切。", 
            "缅观前日事，一一符君说。", 
            "朝廷思大用，铜虎初旌别。", 
            "使者复何心，吹毛听媒孽。", 
            "皇天不憖遗，山梁遽摧折。", 
            "七十五年间，飞电才一瞥。", 
            "残编溢巾箱，光焰星斗揭。", 
            "后人何酋酋，端不坠风烈。"
        ], 
        "title": "宋元绘挽词", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "世道交相丧，古风邈悠悠。", 
            "真纯化浮伪，士俗日以偷。", 
            "公生寂寥后，慨然跋前修。", 
            "奥学穷根柢，高文谢雕锼。", 
            "壮岁拾科目，回翔四十秋。", 
            "孝弟可移官，所至人歌讴。", 
            "处巳务恬退，驰骛吾所羞。", 
            "临民本慈惠，击搏吾所咻。", 
            "俯仰无愧怍，言行何悔尤。", 
            "邦符与使节，异乎人之求。", 
            "可怜贪残子，快意乏远谋。", 
            "报应捷影响，坐致无边愁。", 
            "傥如西方说，宁逭铁围囚。", 
            "不知公英灵，久矣清都游。"
        ], 
        "title": "史德修挽词", 
        "type": "古风", 
        "yun": "尤"
    }, 
    {
        "author": "通真子", 
        "era": "宋", 
        "subtype": "七言律诗", 
        "text": [
            "魏氏当年礼斗坛，至今遗址在人间。", 
            "苍梧已老烟霞淡，丹灶空馀岁月閒。", 
            "铃铎夜深惊睡鹤，幡幢晴影上空山。", 
            "后人自愧縻婚宦，不得追随款旧关。"
        ], 
        "title": "文旆山", 
        "type": "律诗", 
        "yun": "删"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "四面林峦匝，风喧未觉温。", 
            "晓晴云度岭，夜静月侵门。", 
            "地秀古今树，人嬉远近村。", 
            "细观群动性，各各自归根。"
        ], 
        "title": "再和", 
        "type": "律诗", 
        "yun": "元"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "历览成终日，禅房处处深。", 
            "野僧应怪见，俗客可幽寻。", 
            "烟竹寒垂幄，风松静鼓琴。", 
            "清谈不知寐，明月到天心。"
        ], 
        "title": "宿大明寺", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "城郭攲斜建，人家高下居。", 
            "扁舟挨古岸，别棹过僧庐。", 
            "祠识伊川像，堂标鲁直书。", 
            "惜哉横一水，游子亦来疏。"
        ], 
        "title": "游涪州普净院", 
        "type": "律诗", 
        "yun": "鱼"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "市近清江隔，林深古寺幽。", 
            "竹光浓欲滴，山色翠交浮。", 
            "咫尺人稀到，寻常客共游。", 
            "机心吾已息，来往不惊鸥。"
        ], 
        "title": "次韵明法游法相院二首 其一", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "禅扉尘不杂，景趣自然幽。", 
            "黛色排轩入，仙香绕殿浮。", 
            "傍林滋野兴，出郭契清游。", 
            "归路风埃起，眠沙愧白鸥。"
        ], 
        "title": "次韵明法游法相院二首 其二", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "衲子幽栖地，青山绕四旁。", 
            "林昏知暝霭，溪暖觉迟阳。", 
            "泉石关心久，风光引兴长。", 
            "春云多变态，天末淡微茫。"
        ], 
        "title": "次韵蒲大受瀛游富仁院二首 其一", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "脱屣尘埃外，结庐猿鸟旁。", 
            "松门深掩月，花坞静含阳。", 
            "攲枕泉春急，焚香昼景长。", 
            "我无林壑分，世路祇茫茫。"
        ], 
        "title": "次韵蒲大受瀛游富仁院二首 其二", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "溪横门半掩，日暮客来过。", 
            "翠竹庵前密，青山阁上多。", 
            "景宜闲里觅，诗向醉中哦。", 
            "回首风尘满，明朝事若何。"
        ], 
        "title": "宿香盖院", 
        "type": "律诗", 
        "yun": "歌"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "小房藏曲折，客至不应门。", 
            "种竹无多地，分兰却数盆。", 
            "禅心初默契，道学更深论。", 
            "世路悲流浪，因君一反源。"
        ], 
        "title": "过谦上人房", 
        "type": "律诗", 
        "yun": "元"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "客馆饶秋思，僧房惬昼眠。", 
            "纳凉仍古殿，濯热更清泉。", 
            "得失浑关命，行藏只听缘。", 
            "安能随世态，膏火日相煎。"
        ], 
        "title": "僧房午睡", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "两汉神仙宅，千年道德乡。", 
            "祥云连野润，巨柏亘天长。", 
            "陈迹遗萧爽，高风接混茫。", 
            "凝情丹灶冷，无处问真方。"
        ], 
        "title": "游酆都观二首 其一", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "仙籍平都化，今晨喜一过。", 
            "彩云空洞穴，古木上藤萝。", 
            "龙势山盘转，禽声日咏歌。", 
            "我来思际遇，亭下久婆娑。"
        ], 
        "title": "游酆都观二首 其二", 
        "type": "律诗", 
        "yun": "歌"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "山脚清江转，岩腰细路通。", 
            "飞泉忽溅雨，阴壑自吟风。", 
            "寺隐烟云里，人行竹柏中。", 
            "野僧无个在，幽鸟为谈空。"
        ], 
        "title": "游思安凤凰岩", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "背郭二三里，林峦迥出群。", 
            "千岩蹲古佛，万木驻寒云。", 
            "楼阁侵天际，烟霞谢世纷。", 
            "登临不忍去，回首日西曛。"
        ], 
        "title": "合州濮岩", 
        "type": "律诗", 
        "yun": "文"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "岑公来避世，甲子十周年。", 
            "夏屋虚岩豁，神芝结乳悬。", 
            "木乔从昔种，香信至今传。", 
            "学道能坚忍，何人不得仙。"
        ], 
        "title": "题岑公洞", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "竹洞深深处，斯游契采真。", 
            "故来非俗客，同道是幽人。", 
            "日暗能休影，风清不受尘。", 
            "行行无限意，满目涨脩筠。"
        ], 
        "title": "采真洞", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "房公巧栽植，花发四时春。", 
            "有竹能环水，无风不动蘋。", 
            "人亡留粉像，客至谢红尘。", 
            "梅柳年年色，相看白发新。"
        ], 
        "title": "和张方回西湖二首 其一", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "丛篁深翳景，草木未知春。", 
            "晴漏林间日，寒生水上蘋。", 
            "萦纡通邃径，寂历远嚣尘。", 
            "更渡长桥去，无边物色新。"
        ], 
        "title": "和张方回西湖二首 其二", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "才华思哲匠，魂梦绕幽塘。", 
            "旧馆随人胜，新荷特地香。", 
            "烟深喧脆管，水净蘸浮梁。", 
            "安得双飞翼，尊前一醉狂。"
        ], 
        "title": "和何子应游金璧池二首 其一", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "徜徉清水曲，盼恋绿杨边。", 
            "欲并师商席，同登傅说船。", 
            "万荷齐舞扇，一苇独行天。", 
            "满目江湖趣，无劳涉大川。"
        ], 
        "title": "和何子应游金璧池二首 其二", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "荒城缘蔓草，峭壁累咸鹾。", 
            "山木秋尤少，江云晚更多。", 
            "寺乌千点集，塞雁一声过。", 
            "锦水归心切，渔衣负绿蓑。"
        ], 
        "title": "和元汝功登城有感", 
        "type": "律诗", 
        "yun": "歌"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "晚目层城上，山川自吐吞。", 
            "断云孤岭秀，涨潦一溪浑。", 
            "烟起谁家树，人归何处村。", 
            "不堪东北望，回首又黄昏。"
        ], 
        "title": "城上", 
        "type": "律诗", 
        "yun": "元"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "寻幽通野寺，访古得危亭。", 
            "木偃千年盖，山围一面屏。", 
            "登临徐发兴，萧散偶忘形。", 
            "倚郭繁华地，斯游喜屡经。"
        ], 
        "title": "登咒土寺东台", 
        "type": "律诗", 
        "yun": "青"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "崛起扶刘氏，兼资将相才。", 
            "臣心虽自切，天命若为猜。", 
            "古壁空遗像，荒榛只旧台。", 
            "斯人今不见，落日更徘徊。"
        ], 
        "title": "书台", 
        "type": "律诗", 
        "yun": "灰"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "高台垂四顾，遗冢阅千年。", 
            "烟树孤城外，云山落照边。", 
            "峥嵘馀巨石，惨淡接平川。", 
            "往事谁能说，凭栏一怅然。"
        ], 
        "title": "西台", 
        "type": "律诗", 
        "yun": "先"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "不因灯火有元宵，彊把时光慰寂寥。", 
            "十四年来无此兴，三更踏月过河桥。"
        ], 
        "title": "己丑元宵", 
        "type": "绝句", 
        "yun": "萧"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "使者相随出汉宫，辞君上马去匆匆。", 
            "只因自恃好颜色，不把金钱买画工。"
        ], 
        "title": "王昭君", 
        "type": "绝句", 
        "yun": "东"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "读罢残书听雁声，西风一榻一青灯。", 
            "老来清思浑如许，自笑前生莫是僧。"
        ], 
        "title": "书斋夜坐", 
        "type": "绝句", 
        "yun": "蒸"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "寂寞无如此夜坐，西窗剪烛读离骚。", 
            "可怜尘世多风雨，天柱峰头月正高。"
        ], 
        "title": "中秋夜坐", 
        "type": "绝句", 
        "yun": "豪"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "客来不惜买花钱，客醉青楼月在天。", 
            "欲尽樽前歌舞意，湖头已有早开船。"
        ], 
        "title": "赠卖花湖妓", 
        "type": "绝句", 
        "yun": "先"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "帐中对饮复高歌，饮罢歌残泪雨多。", 
            "自是天将亡楚国，不因红粉失山河。"
        ], 
        "title": "虞美人", 
        "type": "绝句", 
        "yun": "歌"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "坐久不闻人语喧，风枝吹动宿禽翻。", 
            "几家负却三更月，未到钟声已闭门。"
        ], 
        "title": "月夜独坐", 
        "type": "绝句", 
        "yun": "元"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "有客京口号竹坡，苍然碧玉横清波。", 
            "凄凉驼陌走风雨，游尘飞扑征衫多。"
        ], 
        "title": "送韩仲文归京口 其一", 
        "type": "绝句", 
        "yun": "歌"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "一点吴山看未了，乡梦悠悠大江表。", 
            "夕阳何处认归帆，野树苍烟隔飞鸟。"
        ], 
        "title": "送韩仲文归京口 其二", 
        "type": "绝句", 
        "yun": "筱"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "此时不忍抱遗材，欲把文章扇冷灰。", 
            "见说读书堂尚在，瓣香寄与谒东莱。"
        ], 
        "title": "送高继伯分教湖之德清", 
        "type": "绝句", 
        "yun": "灰"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "丰年佳瑞此先知，莫恨无多莫恨迟。", 
            "若使纷纷犹未已，梅花冻杀又多时。"
        ], 
        "title": "小雪次北客韵", 
        "type": "绝句", 
        "yun": "支"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "壳似悬匏护玉房，谁人剖玉注天浆。", 
            "有时吞却杯中兔，带得长生药气香。"
        ], 
        "title": "赋椰子吸月杯", 
        "type": "绝句", 
        "yun": "阳"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "高高下下两无穷，尽在壶天一色中。", 
            "俯仰不堪供一笑，何当相与问洪濛。"
        ], 
        "title": "费壶天人一（《诗渊》册五页三○五八作文）理堂", 
        "type": "绝句", 
        "yun": "东"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "昔日蟾宫捣药时，桂花树下影依依。", 
            "一朝误落人间世，却被缁尘染素衣。"
        ], 
        "title": "赋黑兔", 
        "type": "绝句", 
        "yun": "微"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "把手西风晚菊天，梦魂唤醒十年前。", 
            "未能扪虱谈时事，且与持螯上酒船。"
        ], 
        "title": "送友人归越 其一", 
        "type": "绝句", 
        "yun": "先"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "吴越青山犹好在，古今明月不长圆。", 
            "可堪老大重离别，一片愁心落照边。"
        ], 
        "title": "送友人归越 其二", 
        "type": "绝句", 
        "yun": "先"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "相传楚俗试兰汤，一枕南薰日正长。", 
            "门掩绿阴无个事，起来烧过午时香。"
        ], 
        "title": "端午", 
        "type": "绝句", 
        "yun": "阳"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "烧尽长安市上花，何时重见此繁华。", 
            "独怜几处堂前燕，失却新巢过别家。"
        ], 
        "title": "壬午观火地", 
        "type": "绝句", 
        "yun": "麻"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "何人凿破云烟壑，百丈云烟生节角。", 
            "解衣盘礴坐山风，一片松花半空落。"
        ], 
        "title": "题乾洞", 
        "type": "绝句", 
        "yun": null
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "薰风一榻卧南窗，无事萦心暑亦凉。", 
            "半夜忽生乡土梦，屋前屋后荔枝香。"
        ], 
        "title": "纪梦", 
        "type": "绝句", 
        "yun": "阳"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "满道累累尽赭衣，含冤相语泣相随。", 
            "不因今日身亲见，只说先秦事可疑。"
        ], 
        "title": "读史", 
        "type": "绝句", 
        "yun": "支"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "世上纷纷驽与骀，分明此种是龙媒。", 
            "雪毛尚带胭脂湿，想是扶桑作浴回。"
        ], 
        "title": "题胭脂骢图", 
        "type": "绝句", 
        "yun": "灰"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "又逢庚子岁，老景对韶华。", 
            "檐噪朝朝鹊，灯开夜夜花。", 
            "凄迷连月雨，冷落几人家。", 
            "幸有新春酒，瓶中不用赊。"
        ], 
        "title": "庚子立春", 
        "type": "律诗", 
        "yun": "麻"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "眉山墓木拱，墨迹此淋漓。", 
            "风叶活欲动，霜根死不移。", 
            "老仙初画处，元祐太平时。", 
            "直节有如此，何缘入党碑。"
        ], 
        "title": "东坡竹", 
        "type": "律诗", 
        "yun": "支"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "诗书岁月久，到老未忘情。", 
            "一自文风变，长忧雅道轻。", 
            "时人空见忌，圣主旧知名。", 
            "更有孤高节，冰霜无此清。"
        ], 
        "title": "寄林处士景初", 
        "type": "律诗", 
        "yun": "庚"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "相思忽成梦，久不到茶窝。", 
            "飞去羽毛短，别来风雨多。", 
            "杏花一夜发，春事二分过。", 
            "百尺龙潭上，知君意若何。"
        ], 
        "title": "二月晦日怀林处士", 
        "type": "律诗", 
        "yun": "歌"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "此种即昌阳，棱棱九节长。", 
            "薜萝不敢碧，窗户自生香。", 
            "病眼看能醒，閒心觉渐凉。", 
            "余非学仙者，莫问引年方。"
        ], 
        "title": "种菖蒲", 
        "type": "律诗", 
        "yun": "阳"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "眼前无俗物，万竹与千荷。", 
            "来此坐清昼，看风生白波。", 
            "閒心诸事省，静耳一蝉多。", 
            "诗酒足消遣，其如长日何。"
        ], 
        "title": "夏日池亭小憩", 
        "type": "律诗", 
        "yun": "歌"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "此是歌钟第，斯人去不还。", 
            "繁华一梦里，风雨十年间。", 
            "红叶自成径，绿苔空掩关。", 
            "国亡家亦破，愁杀夕阳山。"
        ], 
        "title": "葛岭废第", 
        "type": "律诗", 
        "yun": "删"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "此即家山处，春风住几年。", 
            "昼看红日坐，时抱白云眠。", 
            "半榻清闲地，一龛安乐禅。", 
            "丛林有规矩，何似且随缘。"
        ], 
        "title": "题在家僧自在窝", 
        "type": "律诗", 
        "yun": "先"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "钟声废早眠，倚棹过晴川。", 
            "半夜凉风起，一帆秋影悬。", 
            "僧联闻雁句，仆请买鱼钱。", 
            "每被人相问，谁家书画船。"
        ], 
        "title": "晓起", 
        "type": "律诗", 
        "yun": "先"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "移棹方游霅，携琴又到杭。", 
            "溪山随影转，日月共贫忙。", 
            "何处依刘表，无人识子长。", 
            "世情已如此，客路独堪伤。"
        ], 
        "title": "简李元晖", 
        "type": "律诗", 
        "yun": "阳"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "人物推先辈，江湖姓字香。", 
            "今年方八十，此老不寻常。", 
            "道义襟期重，诗书气味长。", 
            "顾余蒲柳质，那得似彭郎。"
        ], 
        "title": "寿林处士", 
        "type": "律诗", 
        "yun": "阳"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "此夜月如昼，有人同倚楼。", 
            "山河万古色，天地一轮秋。", 
            "尽赏兴不足，醉看身欲浮。", 
            "因思旧年处，风雨未能休。"
        ], 
        "title": "中秋玩月", 
        "type": "律诗", 
        "yun": "尤"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "门巷多车马，空斋掩半扉。", 
            "天时秋后变，人事日来非。", 
            "岁月销英气，风霜敝客衣。", 
            "谁知光景短，冉冉去如飞。"
        ], 
        "title": "暮秋杂兴 其一", 
        "type": "律诗", 
        "yun": "微"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "自怜今老大，空忆旧欢娱。", 
            "翻覆看时事，艰危涉世途。", 
            "客身湘浦雁，归梦越乡鲈。", 
            "安得神仙术，行藏寄一壶。"
        ], 
        "title": "暮秋杂兴 其二", 
        "type": "律诗", 
        "yun": "虞"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "栖栖犹未定，去去复何求。", 
            "纵有刘伶酒，难消杜甫愁。", 
            "黑云天易晚，红叶树多秋。", 
            "哀怨不堪听，笛声何处楼。"
        ], 
        "title": "暮秋杂兴 其三", 
        "type": "律诗", 
        "yun": "尤"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "西风离别泪，点点落清笳。", 
            "曲变犹庄舄，琴亡自瓠巴。", 
            "馀生空岁月，倦迹久尘沙。", 
            "顾影知何似，苍苍白露葭。"
        ], 
        "title": "暮秋杂兴 其四", 
        "type": "律诗", 
        "yun": "麻"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "且说西湖事，未言东海枯。", 
            "悲风荒野大，落照废城孤。", 
            "有句填诗债，无钱觅酒垆。", 
            "不堪重举目，景物入秋殊。"
        ], 
        "title": "暮秋杂兴 其五", 
        "type": "律诗", 
        "yun": "虞"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "似隐还非隐，未能忘世情。", 
            "山河亡国恨，风雨客楼声。", 
            "穷有天堪问，贫无地可耕。", 
            "桃源窅何处，目断故秦城。"
        ], 
        "title": "暮秋杂兴 其六", 
        "type": "律诗", 
        "yun": "庚"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "老计笑空疏，清风一草庐。", 
            "閒门心迹在，仕籍姓名除。", 
            "曲唱贞元后，吟归丙子初。", 
            "不言封禅事，谁识病相如。"
        ], 
        "title": "暮秋杂兴 其七", 
        "type": "律诗", 
        "yun": "鱼"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "短发冷飕飕，倚船初下钩。", 
            "閒来片水外，轻弄一痕秋。", 
            "浅拂蘋花落，低随柳影浮。", 
            "烟波清梦远，吹不到王侯。"
        ], 
        "title": "钓丝风", 
        "type": "律诗", 
        "yun": "尤"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "不知风露寒，深坐翠微间。", 
            "对酒秋花尽，看云暝鹤还。", 
            "钟声黄叶寺，樵唱夕阳山。", 
            "安得吟身健，长随白日閒。"
        ], 
        "title": "晚步", 
        "type": "律诗", 
        "yun": "删"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "诗史久不作，此游清兴长。", 
            "看山到湘水，随雁过衡阳。", 
            "醉里关河在，吟馀草木香。", 
            "九歌流落处，想为一沾裳。"
        ], 
        "title": "题友人湘行稿", 
        "type": "律诗", 
        "yun": "阳"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "忽随尘土化，不复此翩跹。", 
            "遗迹今犹在，主人时自怜。", 
            "晚风琴操外，残月石床边。", 
            "几夜梦中见，梦中疑是仙。"
        ], 
        "title": "悼鹤为杨彦礼赋", 
        "type": "律诗", 
        "yun": "先"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "零落谁家冢，乌鸢出土飞。", 
            "黄金知有属，白骨竟无归。", 
            "野鸟啼阴树，行人吊夕晖。", 
            "盖棺犹未定，何况此生微。"
        ], 
        "title": "废冢", 
        "type": "律诗", 
        "yun": "微"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "中秋不见月，扶病倚阑干。", 
            "故国愁心远，西风瘦骨寒。", 
            "纵无今夕醉，容有别时看。", 
            "且作南飞鹊，一枝聊自安。"
        ], 
        "title": "中秋偶病", 
        "type": "律诗", 
        "yun": "寒"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "一病忽半载，囊无挑药资。", 
            "生逢千劫后，死较十年迟。", 
            "老色从侵面，閒愁并上眉。", 
            "惟馀清思在，瘦尽尚能诗。"
        ], 
        "title": "病后", 
        "type": "律诗", 
        "yun": "支"
    }, 
    {
        "author": "连希元", 
        "era": "宋", 
        "subtype": "七言律诗", 
        "text": [
            "神仙谁道杳难穷，老俗相传住此宫。", 
            "山裂旧分三岛洞，羽飞曾驭九天风。", 
            "玉为双阙无尘到，云作丹梯有路通。", 
            "谁问稚川何处在，俨然金灶列壶中。"
        ], 
        "title": "留题碧落洞", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "齿牙摇动鬓毛疏，四壁萧然卧草庐。", 
            "急雨声酣战丛竹，孤灯焰短伴残书。", 
            "壮心未减从戎日，苦学犹如觅举初。", 
            "自笑坚顽谁得似，同侪太半已丘墟。"
        ], 
        "title": "夜雨", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "北窗八尺卧文藤，夜雨生凉洗郁蒸。", 
            "袅袅清愁萦断角，悠悠孤梦伴残灯。", 
            "羸躯垂老嗟焉往，公论犹存似可凭。", 
            "聊向斯文图不朽，未甘粥饭学山僧。"
        ], 
        "title": "夏夜风雨极凉枕上口占", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "半世伥伥信所之，穷居仍抱暮年悲。", 
            "烧金术误囊衣薄，种黍年凶酒味醨。", 
            "大厦万间空有志，后车千乘更无期。", 
            "掩书常笑城南杜，麻屦还朝授拾遗。"
        ], 
        "title": "穷居", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "白首躬耕遇荐饥，江南自笑欲畴依。", 
            "凌烟勋业无人许，濯锦园林有梦归。", 
            "心似游僧思远适，身如败将陷重围。", 
            "客来彊欲相宽释，每说人生七十稀。"
        ], 
        "title": "思蜀", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "莫笑衰残百不能，一枝筇杖捷飞腾。", 
            "山空野火焚秦篆，日澹烟芜遍禹陵。", 
            "小浦涨潮迎钓艇，疏钟出谷送行僧。", 
            "踟蹰不觉归途晚，村落人家已上灯。"
        ], 
        "title": "出游", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "天为新秋故作凉，海风吹雨入虚堂。", 
            "凉生庭树阴阴绿，润袭篝衣浥浥香。", 
            "杯泛鹅儿供小啜，碓舂云子喜新尝。", 
            "一年又见星桥近，未信仙家日月长。"
        ], 
        "title": "立秋后四日雨", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老眼无眠觉夜长，揽衣不复待窗光。", 
            "明星渐淡避初日，秋露已浓生晓凉。", 
            "出草幽花红紫杂，穿林啼鸟去来忙。", 
            "是中有趣君知否，喧寂年来已两忘。"
        ], 
        "title": "夙兴", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "三著朝冠入上都，黄封频醉渴相如。", 
            "马慵立仗宁辞斥，兰偶当门敢怨锄。", 
            "富贵尚思还此笏，衰残故合爱吾庐。", 
            "灯前目力依然在，且尽山房万卷书。"
        ], 
        "title": "感昔二首 其一", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "五丈原头秋色新，当时许国欲忘身。", 
            "长安之西过万里，北斗以南惟一人。", 
            "往事已如辽海鹤，馀年空羡葛天民。", 
            "腰间白羽凋零尽，却照清溪整角巾。"
        ], 
        "title": "感昔二首 其二", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "野堂萧飒雪侵冠，历尽人间行路难。", 
            "病马不收烟草暝，孤桐半落井床寒。", 
            "长瓶浊酒犹堪醉，败箧残编更细看。", 
            "此兴不随年共老，未容城角动忧端。"
        ], 
        "title": "野堂四首 其一", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "姓名无复世人闻，静处何妨独策勋。", 
            "久矣不堪东阁客，归哉无愧北山文。", 
            "横林霜近有丹叶，平野雨馀多断云。", 
            "更喜鸬鹚来渐熟，一溪烟水与中分。"
        ], 
        "title": "野堂四首 其二", 
        "type": "律诗", 
        "yun": "文"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "野堂地僻无车马，草径柴门昼亦扃。", 
            "栗里虽贫储旧粟，玉川终老抱遗经。", 
            "病身凛凛残秋叶，故友寥寥欲旦星。", 
            "赖有吾儿堪暖眼，夜阑常共一灯青。"
        ], 
        "title": "野堂四首 其三", 
        "type": "律诗", 
        "yun": "青"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "鼓缶酣歌乐太平，野堂窗户极疏明。", 
            "弃官正为愚无用，谢客新缘病有名。", 
            "闲入乡人赛神社，时从长者放鱼行。", 
            "欢然更有关心处，打稻家家趁晚晴。"
        ], 
        "title": "野堂四首 其四", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老夫病起日支离，幽事关心只自知。", 
            "社近邻翁馈新酿，客归童子拾残棋。", 
            "功名已付来生了，笔墨尤非晚岁宜。", 
            "馀习可怜除未尽，移花引水伴儿嬉。"
        ], 
        "title": "幽事", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "酒兴诗情尚自如，形骸可怪顿成疏。", 
            "平生只倚双凫舄，此日常须一鹿车。", 
            "寂寂岂惟惭邓禹，厌厌更觉类曹蜍。", 
            "晚窗弄笔聊湔祓，数首清诗手自书。"
        ], 
        "title": "病后衰甚非篮舆不能出门感叹有赋", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "人生四十叹头颅，久矣心知负壮图。", 
            "未死皆为闲日月，无求尽有醉工夫。", 
            "风凋木叶流年晚，秋入窗扉病骨苏。", 
            "信步出门湖万顷，季鹰不用忆莼鲈。"
        ], 
        "title": "秋思", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "五十年来命压头，即今残发不禁愁。", 
            "乱鸦阵起霜天晚，落叶声乾古渡秋。", 
            "小市啜醨聊兀傲，长亭秣蹇得迟留。", 
            "一身自处穷如许，幸是无因为国谋。"
        ], 
        "title": "题村店壁", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "早岁传闻月旦评，殿门邂逅眼偏明。", 
            "当时一坐推谈止，今日丛林见话行。", 
            "老卧烟村身偶在，夜开蠹纸泪如倾。", 
            "岂知三十馀年后，河洛胡尘讫未平。"
        ], 
        "title": "夜阅箧中书偶得李德远数帖因思昔相从时所言后多可验感叹有作", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "漆园傲吏养生主，栗里高人归去来。", 
            "俱作放翁新受用，不妨平地脱尘埃。", 
            "松崖壁立临樵坞，竹径蛇蟠上啸台。", 
            "送尽夕阳山更好，与君踏月浩歌回。"
        ], 
        "title": "登东山", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "病去身轻试杖藜，满村荞麦正离离。", 
            "照溪自叹尚微瘦，趁渡人言殊未衰。", 
            "草塞瓶头沽浊酒，花簪笠顶引群儿。", 
            "裴回不恨归差晚，正爱青灯映竹篱。"
        ], 
        "title": "纵步近村", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "看尽人间利与名，归来始觉此身轻。", 
            "祸机不败渔舟兴，乐事浑输地碓声。", 
            "破箧虽无衣可典，寒畦已有芋堪烹。", 
            "馀年且健贫何害，剩与邻翁醉太平。"
        ], 
        "title": "题斋壁", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "六年归卧水云乡，本自无闲可得忙。", 
            "羸病岂知身尚健，迂疏真与世相忘。", 
            "霜清水落年华晚，月黑枭鸣夜漏长。", 
            "琐琐井蛙何足计，一篇秋水笑蒙庄。"
        ], 
        "title": "秋夜遣怀", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "吴中十月雪霜悭，风景暄妍叶未殷。", 
            "杲日还看浴东海，薄云不解冒南山。", 
            "蛙鸣閤閤荒池曲，蝇出营营食案间。", 
            "安得玄冥正时令，红炉绿酒一开颜。"
        ], 
        "title": "初冬暄甚", 
        "type": "律诗", 
        "yun": "删"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "一梦邯郸亦壮哉，沙堤金辔络龙媒。", 
            "两行画戟森朱户，十丈平桥夹绿槐。", 
            "东阁群英鸣佩集，北庭大战捷旗来。", 
            "太平事业方施设，谁遣晨鸡苦唤回。"
        ], 
        "title": "记九月三十日夜半梦", 
        "type": "律诗", 
        "yun": "灰"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "山沉江海阔，月行天中央。", 
            "游子宿何许，只应归梦长。", 
            "浮云且莫生，星河助馀光。", 
            "徘徊问孤影，惆怅安可忘。"
        ], 
        "title": "和法宗上人月下怀故人", 
        "type": "古风", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我思昔人言，处世犹大梦。", 
            "尘编堆床头，抚事聊一诵。", 
            "兴衰系时运，贾谊尔何恸。", 
            "又思东方朔，为鼠知不用。", 
            "谁怜胯下儿，能领百万众。", 
            "势去竞诋排，功成乃歌颂。", 
            "人情岂相远，此理古今共。", 
            "桓桓耿夫子，策射金榜中。", 
            "老彼涧底松，未作明堂栋。", 
            "暂来令句曲，寻仙造深洞。", 
            "摩挲瑶琪花，借问谁所种。", 
            "开落既忘年，一奏熏风弄。", 
            "诗言此归隐，不恋五斗俸。", 
            "何时定挂冠，我愿为仆从。"
        ], 
        "title": "酬耿天骘见寄", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "终日汩城市，閒心眷犁锄。", 
            "故登原上亭，解此尘中裾。", 
            "芬香采薇蕨，驯狎怜麋狙。", 
            "却愿物理变，四角生我车。"
        ], 
        "title": "和韩求仁推官", 
        "type": "古风", 
        "yun": "鱼"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "汉室火符熄，群雄起纵横。", 
            "两京荡为墟，万里无农耕。", 
            "曹操劫神器，欲窃禅让名。", 
            "吴蜀耻北面，鼎峙方战争。", 
            "杀人如鲙鱼，天地厌血腥。", 
            "至今武昌邑，尚传吴主城。", 
            "长江吞八极，圆坛窥杳冥。", 
            "想当禋郊时，志勇扫搀抢。", 
            "燔柴封玉牒，冠弁罗公卿。", 
            "登山锡宴喜，日光烂旗旌。", 
            "宁知后嗣弱，壮业竟无成。", 
            "空馀旧基址，千载未攲倾。", 
            "常时屡掩卷，每读涕泗盈。", 
            "而况泊舟楫，披榛自径行。", 
            "霸图何所见，芳草与云平。", 
            "晚浪淙石脚，犹疑兵甲声。"
        ], 
        "title": "樊山", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "有唐三百年，绝出阳冰篆。", 
            "最怜怡亭序，笔画兼众善。", 
            "磨崖深云间，人迹到应鲜。", 
            "亦如大君子，隐晦久而显。", 
            "裂素印麝煤，字字未讹舛。", 
            "冰冻垂瓦石，犀尖利刀剸。", 
            "连环不可解，虬尾勇自卷。", 
            "谁云模以刻，曾是玉工碾。", 
            "铭辞志尤宏，云翼待风展。", 
            "琳琅谐八音，雅重参二典。", 
            "英豪逢一时，江山供广宴。", 
            "遗踪逐飞鸟，旧址没榛藓。", 
            "良朋信稀遇，古兴浩难遣。", 
            "吾宋垂百年，教化固非浅。", 
            "人人擅文翰，比唐殊媚软。", 
            "作诗聊自惊，中道尚可勉。"
        ], 
        "title": "观怡亭序铭", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "昔人才行殊，亭名至今在。", 
            "何年复基构，势压鲸鳌背。", 
            "中间鄙俗令，元碑遭睚眦。", 
            "豺狼尔何营，龟螭手亲碎。", 
            "甚哉憎疾心，曾不校异代。", 
            "我将掇其馀，补刻尚可再。", 
            "仰瞻天宇宽，俯视江流大。", 
            "危危一叶舟，故欲万里迈。", 
            "差池想遗风，云山有殊态。"
        ], 
        "title": "殊亭", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "英才欣会遇，旷怀各无瑕。", 
            "二李妙分篆，裴铭语尤嘉。", 
            "盘盘虬奋鳞，灼灼月吐华。", 
            "天影望不尽，雁行飞屡斜。", 
            "晴云依晚岫，芳草接平沙。", 
            "东溟与西塞，吾宁辨渚涯。"
        ], 
        "title": "怡亭", 
        "type": "古风", 
        "yun": "麻"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "双崖屹然起，剔藓认题识。", 
            "乃知贤令尹，曾同漫叟醉。", 
            "落景正西尽，长川自东逝。", 
            "唯此两石门，不开亦不闭。"
        ], 
        "title": "石门", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "张公昔爱湖，湖名自公始。", 
            "寥寥三百年，逢秋愈清泚。", 
            "移船菱荇香，游鱼数赪尾。", 
            "回望武昌郭，楼台碧天里。", 
            "石照泻灵光，湖波皓如洗。", 
            "此景绝世无，爱之心不已。", 
            "缅怀昔贤期，林表清风起。", 
            "终当归结网，来此养衰鄙。"
        ], 
        "title": "郎官湖", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "登山不辞险，探景须穷幽。", 
            "行彻五千仞，回首视九州。", 
            "人寰莽何处，大野苍烟浮。", 
            "更酌天池泉，古意空悠悠。"
        ], 
        "title": "峰顶", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "裂嶂飞寒涧，绝壁散明珠。", 
            "盘石偃中坞，修林阴翳敷。", 
            "世道纷莫救，逸人此提壶。", 
            "一酌寄乾坤，回首忘车书。", 
            "山花谩相笑，山鸟徒相呼。", 
            "更逢山月来，夜响真笙竽。", 
            "粹灵淘耳目，幽独宁贤愚。", 
            "留踪千载间，游子空踟蹰。", 
            "清风起木末，馀凉生坐隅。", 
            "浩歌歌去来，逸韵凌遥虚。"
        ], 
        "title": "醉石", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "南风吹炎蒸，岁望固已休。", 
            "怒涛掀洞庭，信宿留归舟。", 
            "沙场万马放，大壑群龙投。", 
            "阴灵孰尔职，曾无与天谋。", 
            "崩山作深潭，深潭变高丘。", 
            "上天有号令，岂汝可自由。", 
            "朝蝇徒咂咂，暮蚊况啾啾。", 
            "归兴邈以阻，触绪增新愁。", 
            "安得跨白鹿，山行肆悠悠。", 
            "谁能守荒浦，泛险终何求。"
        ], 
        "title": "洞庭阻风（用韩退之韵）", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "孤亭压危峰，绝景入平眺。", 
            "双崖控巢水，禹力万古耀。", 
            "林倾乾象辟，涛淙地轴掉。", 
            "茅茨数椽屋，噫哉魏武庙。", 
            "心殊岐山伯，迹异甘棠召。", 
            "荒戍传遗灵，血食岂亡诮。", 
            "吞吴势虽壮，晋起国旋剽。", 
            "楼船战士去，沧浪尽鱼钓。", 
            "平时欲何为，览古谩长啸。", 
            "愁烟起孤壑，白鸟聚残照。", 
            "谁令五月来，不见万山烧。", 
            "又复想大雪，下上玉岩峤。", 
            "重游莫能期，将归且停趬。", 
            "诗辞搜亦苦，物状竟难肖。", 
            "终篇写亭壁，翻惭画师妙。"
        ], 
        "title": "濡须山头亭子", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "桐乡富山水，此地最深秀。", 
            "诸峰合屏围，二冈屹龙斗。", 
            "谷暖禽语滑，岸束溪声逗。", 
            "老木如巨贤，森卫备前后。", 
            "神功金刻存，庙古何年构。", 
            "衣冠近唐人，名字嗟莫究。", 
            "悯旱鞭怒蛟，深潭此身仆。", 
            "明诚动苍天，雷雨洗白昼。", 
            "至今福斯民，血食固宜厚。", 
            "予生本屯贱，窃位忧致寇。", 
            "约身既多缺，何以抚耆旧。", 
            "况瞻贤达迹，彼美松柏茂。", 
            "芳醪荐樽爵，馨蔬实笾豆。", 
            "悠悠神之思，馀光破昏愗。", 
            "归欤歌芜辞，聊用答灵祐。"
        ], 
        "title": "谒桐乡张府君庙", 
        "type": "古风", 
        "yun": "宥"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "一鸟忽惊鸣，众鸟高下噪。", 
            "飘风自南至，汹汹结阴瀑。", 
            "须臾江涛翻，石裂巨木倒。", 
            "禾麻安愗论，畦陇漭若扫。", 
            "苍天本好仁，孰使风伯暴。", 
            "有叟重咨嗟，吾年行已耄。", 
            "此风未尝见，神理所诫告。", 
            "我因谕彼侬，天地广覆焘。", 
            "噫气亦偶然，何必泥应报。", 
            "掉头不吾顾，植杖复悲悼。"
        ], 
        "title": "大风", 
        "type": "古风", 
        "yun": "号"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "夜半何所适，请雨之名山。", 
            "兰陵古仙府，妙迹殊可攀。", 
            "秘文呼蛰龙，舒雁荐层坛。", 
            "屏气注诚想，百灵启玄关。", 
            "绿章封事奏，金阙承恩还。", 
            "林风生泠泠，涧溜添潺潺。", 
            "遥峰霭冥雾，倏歘迷区寰。", 
            "殷雷无猛威，激雨增微澜。", 
            "宁独濡枯焦，永愿清尘烦。"
        ], 
        "title": "兰陵请雨", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "不雨九十日，火气流郊郛。", 
            "空山渴虎兕，涸泥困龙鱼。", 
            "农事固骚屑，令人但长吁。", 
            "渺思真宰意，反复竟何如。", 
            "去岁百川溢，园田变江湖。", 
            "南民遂乏食，十九弃路衢。", 
            "那闻今秋旱，性命当无馀。", 
            "祀龙稽往法，击鼓烦群巫。", 
            "殷殷百里雷，奋自东南隅。", 
            "阴云随电合，密雨应时须。", 
            "驰驱苍黄际，惨淡气色苏。", 
            "登楼注远目，百忧聊涤除。", 
            "银浪彻平地，玉绳迷太虚。", 
            "日月洗尘坌，山川改焦枯。", 
            "法宫朝大舜，冠佩皆鸿儒。", 
            "况当礼乐新，百灵共持扶。", 
            "和气自兹肇，风雨安敢逾。", 
            "欲传千岁音，咏言愧蘼芜。"
        ], 
        "title": "观雨", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "二年桐乡邑，乘春览荣芳。", 
            "日日绕花树，与客倾壶觞。", 
            "况有青涧泉，潺潺穿北墙。", 
            "容为方广池，白虹卧危梁。", 
            "谁磨青铜镜，朗照红粉妆。", 
            "唯恐浮云来，遮我逍遥场。", 
            "舞娥回皓雪，笛叟鸣凤凰。", 
            "醉则卧花下，所惜徂春阳。", 
            "作诗数十篇，素壁挥琳琅。", 
            "诏书徙幕府，笼鸟无高翔。", 
            "却治历川狱，幽忧坐空堂。", 
            "有女杀其母，逆气凌穹苍。", 
            "郡县失实辞，吏侮争持赃。", 
            "辟刑固无赦，何以来嘉祥。", 
            "高垣密阍禁，但觉白日长。", 
            "茫然思旧游，今成参与商。", 
            "世网未能脱，乐事安可常。", 
            "咄嗟勿重陈，昏昏灯烛光。"
        ], 
        "title": "春日怀桐乡旧游", 
        "type": "古风", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "历阳望姑熟，抚掌衣带隔。", 
            "却瞻天门山，落日一双碧。", 
            "不如云中鸟，自在鼓两翼。", 
            "冠裳漫羁绁，发绿今已白。", 
            "功名随浮烟，所得乃禄食。", 
            "天兵下安南，獠穴须灭迹。", 
            "腾山吼豺虎，跨海轰霹雳。", 
            "杀气暗南溟，万古一洗涤。", 
            "借令伏波在，缩手定叹息。", 
            "男儿逢此时，弗往荷矛戟。", 
            "胡为守文法，铢铢较朝夕。", 
            "终当解官去，大舰挂长席。", 
            "乘风捲云涛，载月奏玉笛。", 
            "不作凌烟人，犹为钓鳌客。", 
            "谁能对乡关，跬步归未得。"
        ], 
        "title": "东望", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "念念递迁谢，新新来未停。", 
            "把镜览素发，不觉今年生。", 
            "生世能几何，焰长烛愈短。", 
            "劝吾杯中物，到手莫辞满。", 
            "阳春才烂漫，花片已飞舞。", 
            "纷如晴后雪，半作燕巢土。", 
            "尧舜竟何在，楚汉空战争。", 
            "胜负一日事，寂寥千载名。", 
            "隐几聊自悲，悲竟复长啸。", 
            "真体元空无，谁与我同调。"
        ], 
        "title": "把镜", 
        "type": "古风", 
        "yun": null
    }, 
    {
        "author": "连文凤", 
        "era": "宋", 
        "subtype": null, 
        "text": [
            "谁将晚秋菊，染作新春衣。", 
            "立当花枝上，惊散群鸟飞。", 
            "一声复一声，声声如歔欷。", 
            "歔欷意何如，乔木空无依。", 
            "相呼入幽谷，今人交道非。"
        ], 
        "title": "仓庚", 
        "type": "古风", 
        "yun": "微"
    }, 
    {
        "author": "连文凤", 
        "era": "宋", 
        "subtype": null, 
        "text": [
            "钟仪作楚奏，庄舄吟越声。", 
            "土风固尔殊，心事终当明。", 
            "韶濩久不伦，矧复英与茎。", 
            "正声何寥寥，淫哇鸣纵横。", 
            "世有知音人，恻恻闻若惊。", 
            "抱器入河海，泯默怀幽贞。", 
            "掩泣望西狩，素王不复生。", 
            "怆然鼓一曲，聊以舒此情。", 
            "一鼓草木震，再鼓山岳清。", 
            "我耳非子期，顾我一再倾。", 
            "何当登斯堂，酌酒歌鹿鸣。"
        ], 
        "title": "题金华方韶卿在雅堂", 
        "type": "古风", 
        "yun": "庚"
    }, 
    {
        "author": "连文凤", 
        "era": "宋", 
        "subtype": null, 
        "text": [
            "君浙余闽数千里，相逢共饮西湖水。", 
            "湖水正甘鱼正肥，一曲离歌入秋耳。", 
            "八月风高草木悲，荒城日夜尘沙飞。", 
            "家山况有古雁荡，此山不归将何之。"
        ], 
        "title": "送叶东叔归永嘉", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "新楼与客一凭栏，眼界方惊阿堵宽。", 
            "峡石倚天开玉垒，清淮浮日洗金丸。", 
            "少陵才力吟非易，摩诘工夫画亦难。", 
            "向晚西风吹坐急，欲凭鸿鹄借修翰。"
        ], 
        "title": "置酒西楼呈主公龙图", 
        "type": "律诗", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "小亭危瞰二峰尖，禹迹千年气象炎。", 
            "浪溅日华金沸鼎，云收山色镜开奁。", 
            "持杯选胜吟谁敌，与客忘形德愈谦。", 
            "浅量为公甘醉倒，扶头准拟病厌厌。"
        ], 
        "title": "置酒思禹亭呈主公龙图", 
        "type": "律诗", 
        "yun": "盐"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "要登画戟发江南，千里春泥倦亦甘。", 
            "力探禹工观骇浪，却寻佛迹宴圜庵。", 
            "欲陈旧学羞茅塞，喜听新诗纵酒酣。", 
            "归去忆公劳梦想，冷猿幽鸟语相参。"
        ], 
        "title": "别行中龙图", 
        "type": "律诗", 
        "yun": "覃"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "洛阳名誉弟兄兼，雾拂青天幸一瞻。", 
            "善政及瓜民惜去，美材如玉士称淹。", 
            "风摇湖浪应须避，马溅春泥不用嫌。", 
            "闻说朝廷图旧德，姓名交奏动宸严。"
        ], 
        "title": "送庐倅赵习之朝奉还台", 
        "type": "律诗", 
        "yun": "盐"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "熙宁治迹俨如新，圣主今朝用旧臣。", 
            "松冒秋霜方见节，玉经炉炭始知真。", 
            "具瞻尽喜周公入，论道谁先孟子醇。", 
            "试作云霖苏旱暵，西疆犹有未来人。"
        ], 
        "title": "闻宣州王左丞被召还阙拟送", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "千艘飞橹入淮湾，竹马争迎旧帅还。", 
            "牛酒未颁诸邑下，旌旗先谒两山间。", 
            "武侯暂拥元戎节，裴度须归上宰班。", 
            "精义入神遗像在，载瞻堂庑泪重潸。"
        ], 
        "title": "送王左丞移镇金陵", 
        "type": "律诗", 
        "yun": "删"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "养浩深思孟氏醇，一堂窗户更清新。", 
            "篆香未过日停午，蚁酒初浮莺弄春。", 
            "枉尺直寻非我欲，仁民爱物任吾真。", 
            "三年课绩书优最，此地谁来继后尘。"
        ], 
        "title": "题史君梁正叔浩然堂", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "堤防兴作几时休，自笑羸骖不少留。", 
            "身与春风来郑国，心随汴水到扬州。", 
            "无功便合归耕去，有命宁烦枉道求。", 
            "白日西沉更回首，问人何处是重楼。"
        ], 
        "title": "原武按堤（杂诗六首） 其一", 
        "type": "律诗", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": "七言律诗", 
        "text": [
            "平芜春静水弥天，甚压危城驾广椽。", 
            "骏马岂能追晚日，将军莫悔玩遗鞭。", 
            "高才共倚新亭赋，逸翰重寻旧曲镌。", 
            "千古英雄只如此，黄花修竹付幽禅。"
        ], 
        "title": "玩鞭亭", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": null, 
        "text": [
            "风俗久颓坏，人物无轩昂。", 
            "夫君抱贞质，卓卓诚所长。", 
            "千牛解寸刃，万象穷智囊。", 
            "兽群走麒麟，鸟族鸣凤凰。", 
            "炎政忽中微，权奸肆猖狂。", 
            "彊敌乘衅起，垂涎睨蜀疆。", 
            "君持山南节，武略见锋铓。", 
            "坐令两蜀口，飞鸟莫敢翔。", 
            "坤维倚长城，老稚日以康。", 
            "谁谓波涛际，中流失舟航。", 
            "悲风扬丹旐，观者泪浪浪。", 
            "丈夫事则已，可为邦家伤。", 
            "缅知忠烈在，报国犹未忘。"
        ], 
        "title": "吊张道从", 
        "type": "古风", 
        "yun": "阳"
    }, 
    {
        "author": "郭印", 
        "era": "宋", 
        "subtype": null, 
        "text": [
            "士夫惜名节，楚楚空衣冠。", 
            "宁如武陵孀，守义人所难。", 
            "哀哉祸变仍，归棹危狂澜。", 
            "至诚泣苍穹，双榇果平安。", 
            "阶前三珠树，岂但馥芝兰。", 
            "科名一一收，平步籋广寒。", 
            "方为反哺乌，风木悲珊珊。", 
            "庆吊一何遽，闻者鼻辛酸。", 
            "千年懿德馨，翠琰立巑岏。", 
            "英灵满乾坤，莫作长夜看。"
        ], 
        "title": "胡夫人挽词", 
        "type": "古风", 
        "yun": "寒"
    }, 
    {
        "author": "郭印", 
        "era": "宋", 
        "subtype": null, 
        "text": [
            "平生不爱花，独喜雪中梅。", 
            "江皋无人问，移近小亭栽。", 
            "连朝勤培溉，的皪犯寒开。", 
            "青枝缀琼粒，绛萼扶冰腮。", 
            "奇哉出群姿，不待春风媒。", 
            "调羹贪结子，碎玉点苍苔。"
        ], 
        "title": "栽梅", 
        "type": "古风", 
        "yun": "灰"
    }, 
    {
        "author": "郭印", 
        "era": "宋", 
        "subtype": null, 
        "text": [
            "花如雾中见，百念已灰槁。", 
            "爱梅习气深，兴发霜冬杪。", 
            "行行步江郊，恰似儿童小。", 
            "荣枯能几时，日月疾过鸟。", 
            "独立望南枝，村空人悄悄。", 
            "何似东皇驾，今岁来不早。", 
            "忍令瑶台姿，冷落群芳后。", 
            "欲寄同心人，不折门前柳。"
        ], 
        "title": "师吉甫探梅二首 其一", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "吏涂牛马走，未老颜色槁。", 
            "归来隐林坰，富贵轻毫杪。", 
            "前村梅树芳，点萼红犹小。", 
            "问讯疏篱边，侧听迎春鸟。", 
            "春工有先驰，一浣忧心悄。", 
            "寒梢未粘玉，攀折嫌太早。", 
            "吹香定重来，宿留严冬后。", 
            "明朝韶景妍，更不齿花柳。"
        ], 
        "title": "师吉甫探梅二首 其二", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "名园探梅时，粉苞才半开。", 
            "如逢姑射仙，偃蹇下瑶台。", 
            "孤洁自天赋，肯听东君媒。", 
            "别来今几日，雪片点苍苔。", 
            "玉笛谁家子，喷月一声哀。", 
            "可惜飞幽馆，不上美人腮。", 
            "柳条忽萌动，春风原上回。", 
            "芳菲已后时，百卉胡颜哉。", 
            "转首鶗鴂鸣，殷红乱成堆。", 
            "却来绿阴下，青子荐琼杯。"
        ], 
        "title": "落梅", 
        "type": "古风", 
        "yun": "灰"
    }, 
    {
        "author": "郭印", 
        "era": "宋", 
        "subtype": null, 
        "text": [
            "秾华桃李容，不染双眸净。", 
            "唯有爱梅心，梦中行庾岭。", 
            "安得移琼林，月下对清影。", 
            "坐想冰雪姿，萧然幽兴永。", 
            "我欲从君游，羁绊未能骋。", 
            "平生溪山怀，倥偬迷簿领。"
        ], 
        "title": "次韵杜安行见寄忆梅之什", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "我居不识春，春至验鸟语。", 
            "谁知有芳丛，远在幽人墅。", 
            "千葩笼雾縠，万朵罗烟缕。", 
            "盛开笑白日，半落啼红雨。", 
            "馀花自臣妾，天公费机杼。", 
            "赏玩应亡厌，分来傥相许。", 
            "秾姿忽在眼，微馥惊穿户。", 
            "初观但妖韶，细看尤媚妩。", 
            "尚想压枝态，未易此间伍。", 
            "何当就花饮，不忧肠胁腐。"
        ], 
        "title": "次韵友人寄牡丹", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "疏池养白莲，故作夏时景。", 
            "田田绿初齐，便成清净境。", 
            "虽无藕如船，风味同玉井。", 
            "水仙何处来，露浥晨妆靓。", 
            "苦乏社中友，永日对孤影。", 
            "爽气入人怀，酩酊为之醒。"
        ], 
        "title": "池莲", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "折花养瓶水，老眼聊自怡。", 
            "案置须臾间，游蜂已著枝。", 
            "嗅香起还泊，𦒃𦒃动天机。", 
            "不知何方来，神速乃如斯。", 
            "宇宙一气通，万类不相违。", 
            "石虎没劲矢，竹龙化清陂。", 
            "矧兹抱灵识，倏与吾心期。", 
            "吾心未专寂，举念物先知。", 
            "千生风轮转，都缘爱欲移。", 
            "勉哉学坐忘，宜默同木鸡。", 
            "无中产物象，显晦随所之。", 
            "超然合大空，鬼神莫能窥。"
        ], 
        "title": "瓶水生数花须臾有蜂来集感而赋诗", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "草木尽柔脆，夫君抱刚质。", 
            "孤标老更高，翠叶秋仍密。", 
            "伊余亦刚介，论交自畴昔。", 
            "相见眼终青，直谅盖多益。", 
            "夕阳映雪低，晓露和烟滴。", 
            "清修良起予，安可无一日。", 
            "柳条但柔姿，桃李从令色。", 
            "与君期岁寒，勿作春风客。"
        ], 
        "title": "诸公咏竹以笼竹和烟滴露梢为韵得滴字", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "林茂竹太繁，污秽在眼底。", 
            "枯筠与弱干，兹辰为一洗。", 
            "万竿何足惜，恶尽意乃已。", 
            "其馀擢青青，玉立比君子。", 
            "姿色秀可餐，莫道膏粱美。", 
            "我来不忍去，日日对园绮。"
        ], 
        "title": "洗竹", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "柳条初弄绿，已觉春风驻。", 
            "而今二月尾，满路团飞絮。", 
            "人生安足恃，忽忽朱颜去。", 
            "飘零未肯休，萍泛知何处。", 
            "见之动中怀，欲写无佳句。", 
            "归来宴坐馀，悠然得深趣。"
        ], 
        "title": "柳絮", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "二仪肃阴气，草木凋零尽。", 
            "尔生岩石间，丛密不自陨。", 
            "绿叶抽紫茎，族与秋兰近。", 
            "蝉联无数花，未觉霜飙紧。", 
            "野人持献余，千金那敢吝。", 
            "盆崖遂物性，畅茂庶可准。", 
            "吸风喷芳馨，饮露含清润。", 
            "如闻嘒嘒声，满地寒林振。"
        ], 
        "title": "有野人来献石蝉以二千钱偿之因成拙诗", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "泥涂曳尾行，自适幽闲性。", 
            "不食本无营，畏人长缩颈。", 
            "缅思风雨秋，污池乱蛙黾。", 
            "尔亦水中族，胡为独沈静。", 
            "异质天所赋，巢莲千岁永。", 
            "见梦固不祥，多知慎所逞。"
        ], 
        "title": "咏龟", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "我观昆虫辈，汝形亦甚微。", 
            "吐丝织为网，元自有真知。", 
            "团团肖车轮，巧妙出天机。", 
            "事成坐其中，功力不浪施。", 
            "羽飞才一触，罥挂定无遗。", 
            "正缘有此生，谋食以疗饥。", 
            "古先大智人，创作万世规。", 
            "为民设佃渔，结绳乃效之。", 
            "仲尼善词说，姑言取诸离。", 
            "制器尚象耳，一一非妄为。"
        ], 
        "title": "蛛网", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "今夕复何夕，邂逅得良集。", 
            "云消夜气澄，月住秋空碧。", 
            "南窗一樽酒，耿耿寒光入。", 
            "浩然起长叹，矫首望东北。", 
            "天涯清景同，谁谓关塞黑。", 
            "踌躇反伤怀，衰草露虫泣。"
        ], 
        "title": "同萧宪父明举联句", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "园林摇落露寒梢，秋成穰穰弥四郊。", 
            "千里播种无不毛，妻儿温饱忘啼号。", 
            "馀粒施及禽与猱，有田宁复弃而逃。", 
            "太守牧民如牧马，宣化承流王泽下。", 
            "欲希禹稷事躬稼，垦亩劝耕谩隙罅。", 
            "召杜龚黄乃其亚，黄云泱漭覆原野。", 
            "乐尔丰年醉琼斝，古邛旧敝人人说。", 
            "久困征诛心已折，析家荡产纷更迭。", 
            "身罹罪罟无从雪，漫道当时富盐铁。", 
            "汉志食货忍重阅，嗟我妇子难全活。", 
            "今年谁料胜常年，入绢得盐偿本钱。", 
            "里绝追呼俗自便，闭门稚耋得安眼。", 
            "十日一风五日雨，邻村稽首羡兹土。", 
            "白头半刺才窳苦，赖此贤侯百废举。", 
            "空庭吏散鸟驯除，谣闻击壤同康衢。", 
            "侯于公卿地有馀，利泽行推遍海隅。", 
            "呜呼利泽行推遍海隅，坐使斯民愁叹为嬉娱。"
        ], 
        "title": "和许守丰年行", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "使君诚意与天开，呼吸之间为云雷。", 
            "一朝命驾出郊次，远近争看髦节来。", 
            "道边草木尽翔舞，巴峡迩来和气聚。", 
            "秪从精祷召神灵，五日一风十日雨。", 
            "不有前时愁叹声，千里相闻鸡犬鸣。", 
            "荷锄执耒举家出，原野处处催深耕。", 
            "闻说朱轓阅田圃，老稚提携纷笑语。", 
            "当时惰游今力穑，肯播肯菑勤子父。", 
            "朝廷睿泽浸华夷，良牧承流上所知。", 
            "我欲濡毫颂公德，自惭芜累不成诗。"
        ], 
        "title": "和晁子西铃属劝农长篇", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "忆初鼓箧虞庠日，识面乃喜文章伯。", 
            "游从不觉化芝兰，交契悬知定金石。", 
            "萧条离绪十秋风，天涯等是飘零客。", 
            "双鳞不到雁无来，月照庭空心若失。", 
            "岂期此地忽相逢，津津喜气眉间溢。", 
            "口谈诗书尚细事，满腹包罗济时术。", 
            "辕驹局促思千里，笯凤葳甤空六翮。", 
            "升沈世态且勿论，执手临风长太息。", 
            "君今清名塞宇宙，指日云霄看腾轶。", 
            "平居谠议或可施，肯效无功饕禄秩。"
        ], 
        "title": "故人蒲朝达沿檄道经广汉留连累日作诗为别", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "调羹休羡最南枝，国香继踵开酴醾。", 
            "先容岂藉早梅力，到了自结东君知。", 
            "孤芳缭绕春虽晚，典型题在黄金盏。", 
            "一家风骨端不凡，故使天公独青眼。", 
            "中兴英主方急贤，屡辞温诏挽不前。", 
            "平生忠赤照肝胆，危论鲠谔能回天。", 
            "左蜀分符尚馀略，浙路霜台亦轻著。", 
            "朝廷鼎鼐席尚虚，君家况是个中脚。", 
            "寒儒筦库埋晨昏，欲排阊阖嗟无门。", 
            "洗眼江淮看腾踏，妖气一扫清乾坤。"
        ], 
        "title": "别宇文季蒙", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "高台收晚照，远思浩无穷。", 
            "竹里清飙泛，山高翠霭蒙。", 
            "九层平可上，一径曲能通。", 
            "谁揭凌虚字，名浮亦未公。"
        ], 
        "title": "凌虚台", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "此地多虚旷，飘然欲御风。", 
            "双凫疑到阙，一鸟似翔空。", 
            "本是仙家事，元非幻术功。", 
            "金丹成就日，白昼自飞冲。"
        ], 
        "title": "御风桥", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "标名何所谓，物色正相当。", 
            "堆雪酴醾洁，披风菡萏香。", 
            "菊从秋后发，梅向腊前芳。", 
            "眼界无多地，纵横亘十方。"
        ], 
        "title": "众香桥", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "曳杖徜徉去，仙家洞府中。", 
            "寒流清自绕，幽径密相通。", 
            "著处亭皆稳，看来景不同。", 
            "是名无尽藏，具眼悉和融。"
        ], 
        "title": "无尽桥", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "妙喜生摩诘，长庚梦谪仙。", 
            "宝阶三道降，凉月九分圆。", 
            "黑发功名地，红尘世俗缘。", 
            "乾坤思整顿，休慕竹林贤。"
        ], 
        "title": "张持道生辰三首 其一", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "几下陈蕃榻，常窥孔氏墙。", 
            "玄通融释老，廓落傲羲皇。", 
            "永祝千龄寿，从今一瓣香。", 
            "玉枝长不汗，莫问鬓边霜。"
        ], 
        "title": "张持道生辰三首 其二", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "咫尺桃源路，乘闲许杖藤。", 
            "高谈六十劫，闇室百千灯。", 
            "邀月公挥手，眠云我曲肱。", 
            "洞门初不锁，俗客岂容登。"
        ], 
        "title": "张持道生辰三首 其三", 
        "type": "律诗", 
        "yun": "蒸"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "家事毋关我，心君日日休。", 
            "阴功归子息，贤德视交游。", 
            "彝鼎千年古，图书一室幽。", 
            "荣封胡不早，只许到郊丘。"
        ], 
        "title": "挽故杨叔强承事词", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "艺圃收名早，如何亟赋归。", 
            "肩摩青佩久，心念白云飞。", 
            "屋有诗书润，家因孝友肥。", 
            "二雏行展翮，休复愤儒衣。"
        ], 
        "title": "故于泰和挽词", 
        "type": "律诗", 
        "yun": "微"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "娈彼闺房秀，泠然玉雪容。", 
            "月箫难择对，石窌侈疏封。", 
            "涵泳诗书习，扶持扇枕供。", 
            "三荆方擢秀，云壑卧双松。"
        ], 
        "title": "夫人挽词二首 其一", 
        "type": "律诗", 
        "yun": "冬"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "熊轼人将达，鱼轩乐未央。", 
            "遽令双剑化，并作一丘藏。", 
            "笔绝先秋句，衣缄故箧香。", 
            "未应林下女，千古擅清芳。"
        ], 
        "title": "夫人挽词二首 其二", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "锐精文字里，今古叹毛锥。", 
            "职在中书贵，功因大手奇。", 
            "楮君频借重，墨客最相知。", 
            "绝迹头童日，麟经万世师。"
        ], 
        "title": "明复作文房四物诗因用其韵 其一 笔", 
        "type": "律诗", 
        "yun": "支"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "琢就阴崖骨，良工用意勤。", 
            "沼心初受水，镜面已生云。", 
            "自比圭璋质，能成翰墨勋。", 
            "千金酬重价，端石世传闻。"
        ], 
        "title": "明复作文房四物诗因用其韵 其二 砚", 
        "type": "律诗", 
        "yun": "文"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "结绳嗟已远，书尺济斯民。", 
            "汗竹功犹浅，香皮世益珍。", 
            "廉方能洁己，舒卷解随人。", 
            "一自逢毛颖，交情日日亲。"
        ], 
        "title": "明复作文房四物诗因用其韵 其三 纸", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "笔阵须鍪甲，轻烟久秘藏。", 
            "犀文誇妙手，鱼腹验真方。", 
            "制就玄圭象，磨成点漆光。", 
            "东齐吾注易，谁遗一丸香。"
        ], 
        "title": "明复作文房四物诗因用其韵 其四 墨", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "长短身为度，洪纤节自明。", 
            "时时勤执捉，处处伴经行。", 
            "峻坂腰能直，危桥步亦轻。", 
            "化龙他日事，灵寿若为荣。"
        ], 
        "title": "竹杖", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "林下风流在，收归枕簟傍。", 
            "冰肌元本净，玉骨自然凉。", 
            "最是虚心好，由来正节刚。", 
            "炎天长作伴，书夜不能忘。"
        ], 
        "title": "竹夫人", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "剡藤新织就，一榻共清凉。", 
            "琥珀珍难得，龙头贵莫当。", 
            "不辞拳石冷，宁羡锦囊香。", 
            "梦觉华胥乐，神怡四体康。"
        ], 
        "title": "藤枕", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "炎方需此物，收蓄遍家家。", 
            "致用同桃竹，劳工笑象牙。", 
            "虽无花色丽，却见水纹斜。", 
            "展卧南窗下，萧然兴莫加。"
        ], 
        "title": "芦簟", 
        "type": "律诗", 
        "yun": "麻"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "一色棕榈造，收成掌握中。", 
            "青蝇应退舍，白鸟敢争雄。", 
            "便作龟毛用，宁殊麈尾功。", 
            "世情分美丑，达者自圆通。"
        ], 
        "title": "棕拂", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "裁成方絮后，凉意便相亲。", 
            "烈日工遮影，飞尘少污人。", 
            "襟披殊觉快，掌运莫辞频。", 
            "纨绮徒观美，论功曷比伦。"
        ], 
        "title": "纸扇", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "东墙才过午，写此此君真。", 
            "日翳倏无迹，云开俄有神。", 
            "因缘咸自尔，形似竟谁亲。", 
            "笔墨有非伪，天公恐笑人。"
        ], 
        "title": "见墙间竹影拟而画之终不近也", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "误逐衡阳暖，轻逃塞北寒。", 
            "偶分千里伴，翻羡一枝安。", 
            "兄弟今何许，家乡路若干。", 
            "飘零归未得，浅渚戢脩翰。"
        ], 
        "title": "孤雁", 
        "type": "律诗", 
        "yun": "寒"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "秋虫推尔杰，风韵太粗生。", 
            "衰草年年恨，寒砧夜夜声。", 
            "轴闲催妇织，衣薄念夫征。", 
            "谁谓心如石，攲眠不挂情。"
        ], 
        "title": "蟋蟀", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "严冬能独秀，浑不藉春风。", 
            "叶自经霜碧，花应斗日红。", 
            "望中几眩眼，高处欲燔空。", 
            "安得栽培手，移根向邑中。"
        ], 
        "title": "山茶", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "彼美珊瑚树，扶疏着绛英。", 
            "佳名为世重，贵相亦天生。", 
            "日里颜尤耐，人来眼目明。", 
            "贫家还有此，玉石谩誇争。"
        ], 
        "title": "珊瑚花", 
        "type": "律诗", 
        "yun": "庚"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "习习竹风吹古井，点点苔花生断绠。", 
            "寒泉不浸诗人脾，谩乞山僧泼春茗。"
        ], 
        "title": "参寥泉", 
        "type": "绝句", 
        "yun": null
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "身世相忘象外天，清风一枕几千年。", 
            "有时默默焚香坐，閒看白云心自玄。"
        ], 
        "title": "枕易", 
        "type": "绝句", 
        "yun": "先"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "羞见梅花照客身，梅花长好客长贫。", 
            "江天摇落年华晚，何处青山有故人。"
        ], 
        "title": "忆赵右之", 
        "type": "绝句", 
        "yun": "真"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "流杯亭下水无声，满地牛羊野草腥。", 
            "何事当时贪宴会，至今帝醉未能醒。"
        ], 
        "title": "流杯亭", 
        "type": "绝句", 
        "yun": "青"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "晓雾溟濛未见天，山光水影白相连。", 
            "馀杭不似西川路，六月中旬叫杜鹃。"
        ], 
        "title": "馀杭道中晓行", 
        "type": "绝句", 
        "yun": "先"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "盖世英雄冠古今，干戈未定日相寻。", 
            "帐中一夕悲歌处，霸气难降儿女心。"
        ], 
        "title": "项籍", 
        "type": "绝句", 
        "yun": "侵"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "忍将死别季伦家，百丈楼前日色斜。", 
            "一片香魂随笛散，却疑吹落玉梅花。"
        ], 
        "title": "绿珠", 
        "type": "绝句", 
        "yun": "麻"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "月正明时星正稀，邺城风雨忽凄凄。", 
            "荒台深锁残春色，半夜寒鸦绕树啼。"
        ], 
        "title": "铜雀台", 
        "type": "绝句", 
        "yun": "齐"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "去如断雁失群飞，来是高僧出定归。", 
            "无去无来林下客，吟魂一片共依依。"
        ], 
        "title": "山云", 
        "type": "绝句", 
        "yun": "微"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "娇红淡粉逞春姿，好手移来一两枝。", 
            "见说此花三十种，只消莫画醉西施。"
        ], 
        "title": "题画", 
        "type": "绝句", 
        "yun": "支"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "不隐山林隐市廛，半生活计此书田。", 
            "可怜世上无扬子，谁识雄心在太玄。"
        ], 
        "title": "赠隐士", 
        "type": "绝句", 
        "yun": "先"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "东风残柳旧烟青，不见长亭共短亭。", 
            "几处王孙芳草地，胡僧相对坐看经。"
        ], 
        "title": "湖上", 
        "type": "绝句", 
        "yun": "青"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "为厌缁尘污缟衣，閒身甘共水相依。", 
            "尘间那得清泠水，何似瑶池饮夕晖。"
        ], 
        "title": "鹤泉为丁君瑞赋", 
        "type": "绝句", 
        "yun": "微"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "绝无一语到人间，但把瑶琴续续弹。", 
            "夜鹤归来山月白，松花吹落石林寒。"
        ], 
        "title": "黄高士山房", 
        "type": "绝句", 
        "yun": "寒"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "春风跃马看花时，肯信秋风鬓易衰。", 
            "富贵百年皆长物，老来方悔读书迟。"
        ], 
        "title": "偶作 其一", 
        "type": "绝句", 
        "yun": "支"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "少年场屋苦奔波，每对书檠读不多。", 
            "三十年来书好读，可怜老眼费摩挲。"
        ], 
        "title": "偶作 其二", 
        "type": "绝句", 
        "yun": "歌"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "来到深山处士家，山前山后响缲车。", 
            "老夫不晓人间事，行遍西园看橘花。"
        ], 
        "title": "偶题", 
        "type": "绝句", 
        "yun": "麻"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "学书学剑两茫然，空过浮生五十年。", 
            "拟向烟波深处住，王租已及钓鱼船。"
        ], 
        "title": "无题 其一", 
        "type": "绝句", 
        "yun": "先"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "宰相临危不辱身，晋周惟有两忠臣。", 
            "国亡八载身方死，今古更无第二人。"
        ], 
        "title": "读文丞相宋瑞诗 其一", 
        "type": "绝句", 
        "yun": "真"
    }, 
    {
        "author": "连文凤", 
        "era": "宋", 
        "subtype": "七言绝句", 
        "text": [
            "身后声名满世间，孤魂万里朔风寒。", 
            "何年得见忠臣传，且把君诗当史看。"
        ], 
        "title": "读文丞相宋瑞诗 其二", 
        "type": "绝句", 
        "yun": "寒"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "此病从何得，蹉跎过六年。", 
            "家贫无长物，药债似随肩。", 
            "衰飒形如鬼，清臞骨不仙。", 
            "死生俱一梦，吾自乐吾天。"
        ], 
        "title": "八月病中", 
        "type": "律诗", 
        "yun": "先"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "四明多胜迹，不惮此行难。", 
            "客棹霜天晚，征衫道路寒。", 
            "湖灵通夕见，海日带潮看。", 
            "莫远乘槎去，风涛卒未安。"
        ], 
        "title": "送吴言可之鄞", 
        "type": "律诗", 
        "yun": "寒"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "开楼看雪坐，半榻著吟僧。", 
            "顽甚不知冷，唾来还欲冰。", 
            "空庭眠病鹤，冻壁立僵蝇。", 
            "邻巷有贫者，晓炊犹未能。"
        ], 
        "title": "冬日晨兴", 
        "type": "律诗", 
        "yun": "蒸"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "竹篱茅舍处，此是陆家村。", 
            "惟有鹤看屋，更无人到门。", 
            "古琴长挂壁，春酒自盈樽。", 
            "似隐还非隐，幽居亦寓言。"
        ], 
        "title": "题陆介夫隐居图", 
        "type": "律诗", 
        "yun": "元"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "未酬行道志，抱道复东归。", 
            "老入江湖鬓，寒深雨雪衣。", 
            "客程烟树晚，乡梦海鱼肥。", 
            "所恨交情浅，临岐别语稀。"
        ], 
        "title": "送杜子问归明州", 
        "type": "律诗", 
        "yun": "微"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "相思不成寐，风露夜漫漫。", 
            "明月此时好，故人何处看。", 
            "客愁杯酒尽，秋影一灯残。", 
            "空羡楼前雁，欲飞无羽翰。"
        ], 
        "title": "对月怀故人", 
        "type": "律诗", 
        "yun": "寒"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "默默守吾玄，此心谁共言。", 
            "青天开有眼，白日走无根。", 
            "岁月貂裘敝，生涯铁砚存。", 
            "古人如可作，买酒为招魂。"
        ], 
        "title": "默默诗", 
        "type": "律诗", 
        "yun": "元"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "无名亦无利，非隐又非仙。", 
            "逐兽机心息，闻禽野性便。", 
            "俗淳犹近古，人老不知年。", 
            "此是山居乐，山中别一天。"
        ], 
        "title": "山居", 
        "type": "律诗", 
        "yun": "先"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "机巧日相寻，谁能自警深。", 
            "惟君学夫子，此意即曾参。", 
            "钟破平生梦，灯明半夜心。", 
            "遥知读书处，松桂已成林。"
        ], 
        "title": "三省斋为洪中行赋", 
        "type": "律诗", 
        "yun": "侵"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "翁也家何在，悠然天地间。", 
            "往来明月牖，坐卧白云关。", 
            "晚岁有馀乐，谁人似此閒。", 
            "只为清景恼，吟得鬓毛斑。"
        ], 
        "title": "自在庐为倪逊翁赋", 
        "type": "律诗", 
        "yun": "删"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "佳友难为别，何时重盍簪。", 
            "客衣黄叶满，书屋白云深。", 
            "落月生离梦，寒蛩助越吟。", 
            "抱琴从此去，虞氏有遗音。"
        ], 
        "title": "送周伯旸（原作赐，据《诗渊》册六页四三六二改）之馀姚", 
        "type": "律诗", 
        "yun": "侵"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "平生只布衲，浑似晚秋莲。", 
            "当日住何寺，随身著几年。", 
            "懒将黄叶补，閒共白云眠。", 
            "结屋吴山下，修行了宿缘。"
        ], 
        "title": "破衣和尚", 
        "type": "律诗", 
        "yun": "先"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "满腹贮韩文，僧中少似君。", 
            "行高临死见，名重在生闻。", 
            "霜变北峰树，猿啼下竺云。", 
            "未知埋骨处，消得片香焚。"
        ], 
        "title": "闻复先上人下世", 
        "type": "律诗", 
        "yun": "文"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "本非学仙者，一日与仙期。", 
            "绝粒自无术，不言人谓痴。", 
            "倚筇看鹤语，分果饲猿饥。", 
            "何似归山好，山中有紫芝。"
        ], 
        "title": "赠赵主簿不语不食", 
        "type": "律诗", 
        "yun": "支"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "閒堂风月深，自此出瑶琴。", 
            "为我弹一曲，悠然生古心。", 
            "馀清分坐客，微响拂流禽。", 
            "世上是非耳，谁能知此音。"
        ], 
        "title": "听徐天民琴", 
        "type": "律诗", 
        "yun": "侵"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "坐我以灵室，炉中一篆香。", 
            "清芬醒耳目，馀气入文章。", 
            "微见五云散，閒消半日长。", 
            "旧书重读罢，风味更悠扬。"
        ], 
        "title": "烧香", 
        "type": "律诗", 
        "yun": "阳"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "不因来此地，不识别山春。", 
            "几处坟无主，多年树有神。", 
            "闻猿惊落日，畏虎问行人。", 
            "忽到孤峰顶，白云飞满身。"
        ], 
        "title": "昌化道中", 
        "type": "律诗", 
        "yun": "真"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "蔼蔼抱幽姿，幽人得自怡。", 
            "爱之似君子，好不在花枝。", 
            "浊世已如许，香心终未衰。", 
            "窗前堪作伴，閒读九歌词。"
        ], 
        "title": "对兰", 
        "type": "律诗", 
        "yun": "支"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "不用移春槛，西风满小车。", 
            "行行无长物，粲粲只黄花。", 
            "晚色装秋重，寒香引雾斜。", 
            "辇来尊俎处，有酒不须赊。"
        ], 
        "title": "载菊分题", 
        "type": "律诗", 
        "yun": "麻"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "营巢生计失，馀恨更依依。", 
            "故国知何处，西风满去衣。", 
            "花案空昨梦，柳巷竟残晖。", 
            "欲问兴亡事，无言各自飞。"
        ], 
        "title": "归燕", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "看遍东南数十州，寄船却溯蜀江秋。", 
            "孤云两角山亡恙，斗米三钱路不忧。", 
            "万里得诗长揖去，它年挈笠再来不。", 
            "放翁烂醉寻常事，莫笑黄花插满头。"
        ], 
        "title": "蜀僧宗杰来乞诗三日不去作长句送之", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "晚境常忧豁可憎，苦留终不受丁宁。", 
            "主贫何恨客辞去，木老元知叶自零。", 
            "未害朵颐临肉俎，但妨叩齿读仙经。", 
            "从今有酒须勤买，莫学骚人要独醒。"
        ], 
        "title": "一齿动摇似不可复留有感", 
        "type": "律诗", 
        "yun": "青"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老翁七十亦何求，尚赖山行散百忧。", 
            "擪耳帽宽新小疾，独辕车稳正闲游。", 
            "酒旗滴雨村场晚，茶灶炊烟野寺秋。", 
            "若论人间长久事，高吟何啻傲封侯。"
        ], 
        "title": "山行", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "穷冬短景苦匆忙，老学庵中日自长。", 
            "名誉不如心自肯，文辞终与道相妨。", 
            "吾心本自同天地，俗学何知溺秕糠。", 
            "已与儿曹相约定，勿为无益费年光。"
        ], 
        "title": "老学庵", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "放臣不复望修门，身寄江头黄叶村。", 
            "酒渴喜闻疏雨滴，梦回愁对一灯昏。", 
            "河潼形胜宁终弃，周汉规模要细论。", 
            "自恨不如云际雁，南来犹得过中原。"
        ], 
        "title": "枕上偶成", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "竹间仅有屋三楹，虽号吾庐实客亭。", 
            "已断雨声重点滴，欲残灯影更晶荧。", 
            "酒惟排闷难中圣，茶却名家可作经。", 
            "头眩减来还病蹇，何时彻底得康宁。"
        ], 
        "title": "题庵壁二首 其一", 
        "type": "律诗", 
        "yun": "青"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "身似蜗牛粗有庐，却缘无用得安居。", 
            "地炉封火欺寒雨，纸阁油窗见细书。", 
            "荞熟山僧分馎饦，船来溪友饷薪樗。", 
            "闭门莫笑衰颓甚，读易论诗亦未疏。"
        ], 
        "title": "题庵壁二首 其二", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "萧骚白发满纶巾，犹是人间诗酒身。", 
            "湖上悲秋新有作，眼边败意绝无人。", 
            "稻粱栖亩雁初下，烟水粘天鸥自驯。", 
            "堪笑推移成老大，时时几杖接乡邻。"
        ], 
        "title": "即事", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "坚闭门来又过冬，一裘且复拥龙钟。", 
            "不辞陋巷如浆冷，自爱新醅似粥醲。", 
            "迎妇桥边灯煜煜，赛神林外鼓鼕鼕。", 
            "岂惟自得闲中趣，要遣儿孙世作农。"
        ], 
        "title": "闲趣", 
        "type": "律诗", 
        "yun": "冬"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "镜湖归隐老黄冠，布褐萧然一室宽。", 
            "灯影青荧人未睡，雨声点滴夜将阑。", 
            "四朝出处朋侪尽，半世漂流骨相寒。", 
            "青史无名端可耻，著书留与后人看。"
        ], 
        "title": "雨后（残宋本目录作雨夜，别集本引后一首诗题作夜雨）二首 其一", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "萧萧残发雪侵冠，冉冉清愁用底宽。", 
            "把卷昏眸常欲闭，投床睡兴却先阑。", 
            "惟须酒沃相如渴，未分人哀范叔寒。", 
            "雨霁定知梅已动，佩壶明日试寻看。"
        ], 
        "title": "雨后（残宋本目录作雨夜，别集本引后一首诗题作夜雨）二首 其二", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "绿岸波生染曲尘，碧天云细蹙鱼鳞。", 
            "山居剩得舒长目，野饮自无拘忌人。", 
            "酒瓮石边孤店晚，樵风溪畔早梅春。", 
            "怀章正可惊奴辈，未胜行歌独负薪。"
        ], 
        "title": "野饮", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "放翁虽老未忘情，独卧山村每自惊。", 
            "鼎鼎百年如电速，寥寥一笑抵河清。", 
            "梅初破藟行江路，灯欲成花听雨声。", 
            "正用此时思剧饮，故交零落怆馀生。"
        ], 
        "title": "雨夜有怀张季长少卿", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "忆昔轻装万里行，水邮山驿不论程。", 
            "屡经汉帝烧馀栈，曾宿唐家雪外城。", 
            "壮志可怜成昨梦，残年惟有事春耕。", 
            "西窗忽听空阶雨，独对青灯意未平。"
        ], 
        "title": "忆昔", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "风雨经旬怯倚阑，梅花折得就灯看。", 
            "有情应记去年别，无寐不禁清夜寒。", 
            "病起支筇幽兴在，春迟载酒后期宽。", 
            "篱东数树尤奇绝，日遣蛮童候路乾。"
        ], 
        "title": "灯下看梅", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "数掩芦藩常不开，饥鸦两两啄青苔。", 
            "雨来十日未成雪，岁尽一枝初见梅。", 
            "池上晚行携独鹤，灯前夜酌拨新醅。", 
            "渔村老景今如许，骏马旧游安在哉。"
        ], 
        "title": "雨夕独酌书感", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "白首元无一事成，朝来大笑绝冠缨。", 
            "花飞早已知春减，漏尽宁容更夜行。", 
            "萧散且为无算饮，猖狂未免不平鸣。", 
            "玉关青海今安在，麦野桑村送此生。"
        ], 
        "title": "白首", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "案间官历喜更端，鬓畔罗幡巧耐寒。", 
            "筛辣捣香篘腊酒，染红丝绿簇春盘。", 
            "衰容未觉馀年迫，佳日犹思一笑欢。", 
            "太息儿童痴过我，乡傩虽陋亦争看。"
        ], 
        "title": "岁暮", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "白头属疾卧丘园，药物枝梧且仅存。", 
            "月黑浅山闻鵩啸，窗明高树送鸦翻。", 
            "谗欺薄命深消骨，忧集穷途黯断魂。", 
            "回视少时真隔世，但馀一念在元元。"
        ], 
        "title": "属疾", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "数声屋角听鸣禽，红糁青梢忽满林。", 
            "雨过东皋一犁润，冰消南涧半篙深。", 
            "逢僧竹院闲评药，携鹤山村醉拥琴。", 
            "青史功名黄閤贵，有时应不到如今。"
        ], 
        "title": "早春", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "德孙学语已惊人，闷里时时一笑新。", 
            "老子已应如枥骥，此郎端恐是天麟。", 
            "会看神授如椽笔，莫改家传折角巾。", 
            "汝叔不痴当爱汝，夜窗灯火勉相亲。"
        ], 
        "title": "示元用", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "七十老翁身退耕，可怜未减旧风情。", 
            "典衣取酒那论价，秉烛看花每到明。", 
            "江浦时时逢画楫，寺楼处处听新莺。", 
            "此生无复阳关梦，不怕樽前唱渭城。"
        ], 
        "title": "春思", 
        "type": "律诗", 
        "yun": "庚"
    }, 
    {
        "author": "贡宗舒", 
        "era": "宋", 
        "subtype": "七言绝句", 
        "text": [
            "垂杨过我屋头青，门对茅峰远世情。", 
            "赢得行人闲著眼，却疑此处即渊明。"
        ], 
        "title": "题柳隐图", 
        "type": "绝句", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "隔江望白纻，葱苍压牛渚。", 
            "却忆跨黄犊，渡桥溪东去。", 
            "悠悠登此山，直待圆蟾午。", 
            "汗漫丹湖水，万顷浸天宇。", 
            "北斗酌不乾，光烱反吞吐。", 
            "诸峰若案几，白云俯可取。", 
            "览景壮我怀，长谣念前古。", 
            "传闻桓将军，致酒领歌舞。", 
            "雄风回秋霜，英声散鼍鼓。", 
            "宁知千载后，荒榛老狐鼠。", 
            "男儿及时乐，一饷亦足许。", 
            "前年翰林公，绝顶构堂庑。", 
            "我方客沅湘，盛事未能睹。", 
            "及今佐肥幕，治狱历阳府。", 
            "注目聊独吟，何时达庭户。"
        ], 
        "title": "望白纻山", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "合肥有老桧，得名自何公。", 
            "何公何代人，名迹了莫穷。", 
            "高枝偃羽盖，低枝卧苍龙。", 
            "盘根彻厚地，疏影落寒空。", 
            "荏苒九天碧，仍为烟雾濛。", 
            "相传魏武帝，解甲休铁骢。", 
            "尝坐此桧下，吞吴未成功。", 
            "至今晦暝夕，往往扬英风。", 
            "我公心好古，清标耸千峰。", 
            "鉴赏挥巨笔，丹青孰为工。", 
            "璨璨发明玉，琤琤叩丝桐。", 
            "谈笑走兵役，垣墙密泥封。", 
            "拂拭枯折干，一助春风融。", 
            "愿回拔山力，移植明光宫。"
        ], 
        "title": "合肥何公桧部使者杨公潜古命予赋之", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "跨空起高阁，北望敬亭山。", 
            "白云无根蒂，舒卷随风还。", 
            "或堕溪水上，却萦松石间。", 
            "就之既明灭，了然不可攀。", 
            "谢公赛雨诗，千秋泻潺潺。", 
            "李白弄月处，寒光湛清湾。", 
            "神交自冥合，彷佛眉睫间。", 
            "使我恋此境，每来终日閒。", 
            "如何一挥手，失势落尘寰。", 
            "功业复未就，但惊须鬓斑。", 
            "沧浪不可濯，执热长汗颜。", 
            "缅怀大道师，焚香坐玄关。", 
            "悲心度群苦，振锡鸣金镮。", 
            "行当禀慈诲，惠照开昏顽。"
        ], 
        "title": "怀平云阁兼简明惠大师仙公", 
        "type": "古风", 
        "yun": "删"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "熠熠阳气动，春事不可禦。", 
            "君家富林园，宴豆乐宾主。", 
            "况当解官归，精魄还六腑。", 
            "或乘青板船，纵缆东溪浒。", 
            "溪光如碧玉，皓月无人取。", 
            "信哉浴乎沂，点也丘所与。", 
            "又闻全于天，卓越庄周语。", 
            "我方治幽狱，归期日日数。", 
            "读君新诗章，对面若吴楚。"
        ], 
        "title": "和耿天骘见寄二首 其一", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "猛风卷长江，惊湍势莫禦。", 
            "虬龙元喷薄，阴怪岂无主。", 
            "扁舟未能往，何以慰心腑。", 
            "想君东城居，林花烂溪浒。", 
            "浊醪初酦醅，豚鲚又新取。", 
            "论诗予素降，泛爱君独与。", 
            "一闻韶濩奏，卷舌欲无语。", 
            "却瞻项籍祠，绘画安足数。", 
            "怅然歌虞兮，炎汉已得楚。"
        ], 
        "title": "和耿天骘见寄二首 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "谁云月无私，那知月有情。", 
            "我住月亦住，君行月亦行。", 
            "致此一壶酒，都忘千岁名。", 
            "胸中各有月，莫遣暗云生。"
        ], 
        "title": "对酒爱月示客", 
        "type": "古风", 
        "yun": "庚"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "遥怜牛渚矶，柳带拖春绿。", 
            "归思无时阑，断弦声自续。", 
            "更听渔父吟，悠扬写心曲。", 
            "何日效斯人，烟波洗双足。"
        ], 
        "title": "望牛渚有感三首 其二", 
        "type": "古风", 
        "yun": "沃"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "毂毂复毂毂，怪禽安用啼。", 
            "杏花已烂漫，月色正相宜。", 
            "提壶取新酒，酌我金屈卮。", 
            "行恐风雨来，乱红辞旧枝。", 
            "尚恨碧城锁，阻邀白雪姬。", 
            "耳边无清歌，素饮方自怡。", 
            "尔何骋鸣声，弹射不肯飞。", 
            "初亦厌尔聒，既久不复疑。", 
            "但能怖愚俗，又足惊童儿。", 
            "天翁造尔躯，无乃私自欺。", 
            "爪吻异雕鹗，安能司祸机。", 
            "又不似群乌，凶报吉亦随。", 
            "白日窜深棘，夜鸣殊不栖。", 
            "劝尔勿毂毂，凤凰倏来仪。"
        ], 
        "title": "毂毂", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "平昔登凌歊，西望历阳岸。", 
            "江空芦苇阔，日落烟雾散。", 
            "倏然别乡国，三载客淮甸。", 
            "赏心无复有，离渚但纷乱。", 
            "迩来治冤狱，文字堆几案。", 
            "置之步城堞，山川却对面。", 
            "崔嵬浮图出，巨笔插天半。", 
            "秀色凌丹青，长毫蘸河汉。", 
            "翻思宋武帝，此地尝壮观。", 
            "美人厌烦暑，挥衣待霜霰。", 
            "流芳千岁间，陵谷未云变。", 
            "碑阴杜牧题，缺玉稍可辨。", 
            "归魂招不得，旧土常情恋。", 
            "时作梁甫吟，清风忽吹断。"
        ], 
        "title": "登历阳城望凌歊台", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "城东二十里，寺有古石城。", 
            "过尽绿桑野，还依流水行。", 
            "水穷山亦合，老木一区平。", 
            "藓留虎豹迹，岩多猿狖鸣。", 
            "楼殿横涧阴，像塑铅黄剥。", 
            "庭中有高花，碧叶抱丹渥。", 
            "不知何岁年，舂容镇柔濯。", 
            "山僧亦庞眉，发语颇真朴。", 
            "却读罗泰碑，始知征战场。", 
            "赤谷纳箭血，夜鬼嗥冷创。", 
            "云雾第黯黪，英雄今则亡。", 
            "谁建大法宇，救援弘津梁。", 
            "每来即忘还，览古恣吟眺。", 
            "沿崖采菖蒲，兴发辄长啸。", 
            "偶随辟书起，末路遂难料。", 
            "十年未能归，应为山僧诮。"
        ], 
        "title": "怀当涂石城寺", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "念昔未弱冠，与君昆弟游。", 
            "各怀经纶业，壮气凌阳秋。", 
            "知音得袁宰，鉴赏称琳璆。", 
            "君家天地崩，泣血城南陬。", 
            "释服就乡举，名姓必见收。", 
            "数为礼部黜，考命宁怨尤。", 
            "子山仅五十，感疾遽不瘳。", 
            "子美如孤鸿，哀鸣大江头。", 
            "其声最酸楚，闻者皆涕流。", 
            "有才多困蒙，此理不可求。", 
            "我初佐星子，老守如素仇。", 
            "避之拂衣去，寓迹昭亭幽。", 
            "篇章自此富，写咏穷欢忧。", 
            "慈母待禄养，复尉湓浦州。", 
            "随辟宰环峰，碌碌三载周。", 
            "才归遭酷罚，五体戕戈矛。", 
            "旦夕期殒灭，馀生安敢偷。", 
            "粗能襄事毕，寒饿妻儿羞。", 
            "复入湖外幕，万里浮扁舟。", 
            "几葬江鱼腹，迍邅百端愁。", 
            "到官未三月，开疆预参谋。", 
            "招降五万户，给田使锄耰。", 
            "论功辄第一，谤语达冕旒。", 
            "得邑敢自诉，断木当沉沟。", 
            "儿女相继死，泣多昏两眸。", 
            "脱去殊未能，游鳞已吞钩。", 
            "春风吹瘦颊，黄尘蒙弊裘。", 
            "才趋合肥府，又鞫历阳囚。", 
            "荒庭忘岁月，忽见花枝柔。", 
            "清明动乡思，一水嗟滞留。", 
            "却忆藏云会，雕盘荐珍羞。", 
            "高吟凌李杜，猛饮咍阮刘。", 
            "野寺想如昨，游人今白头。", 
            "倏忽三十年，老大功名休。", 
            "日毂不暂止，吾生信如沤。", 
            "有酒尚可醉，馀事皆悠悠。"
        ], 
        "title": "昨游寄徐子美学正", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "东冈送终毕，北堂待荣养。", 
            "短箠跨羸驴，西风吹祖帐。", 
            "玉盘堆鲙缕，金船倒新酿。", 
            "劝君当勇去，回首勿悽怆。", 
            "胸中五千卷，立事须少壮。", 
            "扬名永不灭，孝节乃可尚。", 
            "长安集纷华，出处慎所向。", 
            "肯为声色惑，一婢百金偿。", 
            "不知粉黛蠹，血气迷凋丧。", 
            "胡为发斯言，期予以相将。"
        ], 
        "title": "送宋前之赴调", 
        "type": "古风", 
        "yun": "漾"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "江上浪如屋，海中浪如山。", 
            "浪士乘浪舟，兀兀在浪间。", 
            "浪头几时息，士心殊自閒。", 
            "死生生死尔，浪歌聊破颜。"
        ], 
        "title": "浪士歌", 
        "type": "古风", 
        "yun": "删"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "开亭面鹿峰，白鹿每经过。", 
            "忽衔落花去，还来卧青莎。", 
            "仙者不可见，孤峰但嵯峨。", 
            "疏篁映秀木，好鸟鸣相和。", 
            "飞泉洒天窗，六月凉气多。", 
            "宾朋四五辈，饮酒朱颜酡。", 
            "璆琳粲明质，芝术芬长哦。", 
            "皆为廊庙器，偶会林泉阿。", 
            "磻溪与桐庐，回旋竟如何。", 
            "却笑晋右军，弄笔怜白鹅。"
        ], 
        "title": "戴氏鹿峰亭二首呈同游 其一", 
        "type": "古风", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "未能骑黄鹤，高飞出尘寰。", 
            "且来跨白鹿，隐见苍崖间。", 
            "谁为鹿峰亭，名闻戴氏园。", 
            "仙者去已远，捲帘对青山。", 
            "秀木染深坞，鸣泉挂危栏。", 
            "春风吹绿鬓，皓月颓朱颜。", 
            "宾朋合簪履，昆季芬芝兰。", 
            "黄鹤安足骑，白鹿不须跨。", 
            "但愿有浊酒，长啸此峰下。", 
            "醉醒醒复醉，黄金任高价。"
        ], 
        "title": "戴氏鹿峰亭二首呈同游 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "陈子勇于退，退无十椽屋。", 
            "邻家颇好事，借宅并山隩。", 
            "堂庑稍宽静，垣墙亦新筑。", 
            "春渠涨朝雨，涓涓漱寒玉。", 
            "呼童种瓜果，教仆洗松竹。", 
            "身虽在城郭，志实寓溪谷。", 
            "诵持方广经，一餐止蔬粟。", 
            "所喜远膻腥，佛事要清肃。", 
            "弗学陶长官，持杯媚秋菊。", 
            "弗学屈大夫，含悲葬鱼腹。", 
            "唯慕金粟老，不二常具足。", 
            "若许浪士游，时时跨黄犊。"
        ], 
        "title": "陈安止迁居三首 其一", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "陈子贫无居，东家借茅屋。", 
            "达士宁羞贫，四方所居隩。", 
            "平台荔阴下，天匠资尔筑。", 
            "青分一畦兰，绿种万竿玉。", 
            "幸遭文明运，志岂效孤竹。", 
            "又非远人音，欲以逃空谷。", 
            "翛然置藤榻，示疾肖金粟。", 
            "咒饭施诸鬼，夜半风肃肃。", 
            "嗟予在罗网，未暇亲杞菊。", 
            "忧愁无端来，刀剑搅胸腹。", 
            "渺思泛沧浪，期君濯双足。", 
            "时或临大野，泥耕看健犊。"
        ], 
        "title": "陈安止迁居三首 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "彼美隐官隐，苍林映深屋。", 
            "俗驾远庭除，佛像镇堂隩。", 
            "兰芷稍扶疏，荆榛已锄筑。", 
            "沉思第一义，修持若砻玉。", 
            "觉城开迷云，魔军当破竹。", 
            "接人有馀地，拔我出坑谷。", 
            "斋羞复招要，甘香蒸黍粟。", 
            "永与膻荤辞，既饱精神肃。", 
            "石坐衬枯蒲，茶瓯泛新菊。", 
            "醍醐灌诸顶，饥火灭空腹。", 
            "昔闻居士饭，一钵万人足。", 
            "君若乘三车，愿为车下犊。"
        ], 
        "title": "陈安止迁居三首 其三", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "阴云海上来，飘风亦随至。", 
            "填空翻猛雨，溢溜迸平地。", 
            "岂惟滋稼穑，高视扫瘴疠。", 
            "群山各藏晦，万壑恣吞噬。", 
            "蚊蝇暂驱除，草木起憔悴。", 
            "榕枝碧如染，荔子红欲坠。", 
            "呼儿索杯盘，四体袭凉气。", 
            "丰年固有兆，此雨信嘉瑞。", 
            "一人尧舜圣，三公夔卨备。", 
            "阴阳兹调和，乐饮真吾事。"
        ], 
        "title": "喜雨", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "默坐两股痹，幽行整头簪。", 
            "无家不成寐，有酒何处斟。", 
            "山色九秋静，月华中夜深。", 
            "遥想端居人，焚香哦妙音。"
        ], 
        "title": "月下怀留二君仪", 
        "type": "古风", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "磐石发天巧，新亭君所营。", 
            "席展瑶琪滑，坐久寒阴生。", 
            "远瀑曳修幔，他山列苍屏。", 
            "水田白鹭下，霜树青猿鸣。", 
            "回首同安县，残阳楼观横。", 
            "不逢车马来，时爱牛羊经。", 
            "童仆种刈毕，父老樽罍倾。", 
            "升平信难遇，欢笑聊舒情。", 
            "况攻李杜吟，字字无淫声。", 
            "春来成几章，想有基石铭。"
        ], 
        "title": "寄题留二君仪田园基（原作棋，据卷二一《和石声叔留题君仪基石亭》改，正文同）石亭二首 其一", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "人世无百岁，尘劳枉营营。", 
            "岂如田园乐，歌啸送馀生。", 
            "况同盘石上，开亭石为屏。", 
            "卷帘春雨足，洗耳松风鸣。", 
            "孤鸟望中没，淡烟山际横。", 
            "时复命儿息，讲道或传经。", 
            "经罢哦五言，珠玑沧海倾。", 
            "嗟我无羽翼，往适幽忧情。"
        ], 
        "title": "寄题留二君仪田园基（原作棋，据卷二一《和石声叔留题君仪基石亭》改，正文同）石亭二首 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "食讫雨初霁，相将陟高台。", 
            "缥缈临诸峰，幔卷浓云开。", 
            "秀特不可掩，擎天碧崔嵬。", 
            "漳流欲赴海，澎湃西南来。", 
            "阴阴荔子木，合抱何年栽。", 
            "幽鸟转枝语，清风与春回。", 
            "佛宫四面出，绀碧疑蓬莱。", 
            "寓隐得斯地，足以摅君怀。", 
            "方庭有兰芷，近郭无虎豺。", 
            "万事不挂虑，长年效僧斋。", 
            "一为孙登啸，而与数子谐。", 
            "顾我病且老，况复时运乖。", 
            "儿归半道死，旅棺未葬埋。", 
            "破甑已弃物，乃非君子侪。", 
            "从游得无玷，泯默甘摈排。"
        ], 
        "title": "同萧英伯登陈安止啸堂", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "平生爱东州，土厚人不罄。", 
            "见公惜已晚，达论耸予听。", 
            "五驰使者车，中道罹陷阱。", 
            "开怀无怨尤，得失两以正。", 
            "归程万馀里，翛然一烟艇。", 
            "乡关今非遥，踊跃理三径。", 
            "进则仗忠义，退则乐温凊。", 
            "高卧固无必，求才尧舜圣。", 
            "亭亭南涧松，愈老节愈劲。", 
            "柔柔水中蒲，涵春自严静。", 
            "百年未阖棺，安之吾有命。"
        ], 
        "title": "送广东漕孙知损失官归汶上", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我爱陶渊明，超然遗世想。", 
            "一奏无弦琴，妙曲寄玄响。", 
            "翛然听以气，万籁应诸掌。", 
            "舟车就所便，丘壑信孤往。", 
            "泉涓木欣欣，酌酒助俯仰。", 
            "酣醉颓云烟，舒啸逸罗网。", 
            "斯人孰可见，梦寐期佛彷。", 
            "兀如南山松，亭亭植千丈。"
        ], 
        "title": "读陶渊明传二首 其一", 
        "type": "古风", 
        "yun": "养"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "陶潜真达道，何以避俗翁。", 
            "萧然守环堵，褐穿瓢屡空。", 
            "粱肉不妄受，菊杞欣所从。", 
            "一琴既无弦，妙音默相通。", 
            "造饮醉则返，赋诗乐何穷。", 
            "密网悬众鸟，孤云送冥鸿。", 
            "寂寥千载事，抚卷思冲融。", 
            "使遇宣尼圣，故应颜子同。"
        ], 
        "title": "读陶渊明传二首 其二", 
        "type": "古风", 
        "yun": null
    }, 
    {
        "author": "袁瓘", 
        "era": "宋", 
        "subtype": null, 
        "text": [
            "芳草不复绿，王孙今又归。"
        ], 
        "title": "句 其一", 
        "type": "句", 
        "yun": "微"
    }, 
    {
        "author": "袁瓘", 
        "era": "宋", 
        "subtype": null, 
        "text": [
            "青州熟铁不足数，卫公结邻差可方。"
        ], 
        "title": "句 其二", 
        "type": "句", 
        "yun": "阳"
    }, 
    {
        "author": "袁藏云", 
        "era": "宋", 
        "subtype": "七言律诗", 
        "text": [
            "独向条阳翠霭行，杖藜徐步怆吟情。", 
            "长河漫有怀山迹，故国空传让畔名。", 
            "远树半遮干木庙，断云犹锁魏侯城。", 
            "可怜列土繁华地，祇是寥寥作钓耕。"
        ], 
        "title": "魏侯故城", 
        "type": "律诗", 
        "yun": "庚"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "吁嗟此鉴，惟铜之精。", 
            "磨之治之，莹乎其明。", 
            "其明维何，洞烛毫发。", 
            "非由外至，实自中发。", 
            "我有良友，天支之英。", 
            "雄镇江淮，为时长城。", 
            "我宝此鉴，持以赠之。", 
            "此鉴此心，昭晰无疑。", 
            "鉴揭于斯，中涵万象。", 
            "物自不逃，初非鉴往。", 
            "人心至神，无体无方。", 
            "有如斯鉴，应而不藏。", 
            "鉴以尘昏，心以欲翳。", 
            "欲全其明，盍去其累。", 
            "经武折冲，厥任匪轻。", 
            "勿贪小利，勿徇虚名。", 
            "律身惟谨，上功必实。", 
            "欺心不萌，精忠贯日。", 
            "选择僚佐，为己强助。", 
            "众明翼之，厥光弥著。", 
            "昔者武侯，发教群下。", 
            "孜孜求益，不自满假。", 
            "陆抗摧敌，东还乐乡。", 
            "貌无矜色，谦冲如常。", 
            "两贤之心，惟其罔蔽。", 
            "千载凛然，犹有生气。", 
            "惟君天资，无歉古人。", 
            "愿如斯鉴，光景常新。"
        ], 
        "title": "以鉴赠赵制置", 
        "type": "四言诗", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "维此江壖，控扼之所。", 
            "居安思危，可无备禦。", 
            "维彼强狡，巧于乘隙。", 
            "萌檗弗除，其欲罔极。", 
            "孰堪制之，维汝弓兵。", 
            "猛虎在山，百兽震惊。", 
            "勇无坚敌，谋无遗虑。", 
            "如彼猎师，靡逸狐兔。", 
            "亦如农夫，稂莠是芟。", 
            "寇盗斯戢，善良斯安。", 
            "吾民膏血，为汝衣食。", 
            "可不念此，为民除慝。", 
            "国用方窘，于汝常给。", 
            "可不念此，竭诚报国。", 
            "无或徇私，贪求肆虐。", 
            "无或荒嬉，酣饮蒱博。", 
            "强汝志气，精汝武艺。", 
            "习汝行陈，昭汝果毅。", 
            "我闻在昔，元勋茂烈。", 
            "发迹弧矢，登坛授钺。", 
            "反观此身，均一丈夫。", 
            "彼既能然，我岂不如。", 
            "黾勉从事，不辞险阻。", 
            "风餐露宿，含辛茹苦。", 
            "汝身则劳，民获安堵。", 
            "肝胆忠义，神其福汝。", 
            "我作营房，亦既劳止。", 
            "用集尔众，缓急有备。", 
            "营房之居，义均弟兄。", 
            "务在和睦，毋或纷争。", 
            "营房之居，法如军旅。", 
            "什伍相长，其传自古。", 
            "以大总小，先正其身。", 
            "以小承大，期于率循。", 
            "我筑斯亭，名曰劝功。", 
            "尔有勤劳，是奖是崇。", 
            "尔或有罪，吾不汝贷。", 
            "鞭扑斥逐，其耻为大。", 
            "凡尔有众，各敬尔德。", 
            "习此歌诗，持循罔失。"
        ], 
        "title": "丁未之冬营房告成有亭翼然名之曰劝功且为歌训迪有众", 
        "type": "四言诗", 
        "yun": null
    }, 
    {
        "author": "袁默", 
        "era": "宋", 
        "subtype": null, 
        "text": [
            "高标远韵果何处，宜在小沼浮荷花。"
        ], 
        "title": "句 其一", 
        "type": "句", 
        "yun": "麻"
    }, 
    {
        "author": "袁默", 
        "era": "宋", 
        "subtype": null, 
        "text": [
            "吴家风情所中欲，但欠乌贼并虾蟆。"
        ], 
        "title": "句 其二", 
        "type": "句", 
        "yun": "麻"
    }, 
    {
        "author": "袁默", 
        "era": "宋", 
        "subtype": null, 
        "text": [
            "劳生多故今老矣，览照飘然双鬓华。"
        ], 
        "title": "句 其三", 
        "type": "句", 
        "yun": "麻"
    }, 
    {
        "author": "袁默", 
        "era": "宋", 
        "subtype": null, 
        "text": [
            "归来联骑踏明月，南去眇然神思遐。"
        ], 
        "title": "句 其四", 
        "type": "句", 
        "yun": "麻"
    }, 
    {
        "author": "袁镇", 
        "era": "宋", 
        "subtype": "七言绝句", 
        "text": [
            "谁道灵仙擘不开，天然琼室与瑶台。", 
            "涪翁句重曾相识，料想烟霞许我来。"
        ], 
        "title": "游澹岩偶得二绝 其一", 
        "type": "绝句", 
        "yun": "灰"
    }, 
    {
        "author": "袁镇", 
        "era": "宋", 
        "subtype": "七言绝句", 
        "text": [
            "石门定与玉京连，曾著方壶不老仙。", 
            "犹有当年丹灶在，空岩寂寂锁寒烟。"
        ], 
        "title": "游澹岩偶得二绝 其二", 
        "type": "绝句", 
        "yun": "先"
    }, 
    {
        "author": "袁韶", 
        "era": "宋", 
        "subtype": null, 
        "text": [
            "宴堂联族子，讲席后诸生。"
        ], 
        "title": "句", 
        "type": "句", 
        "yun": "庚"
    }, 
    {
        "author": "郭印", 
        "era": "宋", 
        "subtype": null, 
        "text": [
            "五岳四渎今异方，东西南北衣冠乡。", 
            "巽维久挽六龙驾，江浙人物无遁藏。", 
            "参井之区最遐僻，步武难依日月光。", 
            "吾皇侧席伫贤俊，紫泥屡下勤搜扬。", 
            "蜀士肯来天颜喜，一一引对罗周行。", 
            "鸟群鸾凤夐超诣，台阁禁从森翱翔。", 
            "君今再召歘幡改，爱主忧民心未忘。", 
            "波澜浩荡江湖阔，忠信唯将一苇航。", 
            "十年世故已熟讲，不到帝所难铺张。", 
            "当今国病入骨髓，愿君审处囊中方。", 
            "参苓芝术固美矣，瞑眩之药方为良。", 
            "扁鹊名世解说死，华佗活人须浣肠。", 
            "君其持此拯危急，袪除痼疾针膏肓。", 
            "一身安荣岂足道，要与四海同康强。"
        ], 
        "title": "送李去病赴召", 
        "type": "古风", 
        "yun": "阳"
    }, 
    {
        "author": "郭印", 
        "era": "宋", 
        "subtype": null, 
        "text": [
            "忆初谋食广汉城，同时偶得三益友。", 
            "心将金石许平生，但笑纷纷翻覆手。", 
            "人言兄弟性稍异，朝暮追随秪诗酒。", 
            "而今星散各参辰，空馀孤月照窗牖。", 
            "少城咫尺有张侯，素书频得问安否。", 
            "蒲节三月不厮见，梦绕锦屏山下走。", 
            "更怜吾子别经年，幽怀郁郁无由剖。", 
            "况兹来书又东去，万里严风吹马首。", 
            "朝廷多事正求言，自负应云舌在口。", 
            "力陈时策瘳邦国，肯与寒儒较先后。", 
            "男儿立志岂寻常，要使高名齐北斗。", 
            "一科一第奚足道，富贵浮云非我有。"
        ], 
        "title": "送杜安行东上", 
        "type": "古风", 
        "yun": "有"
    }, 
    {
        "author": "郭印", 
        "era": "宋", 
        "subtype": null, 
        "text": [
            "我闻乃翁学汪洋，曾游桂窟攀天香。", 
            "青袍蓝缕穷益刚，更无黄金遗诸郎。", 
            "大儿气质和而庄，腹有诗书言有章。", 
            "仲子标姿何昂昂，颇闻论议生锋铓。", 
            "两君游戏翰墨场，乘风鼓翻相翱翔。", 
            "飞上天庭仍引吭，俯视诸子如蜩螗。", 
            "□华煜煜春扬芳，绾绶归来慰北堂，坐令门地增辉光。"
        ], 
        "title": "送王吉先兄弟赴试", 
        "type": "古风", 
        "yun": "阳"
    }, 
    {
        "author": "郭印", 
        "era": "宋", 
        "subtype": null, 
        "text": [
            "莫君江南佳公子，才华秀拔春兰馥。", 
            "少年意气壮虹霓，豪迈不入时人目。", 
            "酒量逡巡百盏空，诗锋顷刻千毫秃。", 
            "我从识面已忻慕，每恨往还心未熟。", 
            "官同古雒岂偶然，一见相忘倒胸腹。", 
            "谈道论文俱入妙，夜阑烛短频更仆。", 
            "圣处玄微得我疑，君独心通如破竹。", 
            "要将土苴活邦家，条上封章抵车轴。", 
            "嘉谋谠议期见用，不学贾生空痛哭。", 
            "行行提笔战春闱，箧中尚有三千牍。", 
            "科名唾手真馀事，力转天回乃民福。", 
            "当今公道青云平，忍埋光采甘沈陆。", 
            "欲随君往路无繇，只欠双翰来插肉。", 
            "殷勤别酒休辞醉，马已就衔车已輹。", 
            "蜀山崎岖秦甸寒，屈指深冬到辇毂。", 
            "焚舟计决携家去，努力加餐此为祝。"
        ], 
        "title": "送莫少虚赴省试", 
        "type": "古风", 
        "yun": "屋"
    }, 
    {
        "author": "郭印", 
        "era": "宋", 
        "subtype": null, 
        "text": [
            "丹山采凤群鸣集，云外舒张览辉翼。", 
            "锦屏相望不千里，音中箫韶有人识。", 
            "朝家选举专一科，翰墨之工拔士多。", 
            "好将笔力觑天巧，斡旋正气回狂波。", 
            "鲸鲵未剪龙移宅，吾皇饥渴人材得。", 
            "雕虫小技何足论，要吐胸中济时策。", 
            "吴山辽邈天门高，尺纸输忠气自豪。", 
            "程文奏御宸心悦，青紫纷纷换白袍。"
        ], 
        "title": "当可以邑士将赴类试作诗饥之因效其体", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "四海岂无兄弟亲，气合行须同父母。", 
            "相逢坐语忽移时，不觉朝餐辄过午。", 
            "品评人物妙雌黄，议论邦家入覼缕。", 
            "危言齰舌久自吞，幽愤填膺欣欲吐。", 
            "字字珠玑落齿牙，篇篇锦绣裁胸腑。", 
            "已惊大敌森戈矛，端笑羸师卧旗鼓。", 
            "怜君风韵过诸王，顾我才情非小杜。", 
            "何当再访南归僧，不耻更问西来祖。", 
            "欲登塔级挽晴云，更试茶瓯泼新乳。", 
            "平生识面有千百，屈指论心无四五。", 
            "偶然流水遇知音，为抱焦桐弄宫羽。"
        ], 
        "title": "陪程元诏文彧李久善游汉州天宁元诏有诗见遗次韵答之", 
        "type": "古风", 
        "yun": "麌"
    }, 
    {
        "author": "郭印", 
        "era": "宋", 
        "subtype": null, 
        "text": [
            "我伤天缺无人补，四海婴儿失其母。", 
            "北人跃马渡黄河，请和使者空旁午。", 
            "二君北去宗族从，国祚千钧垂一缕。", 
            "天心保赵有真孤，重云翳日今复吐。", 
            "万姓讴歌子启贤，沈痛脱然离肺腑。", 
            "闻招贤士筑层台，更纳直言悬谏鼓。", 
            "弥缝辅赞要真儒，相国岂无房与杜。", 
            "中兴之主信非常，睿武英明如太祖。", 
            "巍巍虞舜有重瞳，穆穆文王生四乳。", 
            "銮舆若返天下安，未说登三并咸五。", 
            "咄嗟庙堂不须忧，行看两陛舞干羽。"
        ], 
        "title": "感时一首再用前韵呈元诏久善文彧", 
        "type": "古风", 
        "yun": "麌"
    }, 
    {
        "author": "郭印", 
        "era": "宋", 
        "subtype": null, 
        "text": [
            "晚凉曳杖寻幽绝，怪树相逢如磬折。", 
            "萦纡小径浑路迷，突兀高亭补林阙。", 
            "袭人暗递竹间风，延客长明波底月。", 
            "游鱼适性频往来，归鸟呼雏弄清越。", 
            "避炎终夕见天真，脱巾露顶脚不袜。"
        ], 
        "title": "次韵李智渊暮行湖上", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "危楼百尺闲临水，玉宇无云天万里。", 
            "悠悠山月涌晴空，举头拭目增欢喜。", 
            "鱼龙何处深避藏，影落澄江清彻底。", 
            "欲揖嫦娥上广寒，古来遭遇应无几。", 
            "吾心空洞与物齐，视我如人人如豕。", 
            "那堪河岳尽播迁，富贵功名心已死。", 
            "世衰俗薄异炎凉，只有高人兴味长。", 
            "此时此乐何不赏，瞥眼馀生飞电光。"
        ], 
        "title": "和元汝功江楼待月", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "大火西流金用事，四海八荒蟠杀气。", 
            "风凄露冷雨涔涔，草木山川遍憔悴。", 
            "天公有眼老亦昏，妙手凭谁刮双翳。", 
            "一年佳月在今夕，可奈太清云点缀。", 
            "大威神力宰官身，开阖阴阳本游戏。", 
            "晚来微念入何许，顷刻氛霾变澄霁。", 
            "坐客惊起一凭栏，三峨新扫脩眉翠。", 
            "瑶台飞镜贴寒空，流水无声光满地。", 
            "明吞万象却星辰，影落千岩走魑魅。", 
            "樽罍预设众初疑，唤得嫦娥乃容易。", 
            "良夜沈沈桂树高，兴发却嗟清影驶。", 
            "此时此乐不长有，一醉已拚那敢避。", 
            "更阑酒尽东方白，望舒迤逦还归辔。", 
            "我欲从之上广寒，挹取金波洗尘世。"
        ], 
        "title": "中秋待月以星辰避彩乾坤静为韵分得避字", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "曩为痴儿未识月，夜明唤作山阴雪。", 
            "翻笑老人立其下，皓彩亭亭映华发。", 
            "晦朔弦望总不知，三五那能问盈缺。", 
            "有时暮宿招提境，插天不爱金银塔。", 
            "壮年观览稍好奇，眼看绝景一何稀。", 
            "中秋玩月定忘寝，往往连夕追轻肥。", 
            "欢呼共吸杯中影，旋瞻宝镜天边飞。", 
            "欲速嫦娥下霄汉，论心执手与同归。", 
            "老来爱身如爱国，暑气蕴隆惊吏酷。", 
            "况当夔子瘴疠地，白露漙空尚蒸溽。", 
            "可怜今宵月色凉，滟滟寒光满坑谷。", 
            "不论贵贱及富贫，茅屋朱门皆变玉。", 
            "我亦乘兴上层台，但无佳客同尊罍。", 
            "坐久归来略假寐，床前见月枕还推。", 
            "不知此夜为谁好，一曲长歌动九垓。", 
            "人生穷达何足算，但把馀龄付酒杯。"
        ], 
        "title": "和元守中秋月夜韵", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "平生懒惰无拘逼，学道唯将寸阴惜。", 
            "手披目览不自勤，俯视仰观如有得。", 
            "王侯蝼蚁同丘墟，身外纷纷了无益。", 
            "况值秋风草木枯，仍惊羽檄文书急。", 
            "萧条情思殊曩时，畏见重阳百忧集。", 
            "花披黄金岂复知，酒送白衣元未识。", 
            "计侯开筵及芳辰，置我坐隅非恶客。", 
            "衰颜不红鬓失青，一笑颓然倚欢伯。", 
            "醉来说禅傍无人，若道个中嫌拣择。", 
            "古今一照事俱空，物我两忘心自适。", 
            "明朝梅福记新诗，锵铿未减金声掷。", 
            "何如邀我卧东篱，天地从教为幕席。"
        ], 
        "title": "和程（疑衍）文彧九日诗", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "一夜萧萧洒竹声，漏水未残天忽明。", 
            "初疑落月照东荣，树鸡乌鹊纷纷惊。", 
            "起来积雪烂中庭，洼陷污秽悉已平。", 
            "海水飞波上栋甍，万瓦堆盐一尺盈。", 
            "此身恍若游天京，银楼玉阙争峥嵘。", 
            "仙人想见冰霜清，园林草木皆瑶琼。", 
            "尊中有酒且细倾，农家活计在深耕。", 
            "明年岁事欣已成，且把赋馀养残龄，天边日望陨欃枪。"
        ], 
        "title": "积雪", 
        "type": "古风", 
        "yun": "庚"
    }, 
    {
        "author": "郭印", 
        "era": "宋", 
        "subtype": null, 
        "text": [
            "朔风吹空高冈裂，忍冻幽人心似铁。", 
            "今朝云色一天同，片片如筛堕浓雪。", 
            "影摇寒水照曈昽，声泻黄芦听骚屑。", 
            "涧谷凝时麇鹿死，园林压处桑榆折。", 
            "乃知造物本均平，高下不论凹与凸。", 
            "登临四顾浩漫漫，千村万落青烟灭。", 
            "忆昔子卿使匈奴，不拜穹庐何勇决。", 
            "漠北酸寒十九年，鬓须脱尽形容薾。", 
            "故人今亦在穷荒，高风凛凛皆传说。", 
            "鸿雁南来好系书，应念邦家五情热。"
        ], 
        "title": "时升咏雪禁体物矣而彦序复为之取韵尤严勉强攀和", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "东坡沦没文委地，艺圃书林荒不治。", 
            "遗编禁锢学无师，木不从绳金失砺。", 
            "高楼远景尚崔嵬，妙琢雄词非骪骳。", 
            "几年困厄在污池，照夜寒光空水底。", 
            "有如钟磬传不朽，壁间字字摇科斗。", 
            "雷霆破蛰里耳惊，龙蜧蟠泥神物守。", 
            "丰城剑气异青黄，一遇雷公难秘藏。", 
            "僵碑植立岂偶尔，文章政事两荧煌。", 
            "旧俗千年蒙教化，濯以江汉暴秋阳。"
        ], 
        "title": "眉州太守刘公忽于池中获东坡所作远景楼碑乡人费洪雅有诗美之因率同赋次其韵", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "圣经杲杲日翔空，元与后学开愚蒙。", 
            "著述成书不得已，令人诵习知吾宗。", 
            "辞文旨远非外至，一一流出自胸中。", 
            "如木有根水有源，敷荣浸渍乃无穷。", 
            "此道含灵悉具足，圣人庸人心本同。", 
            "如何异见立仁智，百辙千歧碍不同。", 
            "寻枝逐派遂忘返，痴儿失路迷西东。", 
            "岂无达者为拈出，抉剔众瞽刳群聋。", 
            "史侯名堂深意在，眼悬明镜磨青铜。", 
            "欲将妙义示当世，岂独用训垂髫童。", 
            "我初闻之喜击节，心心相照密冲融。", 
            "作诗粉饰虽赘语，要令万古还淳风。"
        ], 
        "title": "题史元量芳润堂", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "碧霄桂影堕寒溪，赏心正与幽人期。", 
            "凭轩一俯吟思发，雕肝镂肺成新诗。", 
            "水流月出咸自尔，去来休论东与西。", 
            "句中之眼落第二，纷纷名字俱人为。", 
            "胡不反观自已月，照耀古今无迁移。", 
            "有客问我月安在，天上人间总不知。", 
            "光吞万象竟何有，一语诳人真自欺。", 
            "我欲提此吹毛剑，戮尽丛林多口师。"
        ], 
        "title": "普慈学官何子固廨舍有溪月轩明复留诗用其韵", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "累石成台如蚁垤，对此澄江千丈阔。", 
            "春轮旋转疾如飞，隔岸传声无间歇。", 
            "风标公子镜中来，为我沙汀凝片雪。", 
            "晚晴更是斜阳好，树外残霞红一抹。", 
            "平生任运息机心，麋鹿可驯禽可狎。", 
            "生憎智巧犯人为，激水翻车真太黠。", 
            "君不见海上之鸥胡不下，当时妄念差一发。", 
            "又不见汉阴抱瓮用力多，区区反笑桔槔拙。", 
            "我今与物既大同，积劫情尘俱泯绝。", 
            "天机密契有谁知，强立台名太饶舌。"
        ], 
        "title": "忘机台", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "学易不识日月魂，盲人展转误铜盆。", 
            "分阴分阳发天秘，羲文孔子同一门。", 
            "头童习之老鬅鬙，熙熙未梦春台登。", 
            "一朝索得乾坤蕴，岂但潜龙及履冰。", 
            "与君细评宝花纷，只恐鬼神潜听闻。"
        ], 
        "title": "读易一首简刘韶美", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "小知小见弄精魂，正似醯鸡居覆盆。", 
            "茫茫大道绝南北，六通四辟初无门。", 
            "不离当处遍高深，谁谓如天莫可登。", 
            "世人聋瞆唤弗应，执热为火寒为冰。", 
            "雷霆蟋蟀一窍均，观音不在耳边闻。"
        ], 
        "title": "说禅一首简刘韶美", 
        "type": "古风", 
        "yun": null
    }, 
    {
        "author": "袁瑨", 
        "era": "宋", 
        "subtype": null, 
        "text": [
            "策杖白云岑，云深不知处。", 
            "恍见云中君，白云乡里住。", 
            "举手弄行云，招我登云路。", 
            "漫漫云路长，愿乘黄鹤驭。", 
            "黄鹤不复回，白云自来去。"
        ], 
        "title": "游白云山", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": "五言律诗", 
        "text": [
            "地涉云安境，山居燕子龛。", 
            "帘垂看急溜，盖偃得修楠。", 
            "牢落前贤迹，光明古佛庵。", 
            "幽禽知客至，一一解玄谈。"
        ], 
        "title": "按部留小诗命男明复同赋", 
        "type": "律诗", 
        "yun": "覃"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "王室当年若缀旒，片言戡定出奇谋。", 
            "临机勇决千钧弩，济险优游万斛舟。", 
            "掌上回旋皆造化，毫端升黜是春秋。", 
            "虫鱼尽喜乾坤泰，宇县宁闻杞国忧。"
        ], 
        "title": "上政府五首 其一", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "塞上烟尘永不扬，边民戍卒尽耕桑。", 
            "抗言用武真非策，唾手扶危别有方。", 
            "须信精诚能感格，由来道德本安强。", 
            "恩沾动植知多少，天使千秋保炽昌。"
        ], 
        "title": "上政府五首 其二", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "政和乙未对彤庭，袖笔曾陪四海英。", 
            "三十七年浑梦境，六千馀里邈神京。", 
            "大钧播物无垠际，小录搜才有姓名。", 
            "屈指西南存者几，成都首县一孤生。"
        ], 
        "title": "上政府五首 其三", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "三纪徒劳祇疗饥，年踰耳顺已知非。", 
            "行藏有定随缘过，功业无成与愿违。", 
            "里闬傥能乘驷入，君门便欲挂冠归。", 
            "交朋亲戚犹相庆，要看桑榆晚日晖。"
        ], 
        "title": "上政府五首 其四", 
        "type": "律诗", 
        "yun": "微"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "起家白屋忝为郎，俯视同侪道亦光。", 
            "已幸十年纡赤绂，犹期一日坐黄堂。", 
            "纷纷奔竞真成笑，兀兀憃愚但守常。", 
            "不是坤舆能厚载，敢干斧锧献猖狂。"
        ], 
        "title": "上政府五首 其五", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "万口争称好使君，携持踊跃看朱轮。", 
            "入门便洒随车雨，到处真成有脚春。", 
            "鱼鸟一时生意气，江山千里有精神。", 
            "大贤易镇朝廷重，巴峡穷愁要抚循。"
        ], 
        "title": "上曾安抚二首 其一", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "圣门鼓瑟妙难窥，今日风流亲见之。", 
            "五纪光阴惊电掣，一生忠孝仗天知。", 
            "老庄座下须闻道，李杜坛边敢说诗。", 
            "晚景功名非所慕，抠衣深喜得宗师。"
        ], 
        "title": "上曾安抚二首 其二", 
        "type": "律诗", 
        "yun": "支"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "向来祇欲返荆扉，老大趋时意颇微。", 
            "官路波涛犹汹汹，家山桃李自依依。", 
            "刳心拟出阴阳表，委质难逃造化机。", 
            "寄语当年蓑笠友，樵渔素约敢相违。"
        ], 
        "title": "寄何修撰", 
        "type": "律诗", 
        "yun": "微"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "穷经好客旧时声，千载遗风见典型。", 
            "忠孝家传心自赤，功名路稳鬓方青。", 
            "傅岩欲作商霖雨，蜀道犹观汉使星。", 
            "小益提封重试可，定膺锋召入尧庭。"
        ], 
        "title": "上郑漕二首 其一", 
        "type": "律诗", 
        "yun": "青"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "孤迹平生似转蓬，少而豪迈老羁穷。", 
            "荣华路上黄粱梦，英俊丛中白发翁。", 
            "身堕穷山三峡里，心随流水大江东。", 
            "夤缘展翅斜阳晚，须仗扶摇一鹗风。"
        ], 
        "title": "上郑漕二首 其二", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "初辞丘陇重哀荣，旆卷春风第一程。", 
            "帝委才猷专外阃，人推勇略过长城。", 
            "孤忠炯炯能移孝，温诏谆谆遽夺情。", 
            "三峡壶浆应满道，江山草木旧知名。"
        ], 
        "title": "送张道从上行起复帅夔二首 其一", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "白帝层城统十连，肘联荆属阻山川。", 
            "翠华久眷舟车会，紫诏先收柱石贤。", 
            "雪净已通梁阁道，浪平空舣汉楼船。", 
            "不妨腰绖登廊庙，典故先朝尚宛然。"
        ], 
        "title": "送张道从上行起复帅夔二首 其二", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "棹发嘉陵即帝庭，山川草木若为情。", 
            "忠嘉但有三千牍，威爱犹传十万兵。", 
            "天象共符虚右席，坤维一带失长城。", 
            "西南所系安危大，何止雪山分重轻。"
        ], 
        "title": "送郑宣抚三首 其一", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "凛凛风霜镇玉关，文经武略自优闲。", 
            "蟠胸浩气吞云梦，盖世英名重泰山。", 
            "忧国屡形诗句里，折冲长在笑谈间。", 
            "四川父老攀依切，犹问牙樯几日还。"
        ], 
        "title": "送郑宣抚三首 其二", 
        "type": "律诗", 
        "yun": "删"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "朝路年来似奕棋，惟公出入倍光辉。", 
            "昔时裴度临轩遣，今日曹参促诏归。", 
            "蜀栈云横星骑动，楚江天阔锦帆飞。", 
            "祇应太史朝朝奏，迤逦台星近紫微。"
        ], 
        "title": "送郑宣抚三首 其三", 
        "type": "律诗", 
        "yun": "微"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "半世婆娑厌宦途，时危结绶计何迂。", 
            "非干避地游巫峡，且欲从军捍蜀都。", 
            "巴水秋深添别恨，金陵天近试雄图。", 
            "平心勿管风涛恶，阴有神明巨力扶。"
        ], 
        "title": "送戴子厚赴张夔州之辟", 
        "type": "律诗", 
        "yun": "虞"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "天府登贤策马东，似君人物许谁同。", 
            "文章小技出儿戏，道德微言馀祖风。", 
            "有路青霄元自别，无情白发向来公。", 
            "平生酝藉唯经国，唾手先收第一功。"
        ], 
        "title": "送邵公济溥赴省二首 其一", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "凛凛霜威扑扑尘，不堪晓骑送行人。", 
            "云山万点远连蜀，烟树两行初过秦。", 
            "风厚正能扶大翼，浪高端足化脩鳞。", 
            "圣君急士思调鼎，喜见寒梅漏泄春。"
        ], 
        "title": "送邵公济溥赴省二首 其二", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "访道寻师积有年，晚逢夫子叹高坚。", 
            "玄关启处功深矣，妙指传来意豁然。", 
            "气会三宫驰圣毂，理归一辙弃尘编。", 
            "工夫到后神明出，夺得天机运用权。"
        ], 
        "title": "次韵喻存道二首 其一", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "神龙一去渺无踪，落日孤云为惨容。", 
            "溪绕练光秋更白，黛横山色晚尤浓。", 
            "细看风物曾经眼，深达根源自点胸。", 
            "寄宿僧寮清不寐，一轮明月挂枯松。"
        ], 
        "title": "次韵喻存道二首 其二", 
        "type": "律诗", 
        "yun": "冬"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "四海车书未混同，忧怀都付酒杯中。", 
            "云雷自昔开屯难，天地于今合泰通。", 
            "浊酒寒灯招旧友，清江小艇忆诗翁。", 
            "人生会面真难得，莫遣行装犯晓风。"
        ], 
        "title": "次元汝功韵赠王恭之", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "释耒随人干斗禄，因循五阅闰馀年。", 
            "折腰每效官三品，糊口深惭食万钱。", 
            "未梦登天生羽八，肯希舐痔得车千。", 
            "求田早决归耕计，种秫何妨酿酒泉。"
        ], 
        "title": "次宋正纪韵", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "栖栖奔走不知春，日月无停疾转轮。", 
            "尘土强颜成俗吏，林泉放意属高人。", 
            "书题缱绻情何切，诗律雄遒语不陈。", 
            "引起归心千万绪，向来梦寐几翻新。"
        ], 
        "title": "次韵正纪见寄", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "解绂归来旋葺居，身安环堵不求馀。", 
            "粗羹粝饭偏知味，谈话寒灯胜读书。", 
            "情窦欲开先自窒，心田已净弗须锄。", 
            "亲朋有酒且呼唤，万事何妨一破除。"
        ], 
        "title": "次韵正纪见贻之什", 
        "type": "律诗", 
        "yun": "鱼"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "两公清气入人肝，玉树森森逼我寒。", 
            "挥麈缤纷惊落屑，和诗来往疾跳丸。", 
            "兴馀不管牙签乱，坐久翻忧蜡炬残。", 
            "轻别莫言吾所讳，重逢应作老翁看。"
        ], 
        "title": "次韵嵩师彦正留别", 
        "type": "律诗", 
        "yun": "寒"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "老大逢春意转微，追随不复似当时。", 
            "怜君旧已开三径，顾我今方卜一枝。", 
            "近水遥山元自好，暖风迟日更相宜。", 
            "便当乘兴寻花去，免使园林恨失期。"
        ], 
        "title": "次韵余时升见招", 
        "type": "律诗", 
        "yun": "支"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "服田力穑是良农，卤莽耕耘报亦同。", 
            "得道正从勤苦里，了心只在刹那中。", 
            "六通四辟非关学，万别千差不见功。", 
            "法法满前供受用，更于何处觅家风。"
        ], 
        "title": "诸友和章及性宗用韵二首 其一", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "千花百草斗青春，法界谁知本一真。", 
            "生灭去来浑妙用，洪纤曲直现全身。", 
            "参同聊示师资契，授受宁论父子亲。", 
            "直下承当犹自错，可怜舍己更从人。"
        ], 
        "title": "诸友和章及性宗用韵二首 其二", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "还淳反朴似山农，与物相忘即大同。", 
            "造理自超言意表，发机不离见闻中。", 
            "批云切月能无事，转地回天别有功。", 
            "公案见成何必举，请君于此嗣宗风。"
        ], 
        "title": "宋子渊有诗及性宗事用韵寄之二首 其一", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "枯大寒岩但不春，直经千劫未为真。", 
            "一门超邈难寻轨，万象森罗独露身。", 
            "田地稳时行便到，工夫尽处见方亲。", 
            "韩卢逐兔纷纷是，言语支离最误人。"
        ], 
        "title": "宋子渊有诗及性宗事用韵寄之二首 其二", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "禀生太极本纯全，七尺身中豁一天。", 
            "妙道高深从俗笑，至言微密向谁传。", 
            "何须青简书勋业，赖有丹台集圣贤。", 
            "诸子但论时世事，令人懒语益思眠。"
        ], 
        "title": "康子思二诗有问道之意和其韵 其一", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "要作通天一大儒，措心寥廓未为迂。", 
            "神机应变无多子，圣域知归不远涂。", 
            "哮吼定应潜百兽，啁啾终是笑群雏。", 
            "吾今欲觅衣中宝，活计须教一物无。"
        ], 
        "title": "康子思二诗有问道之意和其韵 其二", 
        "type": "律诗", 
        "yun": "虞"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "润屋金多笑不居，却从象罔索玄珠。", 
            "千年古镜心长静，万里飞云身自孤。", 
            "空里结空空复有，梦中占梦梦元无。", 
            "休将此语轻传泄，举世冥行少丈夫。"
        ], 
        "title": "赠王君诏道人", 
        "type": "律诗", 
        "yun": "虞"
    }, 
    {
        "author": "袁瑨", 
        "era": "宋", 
        "subtype": "五言律诗", 
        "text": [
            "宦海茫茫阔，幽栖洵远图。", 
            "折腰原为米，搔首却思鲈。", 
            "笳鼓深秋动，田园旧梦无。", 
            "干戈方满地，吾辈尚穷途。"
        ], 
        "title": "卜居", 
        "type": "律诗", 
        "yun": "虞"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "越山眇何许，孤影更依依。", 
            "每见无心出，因思齧指归。", 
            "随风游泮水，带雨湿斑衣。", 
            "应想巴陵地，春馀寸草晖。"
        ], 
        "title": "飞云亭", 
        "type": "律诗", 
        "yun": "微"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "儒家生计薄，火后复何如。", 
            "白发谁怜汝，青山自借居。", 
            "种花思旧业，对竹理残书。", 
            "莫叹今牢落，湖边尚可渔。"
        ], 
        "title": "林处士湖居", 
        "type": "律诗", 
        "yun": "鱼"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "曾赋隐居图，知君已定居。", 
            "移家重入市，引鹤自挑书。", 
            "烟雨生新梦，云山护旧庐。", 
            "但令风浪静，何处不堪渔。"
        ], 
        "title": "寄送介夫城居", 
        "type": "律诗", 
        "yun": "鱼"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "每恨诗才短，吟来两目昏。", 
            "虽然五七字，难似万馀言。", 
            "雅道扶不起，苦心谁共论。", 
            "几回风雨夜，哭杀杜陵魂。"
        ], 
        "title": "自题", 
        "type": "律诗", 
        "yun": "元"
    }, 
    {
        "author": "连文凤", 
        "era": "宋", 
        "subtype": "五言律诗", 
        "text": [
            "不愁离别难，江浙片云閒。", 
            "黄叶晚秋径，白茅深处山。", 
            "有诗连梦远，无累得身閒。", 
            "若遇西风便，安书寄雁还。"
        ], 
        "title": "送高景仁之广德", 
        "type": "律诗", 
        "yun": "删"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "踏破六桥杨柳烟，乡心迢递怯啼鹃。", 
            "好花岁岁仍相似，白发星星不再玄。", 
            "囊里有金堪一醉，瓢中无药可千年。", 
            "游人不管兴亡事，但把笙歌闹彩船。"
        ], 
        "title": "湖上行春", 
        "type": "律诗", 
        "yun": "先"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "江空岁晚朔风寒，诗卷相随晓出关。", 
            "不为寻梅劳杖履，偶因问菊到家山。", 
            "溪桥买酒经过熟，邻舍分茶笑语閒。", 
            "若见碧澜赵公子，为言衰鬓与愁颜。"
        ], 
        "title": "送沈伯俊回霅", 
        "type": "律诗", 
        "yun": "删"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "南楼一梦已凄凉，好景难逢重感伤。", 
            "天上此时如白昼，人间何处有清光。", 
            "山河旧影云俱黑，灯火新愁夜正长。", 
            "毕竟老蟾终古在，西风客鬓易苍苍。"
        ], 
        "title": "己卯中秋雨", 
        "type": "律诗", 
        "yun": "阳"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "玉立蓬莱问浅深，仙裾不受海尘侵。", 
            "千年爱护神龙骨，万里凄凉老鹤心。", 
            "夜月照愁低草色，秋风吹泪哭松阴。", 
            "钱塘流水情何限，谁采蘋花学越吟。"
        ], 
        "title": "寄常州簿郑宗仁", 
        "type": "律诗", 
        "yun": "侵"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "一笑箫韶曲未终，清风杖锡欲何从。", 
            "不随轻絮飘流水，且作閒云过别峰。", 
            "昭庆寺前鸦绕树，馀杭山下鹤归松。", 
            "人来今雨闻消息，见说维摩带病容。"
        ], 
        "title": "寄仲宝上人", 
        "type": "律诗", 
        "yun": "冬"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "一穗藜烟待校书，携书且此作师儒。", 
            "扶持学法防时弊，教养人材应世需。", 
            "兰芷汀洲身外楚，菰莼乡国梦中吴。", 
            "片帆好趁秋风便，吟过洞庭青草湖。"
        ], 
        "title": "送刘悦心教授任浏阳", 
        "type": "律诗", 
        "yun": "虞"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "白发苍颜半醉醒，衣冠洛社旧耆英。", 
            "谁能似此存高节，天欲留公相太平。", 
            "閒里看山心共远，老来读易眼增明。", 
            "年年四月初三夜，帘外一痕新月生。"
        ], 
        "title": "寿陈右司", 
        "type": "律诗", 
        "yun": "庚"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "客里閒关去路赊，轻衫短帽朔风斜。", 
            "青霜委地疑行雪，红叶成林当落花。", 
            "渡口马嘶惊睡犬，田头鹿过散饥鸦。", 
            "闭门无事日高起，谁似山中隐士家。"
        ], 
        "title": "冬日早行", 
        "type": "律诗", 
        "yun": "麻"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "赏心未足事多违，啼鸟声声怨夕晖。", 
            "客梦一番芳草歇，人生几度落花飞。", 
            "病难为别乡情远，老不禁愁酒力微。", 
            "犹记当年歌舞地，醉游秉烛夜深归。"
        ], 
        "title": "感春", 
        "type": "律诗", 
        "yun": "微"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "空山木落欲何归，渺渺黄尘污客衣。", 
            "自叹冯唐今已老，世无刘表孰堪依。", 
            "炉中丹火工夫浅，篱下文章气燄微。", 
            "幸识贞元旧朝士，钱塘江上语残晖。"
        ], 
        "title": "六和塔访陈右司", 
        "type": "律诗", 
        "yun": "微"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "年来懒作少年狂，一枕功名属梦乡。", 
            "举世相誇唐字学，几人曾识汉文章。", 
            "自怜晚岁桑榆景，敢入春风桃李场。", 
            "到此相逢莫相笑，谁知臧谷两亡羊。"
        ], 
        "title": "有感", 
        "type": "律诗", 
        "yun": "阳"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "三径归来但闭门，门前车马自纷纷。", 
            "半生活计寻清事，一片闲心寄白云。", 
            "暇日池台行处乐，春风禽鸟静中闻。", 
            "客楼相对西邻住，好景天教向我分。"
        ], 
        "title": "题隐者园", 
        "type": "律诗", 
        "yun": "文"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "老来更上百花船，赖有湖光慰眼前。", 
            "兵后山川仍恋土，壶中日月不行天。", 
            "閒身适意随鸥鹭，乐事何心问管弦。", 
            "尽醉无愁归路晚，客楼只在废城边。"
        ], 
        "title": "湖饮得天字", 
        "type": "律诗", 
        "yun": "先"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "谁遣毛州刺史来，閒窗终日共徘徊。", 
            "龙窥石涧新临砚，鹤舞松烟乍试煤。", 
            "茅舍寒深题未遍，玉堂月冷梦空回。", 
            "笑予得尔浑无用，惆怅临风写八哀。"
        ], 
        "title": "试笔", 
        "type": "律诗", 
        "yun": "灰"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "何必山巅共水涯，闲心幽远此相宜。", 
            "喧无车马红尘少，乐有琴书白日迟。", 
            "晴槛倚风初柳处，夜灯听雨正蛙时。", 
            "客来试问功名事，已付功名与酒卮。"
        ], 
        "title": "赵司门成之新居", 
        "type": "律诗", 
        "yun": "支"
    }, 
    {
        "author": "袁豢龙", 
        "era": "宋", 
        "subtype": "七言律诗", 
        "text": [
            "不是沉渊效楚平，爱亲念重爱身轻。", 
            "一抔残土今如昨，千载英魂死亦生。", 
            "辞诧外孙堪称德，书传列女永扬名。", 
            "哀哀衔痛无时极，犹听江猿似哭声。"
        ], 
        "title": "题曹娥庙", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "弊裘破帽发鬅鬙，宛似山房罢讲僧。", 
            "身病不禁连夜雨，家贫只挂旧年灯。", 
            "修椽柳外掀楼角，危槛云间露塔层。", 
            "自笑闲游本无定，兴阑随处倚枯藤。"
        ], 
        "title": "丙辰上元前一日", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "曲尘柳色正遮门，石黛江流曲抱村。", 
            "小院春光方盎盎，远山雨气又昏昏。", 
            "傍檐林鸟惊幽梦，极目烟芜捲烧痕。", 
            "只道馀寒尚如许，不知生意满乾坤。"
        ], 
        "title": "春阴", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "又向柴荆过上元，豪华前事不须论。", 
            "偶逢花发闲持酒，不得人扶懒出门。", 
            "薄技号山曾献玉，荣途染指亦尝鼋。", 
            "年来洗尽东陵梦，瓜垄萧萧老故园。"
        ], 
        "title": "正月十六日园中偶赋", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "蓬窗夜半竹骚然，坐守残编悄不眠。", 
            "辛苦空成左传癖，逍遥常愧大慈仙。", 
            "风宁可系功名误，日不能黏岁月迁。", 
            "明旦觅船湖上去，西村桃李淡春烟。"
        ], 
        "title": "夜坐", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "朱门高柳画桥南，掠面风埃喜解骖。", 
            "霁日偶逢春盎盎，野人不惯屋潭潭。", 
            "堂中剩喜簪裾集，楼上时闻鼓角酣。", 
            "明发扁舟觅归路，趁时吾欲事农蚕。"
        ], 
        "title": "寓蓬莱馆", 
        "type": "律诗", 
        "yun": "覃"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "春日城南过宝坊，驰驱不得驻车箱。", 
            "高门临道净如拭，杰屋凌空势欲翔。", 
            "斋近钟鱼初送响，风微松桧自生香。", 
            "暂来堪笑忙如许，坐羡高人白昼长。"
        ], 
        "title": "过能仁光孝寺欲访昕老会府中速客遂不果入", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "放翁真个是村翁，钓渭耕莘事不同。", 
            "蹴蹋烟云两芒屩，凭陵风雪一篷笼。", 
            "屡经骇浪身终免，遍阅浮沤寿未穷。", 
            "幸有春衣堪换酒，道边醉卧示神通。"
        ], 
        "title": "村翁", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "钓滩耕垄雪盈簪，从入新年病至今。", 
            "远使有书常洒泪，长宵无梦更伤心。", 
            "何由老眼迎归棹，空为秋风感暮砧。", 
            "一纸新诗千万恨，临风怅望独长吟。"
        ], 
        "title": "寄子布", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "朱朱白白不禁吹，老未忘情作许悲。", 
            "瑞锦已残犹有梦，明霞初散可无诗。", 
            "人应偷样传图本，天亦收香付蜜脾。", 
            "荣悴相寻君看取，晓来青子已团枝。"
        ], 
        "title": "落花", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "白发无端日日新，自怜犹作百忧身。", 
            "孤灯听雨常终夜，一榼寻花又送春。", 
            "旋压麦糕邀父老，时分菜把饷比邻。", 
            "不须频起陈人叹，已是清朝六世民。"
        ], 
        "title": "排闷", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老脱朝冠岸幅巾，时时乘兴过比邻。", 
            "瓶无储粟吾犹乐，步有新船子岂贫。", 
            "醅瓮香浮花露熟，药栏土润玉芝新。", 
            "相从觅笑真当勉，又过浮生一岁春。"
        ], 
        "title": "过邻家戏作", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "同侪零落晓星稀，久住人间岂自期。", 
            "衰病已成垂白叟，春寒又到牡丹时。", 
            "溪边唤客闲持钓，灯下留僧共覆棋。", 
            "一日转头还过却，纷纷世事不须知。"
        ], 
        "title": "闲趣", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "袅袅炉香昼掩扉，残年真是解尘鞿。", 
            "青𩝐旋捣通邻好，白葛新裁制暑衣。", 
            "避日小鱼穿藻去，倚风轻燕拂帘飞。", 
            "要知名宦非初意，三十年前已念归。"
        ], 
        "title": "春尽遣怀", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "湖山胜处放翁家，槐柳阴中野径斜。", 
            "水满有时观下鹭，草深无处不鸣蛙。", 
            "箨龙已过头番笋，木笔犹开第一花。", 
            "叹息老来交旧尽，睡馀谁共午瓯茶。"
        ], 
        "title": "幽居初夏四首 其一", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "藤冠草屦病支离，门外纷纷百不知。", 
            "解箨有声惊倦枕，飞花无力点清池。", 
            "闲思旧事惟求醉，老感流年只自悲。", 
            "绿树阴中红练起，一团零乱湿胭脂。"
        ], 
        "title": "幽居初夏四首 其二", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "长歌袅袅插秧天，小伞翻翻入市船。", 
            "高栋巢乾初乳燕，绿槐阴密已鸣蝉。", 
            "只言末俗人情恶，未废先生日晏眠。", 
            "推枕起来闲弄笔，铜蟾手自挹寒泉。"
        ], 
        "title": "幽居初夏四首 其三", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "鬓毛秃尽齿牙疏，难受人间折简呼。", 
            "诗酒本来无藉在，形骸况复不枝梧。", 
            "槐阴渐密能鄣日，池水新生可浴凫。", 
            "移得太行终亦死，平生常笑北山愚。"
        ], 
        "title": "幽居初夏四首 其四", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "西游邂逅得诸君，落笔千言酒百分。", 
            "聚散亦知元有数，死生岂料不相闻。", 
            "平羌空忆吟江月，小益何由度栈云。", 
            "一事与君聊自慰，儿曹或可付斯文。"
        ], 
        "title": "出蜀十九年故交零落殆尽慨然有作", 
        "type": "律诗", 
        "yun": "文"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "北风吹雨乱疏钟，蔌蔌灯花破碎红。", 
            "孤梦正行天一握，高城俄报鼓三通。", 
            "衰迟空抱屠龙技，豪俊谁收汗马功。", 
            "但愿舆图早来复，白头敢望起云中。"
        ], 
        "title": "雨夜", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "啼呼梨枣忆儿时，驹隙频经日月驰。", 
            "早岁已兴风木叹，馀生永废蓼莪诗。", 
            "燎黄恩重空垂泣，戴白身存敢自期。", 
            "足蹇仅能成拜起，篮舆归路不胜悲。"
        ], 
        "title": "焚黄", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "不见池边整羽衣，绕村散觅走群儿。", 
            "卑飞正恐为人得，径去何须报我知。", 
            "久忆蘋洲应自喜，尚馀菰米亦堪悲。", 
            "放翁未到忘情处，日暮凭栏独咏诗。"
        ], 
        "title": "失鸂鶒", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "吾侪之生乙巳年，达者寥寥穷比肩。", 
            "退士一生藜藿食，散人万里江湖天。", 
            "忍贫不变我自许，挟术自营君岂然。", 
            "一事尚须烦布策，几时能具钓鱼船。"
        ], 
        "title": "赠童道人盖与予同甲子", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "岸巾闲倚胡床坐，步屧还扶拄杖行。", 
            "渐近秋清知病减，尽捐世累觉心平。", 
            "翻翻双鹊风枝爽，熠熠孤萤露草明。", 
            "更欲裴回尽幽兴，丽谯传漏报三更。"
        ], 
        "title": "夜坐园中至夜分", 
        "type": "律诗", 
        "yun": "庚"
    }, 
    {
        "author": "袁韶", 
        "era": "宋", 
        "subtype": null, 
        "text": [
            "避影林壑，清畏人知。", 
            "尔梅多事，漏吾天机。", 
            "长风孤骞，秋鹤与飞。", 
            "山高水深，无成无亏。"
        ], 
        "title": "题林和靖像", 
        "type": "四言诗", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "世人孰无累，贵彼方外人。", 
            "超然云霞趣，迥脱生死轮。", 
            "周也漳南释，开轩瞰漳滨。", 
            "山光并水影，二物长清新。", 
            "尤爱明月夕，苍林变金银。", 
            "焚香坐轩上，时或要静宾。", 
            "幸无歌吟喧，得与麋鹿驯。", 
            "尝茶煮山药，长养菩提因。", 
            "岂慕富且贵，宁忧贱与贫。", 
            "我来勿厌数，从尔陶天真。"
        ], 
        "title": "普利寺自周上人高明轩", 
        "type": "古风", 
        "yun": "真"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "羁客厌卑湿，登轩喜高明。", 
            "红日檐下度，白云窗半生。", 
            "并吞山川秀，映带楼殿平。", 
            "舟航济吴楚，笑语落蓬瀛。", 
            "春风时一来，百鸟相和鸣。", 
            "隔墙酒可沽，千金为君倾。", 
            "既绝世上趣，雅遂林中情。", 
            "勿云暮霭合，更望孤蟾升。"
        ], 
        "title": "同留二君仪登高明轩", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "有客学清净，喜为林下游。", 
            "兹轩高且明，驻策同其休。", 
            "目界既朗彻，心官欣自由。", 
            "弃禄慕居士，读经亲比丘。", 
            "云树樵声远，石层春水流。", 
            "鸟羽莹可数，花光暖争浮。", 
            "已知隔人寰，日落山更幽。", 
            "适此悟无生，馀事安足求。"
        ], 
        "title": "同陈安止登高明轩", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "方塘水未涨，荷芰新展绿。", 
            "游子惬轻衣，步与孤云逐。", 
            "初临寺外桥，已听钟声肃。", 
            "徐登山后亭，葱苍翳松竹。", 
            "诸峰却罗列，龙蛇互奔触。", 
            "红绡卷晴霞，白云落孤鹜。", 
            "了然身世忘，岂念冠带束。", 
            "平时谬持节，善地甘厚禄。", 
            "更穷泉石乐，曾未伸启沃。", 
            "何以报君恩，尧天漫凝目。"
        ], 
        "title": "题净惠院", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "南州三百寺，此寺最辉焕。", 
            "石开千丈渠，泉飞日华乱。", 
            "供僧无定员，连床接云汉。", 
            "经营始十载，物物悉已换。", 
            "上人固多才，不独悟禅观。", 
            "其师老黄蘖，简肃众所惮。", 
            "承音既亲切，妙顶醍醐灌。", 
            "登门已清凉，定步济彼岸。", 
            "融融接软语，群疑自消泮。", 
            "每游即忘还，微风洒尘汗。"
        ], 
        "title": "题净众院赠蒙禅伯", 
        "type": "古风", 
        "yun": "翰"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "仰攀明月轮，俯瞰沧海渊。", 
            "乾坤惜形胜，此池何其偏。", 
            "灵溪九龙跃，仙山一峰圆。", 
            "微红散晴绮，远碧衬瑶烟。", 
            "幽香发野秀，接语皆老禅。", 
            "缘何近城郭，了无人世諠。", 
            "邂逅摄邦守，所乐多林泉。", 
            "唯忧代者至，不得经残年。", 
            "老矣宁复来，吟哦强留连。", 
            "他时考陈迹，不灭斯亭篇。"
        ], 
        "title": "题月渊亭", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "范君建阳客，读书过万卷。", 
            "下笔又神速，数预贤能荐。", 
            "省闼复擅场，声名动海县。", 
            "一投红莲幕，阻上金銮殿。", 
            "志气老不衰，苦柏冒霜霰。", 
            "当涂少知已，薄禄势所恋。", 
            "君子困下僚，佞士即华选。", 
            "顾我驽散才，摄守颇优便。", 
            "公庭可罗雀，云山复对面。", 
            "坐卧临清风，吟哦挥羽扇。", 
            "相逢始相乐，瞥去若惊电。", 
            "君行我幽独，送君聊自谚。"
        ], 
        "title": "送范端仲推官", 
        "type": "古风", 
        "yun": "霰"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "秋风何处来，萧然洗炎瘴。", 
            "时要二三子，临池倒嘉酿。", 
            "逢辰既升平，览景又清旷。", 
            "寂无人世喧，颇觉神魄王。", 
            "雪鹭集沧洲，金乌没青嶂。", 
            "悠悠渔笛还，漫漫潮痕涨。", 
            "黄蜂立莲叶，赪鲤吹萍浪。", 
            "始信庄生言，观鱼乐濠上。"
        ], 
        "title": "池上晚景分得上字", 
        "type": "古风", 
        "yun": "漾"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "元丰五年秋，七月十九日。", 
            "猛风终夜发，拔木坏庐室。", 
            "须臾海涛翻，倒注九溪溢。", 
            "湍流崩重城，万户竞仓卒。", 
            "万牛岂复辨，涯渚恍已失。", 
            "婴老相携扶，回首但悽慄。", 
            "忧心漫如焚，救疹竟无术。", 
            "忆昨摄印初，岁望颇云吉。", 
            "田畴时雨足，粳糯各秀实。", 
            "胡为兆阴怪，平地遭潏汨。", 
            "尤嗟梁栋材，中道摧折毕。", 
            "日月有常度，金行正萧瑟。", 
            "畴咨风雨师，残害皆天物。", 
            "天心本好仁，忍视久不恤。", 
            "况今大上圣，治具严且密。", 
            "骑马藏民间，教兵授神笔。", 
            "四夷还旧疆，百辟奉新律。", 
            "固宜集和气，祥瑞为时出。", 
            "缘何漳南民，憔悴抱愁疾。", 
            "终当呼长鲸，一吸见蓬荜。"
        ], 
        "title": "漳南书事", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "忧民登危亭，注视万里外。", 
            "溟濛云气浮，势与江海汇。", 
            "苍山恐低沉，况复问畎浍。", 
            "禾麻安更论，老稚念颠狈。", 
            "蛟鼍自出没，牛马失向背。", 
            "雨师恣侵凌，人理亦可罪。", 
            "殷殷非雷声，远近屋庐坏。", 
            "君臣正逢时，上下宜交泰。", 
            "驱云清白日，朗彻照幽怪。", 
            "一雨即瀰漫，孰谓乾坤大。"
        ], 
        "title": "临漳亭观水分得大字", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "暑雨正郁陶，流汗坐深甑。", 
            "忽闻公素来，清风先满径。", 
            "高谈别后事，琳琅发吾听。", 
            "听之复何如，五月冰雪莹。", 
            "况逢至治朝，日月开二圣。", 
            "大臣用老成，群辟要方正。", 
            "如公亦几人，尚未擢谏诤。", 
            "浮舟每经年，山川寓幽兴。", 
            "皇皇岁华晚，曳屣漫吟咏。", 
            "行矣勿徘徊，金门待新命。"
        ], 
        "title": "送孙公素朝奉还台", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "老木不知年，苍藤已垂地。", 
            "高枝生晚阴，低枝散凉气。", 
            "好鸟时复来，鸣声似弦吹。", 
            "道人开小轩，幽庭增广庇。", 
            "庬眉霜雪顶，休焉释尘累。", 
            "馀功又及物，丹砂和灵剂。", 
            "一粒愈沉疴，求者四方至。", 
            "应接运真悲，平等均我施。", 
            "相逢惜已晚，残光念如寄。", 
            "何当择深山，同师乐禅味。"
        ], 
        "title": "题妙胜院西轩并赠权师", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "行手出烟雾，致酒清江台。", 
            "水浅横沙露，林疏远山来。", 
            "白鸟一双落，青猿三叫哀。", 
            "谁展摩诘图，而把渊明杯。", 
            "妙娥始七岁，弹筝殷晴雷。", 
            "或如鸾凤吟，唤得阳春回。", 
            "主人亚父孙，卓荦王佐才。", 
            "高谈使我听，明珠欲倾怀。", 
            "爽魄超太虚，月窟无飞埃。", 
            "一饮不知醉，浩歌忘草莱。", 
            "迟明系双棹，回首安在哉。", 
            "尺水公自养，以待天门开。"
        ], 
        "title": "清江台致酒赠范希远龙图", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "自从梅老死，诗言失平淡。", 
            "我欲回众航，力弱不可缆。", 
            "栖迟二十年，时时漫孤啖。", 
            "忽逢陈夫子，两目海水湛。", 
            "为我聊一吟，粹芳超俗艳。", 
            "又如赵氏璧，毫发绝瑕玷。", 
            "愈多愈精好，璀璀摘骊颔。", 
            "借令李杜在，决敌未应敢。", 
            "低头亟趋降，吞声就诛贬。", 
            "招来君尚谦，且曰吾与点。", 
            "穷朝把樽酒，金斝红浪飐。", 
            "胡为眷幕府，半百尚壈坎。", 
            "幽兰没萧艾，明珠混野芡。", 
            "何当叩相阁，斯人愿收敛。", 
            "置之翰林中，万丈看光焰。"
        ], 
        "title": "赠陈师道判官", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "晚泊凤凰驿，得名知谓何。", 
            "凤凰不可见，篁竹空婆娑。", 
            "四傍俱石崖，一径萦云萝。", 
            "惨惨阴欲雨，淙淙涧跳波。", 
            "驿吏指英州，两舍皆平坡。", 
            "久寒无瘴疠，虚市饶鸡鹅。", 
            "我行既已远，乐少忧常多。", 
            "过江红叶舞，度岭黄鹂歌。", 
            "时序逼衰老，羽翰惊网罗。", 
            "一夕得佳处，休焉聊独哦。"
        ], 
        "title": "凤凰驿", 
        "type": "古风", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "轮石如车轮，削立万丈壁。", 
            "湍流走其根，倒影翠雾滴。", 
            "天公不推去，此意人莫识。", 
            "虽无载挽功，免有圆转迹。", 
            "隔江欲登临，赁舟终不得。", 
            "既乏官长威，人事轻远客。", 
            "胡为秀绝姿，往往在幽僻。", 
            "童仆惊日晚，策马苦相逼。", 
            "哀哉携妻子，未暇往栖息。", 
            "沉吟复回首，舍旃欲何适。"
        ], 
        "title": "轮石", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "平明下碧落，晚投清远峡。", 
            "银潢注地来，翠壁连天插。", 
            "中含五峰秀，寺载三车法。", 
            "龙归石有痕，犀跃无遗柙。", 
            "直钓谁得鱼，危矶待鸥狎。", 
            "长廊览前题，习之最为甲。", 
            "物理求其全，用材无乃狭。", 
            "浑诗亦可取，小雨才一霎。", 
            "未能臻甫白，源长流不乏。", 
            "持杯聊酌茗，清风为停箑。", 
            "超然望日下，岚翠忽颓压。", 
            "忍涕上孤舟，低头随雁鸭。"
        ], 
        "title": "题清远峡广庆寺壁", 
        "type": "古风", 
        "yun": "洽"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "朱明洞天门，元戎要客入。", 
            "谁云蓬莱远，浮丘果相挹。", 
            "如超顿地禅，曾不假梯级。", 
            "绿篁隔葱茜，沆瀣朗呼吸。", 
            "玉山有嘉禾，凤凰乃来集。", 
            "桃李尔何知，濯濯红露泣。", 
            "应嗟尘世人，窗间白驹急。", 
            "行乐如之何，不乐嗟何及。"
        ], 
        "title": "次韵颖叔修撰游朱明及字", 
        "type": "古风", 
        "yun": "缉"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "番禺五仙人，骑羊各一色。", 
            "手持六秬穗，翱翱绕城壁。", 
            "翩然去乘云，诸羊化为石。", 
            "至今留空祠，异像犹可识。", 
            "曾闻经猛火，毫发无痕迹。", 
            "五仙宁复来，三说颇难测。", 
            "只忧风雨至，半夜随霹雳。", 
            "君不见羌庐刘越之洞天，万象森罗无一尺。"
        ], 
        "title": "五仙谣", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "焚香瞻五仙，登楼瞰沧海。", 
            "题轩名双林，却酒饭蔬菜。", 
            "还趋法性寺，烂漫发幽晦。", 
            "房公润经处，兰茝遗芳在。", 
            "老木已千年，成林播佳话。", 
            "危坛半颓缺，曾传祖师戒。", 
            "达多与药止，古像各潇洒。", 
            "归时已残阳，心渊生沆瀣。", 
            "兰亭世俗饮，尚足传异代。", 
            "佛境清净缘，浩劫永不坏。", 
            "聊志一日游，结交向方外。"
        ], 
        "title": "志游呈蒋帅颖叔", 
        "type": "古风", 
        "yun": null
    }, 
    {
        "author": "袁聘儒", 
        "era": "宋", 
        "subtype": "七言绝句", 
        "text": [
            "功成但可将身去，逃难安贫适所遭。", 
            "三子有灵应共笑，一时何意故为高。"
        ], 
        "title": "三高祠", 
        "type": "绝句", 
        "yun": "豪"
    }, 
    {
        "author": "袁韶", 
        "era": "宋", 
        "subtype": null, 
        "text": [
            "桂水阔兮仙宫，今何为兮山之中。", 
            "羌时俗兮改错，寄嘉名兮土龙。", 
            "卜中洲兮芷闾，仙归兮故居。", 
            "旂夫容兮兰枻，诏冯夷兮先驱。", 
            "杜蘅纷兮旅庭，酌寒泉兮秋英。", 
            "福帝郊兮尘清，终万古兮扬灵。"
        ], 
        "title": "水仙王庙辞", 
        "type": "古风", 
        "yun": null
    }, 
    {
        "author": "袁毂", 
        "era": "宋", 
        "subtype": null, 
        "text": [
            "本是林泉客，来居山水州。"
        ], 
        "title": "句 其一", 
        "type": "句", 
        "yun": "尤"
    }, 
    {
        "author": "袁毂", 
        "era": "宋", 
        "subtype": null, 
        "text": [
            "沧浪不须濯，缨上本无尘。"
        ], 
        "title": "句 其二", 
        "type": "句", 
        "yun": "真"
    }, 
    {
        "author": "袁毂", 
        "era": "宋", 
        "subtype": null, 
        "text": [
            "邦人游冶处，尽在月轮中。"
        ], 
        "title": "句 其三", 
        "type": "句", 
        "yun": null
    }, 
    {
        "author": "袁毂", 
        "era": "宋", 
        "subtype": null, 
        "text": [
            "晓瘴万重烟漠漠，舂台四顾俗熙熙。", 
            "天钟秀气魁文陛，池涌仙源接武夷。"
        ], 
        "title": "句 其四", 
        "type": "句", 
        "yun": "支"
    }, 
    {
        "author": "袁毂", 
        "era": "宋", 
        "subtype": null, 
        "text": [
            "手掬樵溪尘可濯，恨无雄笔继苏为。"
        ], 
        "title": "句 其五", 
        "type": "句", 
        "yun": null
    }, 
    {
        "author": "袁毂", 
        "era": "宋", 
        "subtype": null, 
        "text": [
            "营古杳难寻白石，山灵惭未识乌君。"
        ], 
        "title": "句 其六", 
        "type": "句", 
        "yun": "文"
    }, 
    {
        "author": "袁毂", 
        "era": "宋", 
        "subtype": null, 
        "text": [
            "笋供四宇庖相继，酒酿多年饮易醺。"
        ], 
        "title": "句 其七", 
        "type": "句", 
        "yun": "文"
    }, 
    {
        "author": "袁毂", 
        "era": "宋", 
        "subtype": null, 
        "text": [
            "白日青天沛然下，皂盖青旗犹未归。"
        ], 
        "title": "句 其八", 
        "type": "句", 
        "yun": "微"
    }, 
    {
        "author": "袁毂", 
        "era": "宋", 
        "subtype": null, 
        "text": [
            "东南富山水，所病在卑溽。", 
            "阴晴变朝暮，梅雨大田足。", 
            "翰苑宴高堂，金斝浮蚁渌。", 
            "诗泠四座耳，醉饱五经腹。", 
            "亭午登介亭，萦纡俯山麓。", 
            "行路愁暍死，是月丁初伏。", 
            "乘高瞰群峰，刚后浪奔逐。", 
            "三吴在指掌，百粤入双目。", 
            "汉忧分朱蟠，尧意注黄屋。", 
            "下舆曾未几，传命甚邮速。", 
            "霸遂伏下风，元白仰高躅。", 
            "倡予而和汝，谈笑唾珠玉。", 
            "所恨继者贫，囊箱无寸幅。", 
            "刘侯世良将，文史三冬读。", 
            "坐啸胡骑却，行歌燕旦哭。", 
            "儒将久寂寥，断弦今日绩。", 
            "所得最在诗，铦利锋莫触。", 
            "唱酬黄卷上，如响答深谷。", 
            "王侯富方丈，熊掌我所欲。", 
            "独馁不得饱，中心但诚服。"
        ], 
        "title": "和刘景文登介亭", 
        "type": "古风", 
        "yun": null
    }, 
    {
        "author": "袁默", 
        "era": "宋", 
        "subtype": null, 
        "text": [
            "巢由高风不可及，后世家邦皆子袭。", 
            "东周不竞诸侯强，中原未许干戈戢。", 
            "修盟歃血血未乾，稷草离离战鬼泣。", 
            "阖庐释楚夫概奔，公子纠杀桓公入。", 
            "兄弟之间宁固多，旦正衣冠暮成执。", 
            "前规旧辙不远人，呜呼季子其肯立。", 
            "吴民犹有德吴心，庙貌相望在封邑。", 
            "怀古令人忆惨悽，日落疏林风习习。"
        ], 
        "title": "季子庙", 
        "type": "古风", 
        "yun": "缉"
    }, 
    {
        "author": "袁默", 
        "era": "宋", 
        "subtype": null, 
        "text": [
            "君不闻吹箫得仙双帝子，宅门敕牌金书字。", 
            "又不闻马家堂宇色未昏，宅门题作奉诚园。", 
            "古来将相多高第，今不为园即为寺。", 
            "吾观黄歇相楚时，岂意异时真似此。", 
            "晚周诸国势相倾，齐赵信陵争下士。", 
            "何术能令楚复强，三千宾客多珠履。", 
            "一旦不谋毋望人，身亡家破神朱英。", 
            "嗟乎养士漫如许，得失何异一老兵。", 
            "吴墟索莫故城在，庭殿但闻钟磬声。", 
            "猿哀鹤怨松风里，遗恨江流终未平。"
        ], 
        "title": "君山", 
        "type": "古风", 
        "yun": null
    }, 
    {
        "author": "袁默", 
        "era": "宋", 
        "subtype": null, 
        "text": [
            "将相宁有种，屠狗饭牛皆可用。", 
            "富贵出长年，勿谓暮涂吾倒行。", 
            "先君太公望久矣，日老渭阳心以此。", 
            "君臣相得渔猎间，廓清八表公名起。", 
            "奠鼎扶周卜世长，洋洋齐封二千里。", 
            "曹公黄相俱尘埃，至今犹有钓鱼台。", 
            "苔侵石剥夕阳里，滚滚寒江潮去来。"
        ], 
        "title": "钓鱼台", 
        "type": "古风", 
        "yun": null
    }, 
    {
        "author": "袁默", 
        "era": "宋", 
        "subtype": null, 
        "text": [
            "君不见湘江不流湘水清，悲风愁雨能无情。", 
            "灵妃宝瑟声未绝，九疑云锁苍梧深。", 
            "又不见霸陵路入新丰道，顾念邯郸意悽恼。", 
            "夫人鼓瑟君为歌，北山为椁吾将老。", 
            "古来死者不胜计，历历道旁犹可记。", 
            "人言梁女好鼓瑟，琴心未许人知意。", 
            "高山流水声已虚，想像当时足幽思。", 
            "九原可作谁与归，秋风萧萧草凄凄，邱墟之下多狐狸。"
        ], 
        "title": "石女冢", 
        "type": "古风", 
        "yun": null
    }, 
    {
        "author": "袁默", 
        "era": "宋", 
        "subtype": null, 
        "text": [
            "九龙山高茂松竹，冉冉岚光真泼绿。", 
            "重冈复岭势峥嵘，五里垂杨排岸曲。", 
            "云生洞口若拖缣，泉落田间如喷玉。", 
            "公乘若水遗迹在，潇洒儒冠与僧服。", 
            "夜蟾清影照寒流，春鸟新声答寒谷。", 
            "山畔人家农事闲，长得秋风鱼稻熟。", 
            "太湖光射夕阳间，涧泽相通财必育。", 
            "一生游赏心不足，忆与高人时往复。", 
            "梦魂应是念归欤，问舍求田无百斛。", 
            "身名牵制悼人心，收拾未能如水覆。", 
            "侵寻白发已盈簪，方此徘徊干寸禄。", 
            "乐安道人来自蜀，尚尔小官身仆仆。", 
            "惠然相访盖初倾，符采莹颜神满目。", 
            "徐言得道先辟谷，二年粒米不入腹。", 
            "日南先生韵超俗，授术为之留五宿。", 
            "发泄天机指下传，妙用圆通皆智烛。", 
            "见我情亲逾族属，劝以修持言满轴。", 
            "自惭正类鸡伏鹄，敢忘精心循所祝。", 
            "痊除多谢枕中方，臭腐岂为刀下肉。", 
            "斧斤牛羊肆残毒，古人已况牛山木。", 
            "深言元气须引续，起我衰羸丸射鹿。", 
            "烦胸一诀愿相传，卦体俨然存九六。"
        ], 
        "title": "次韵蒋不回惠山行见赠", 
        "type": "古风", 
        "yun": null
    }, 
    {
        "author": "袁默", 
        "era": "宋", 
        "subtype": null, 
        "text": [
            "开元年中关辅旱，灵岳神祠祷几遍。", 
            "少监冯生能画龙，明皂命试新池殿。", 
            "落笔婉蜒势未已，素鬣冰鳞湿如洗。", 
            "池波汹涌雷电惊，云气之门白龙起。", 
            "吾观冯岂作霖人，画龙能雨疑有神。", 
            "深山大泽多窟穴，不应杳眇不似真。", 
            "澄江接海连空白，泓深当是神龙宅。", 
            "螭虬狡狯非其伦，河伯江妃敢驱役。", 
            "霜锁烟关昼不开，时倾膏雨苏民灾。", 
            "一炉香火动诚意，风马云车天际来。", 
            "吾闻泽国多水患，淮甸地乾多苦旱。", 
            "愿均神力遍四方，无令水旱常相半。"
        ], 
        "title": "白龙洞", 
        "type": "古风", 
        "yun": null
    }, 
    {
        "author": "袁默", 
        "era": "宋", 
        "subtype": null, 
        "text": [
            "海上仙山与凡绝，迢迢弱水不可涉。", 
            "鸷膺蜂准岂不知，长生不死心未灭。", 
            "雄伯关中亦一时，并吞六国犹指挥。", 
            "白矜功德愚黔黎，驱山塞海疑有之。", 
            "吾闻卢生言，辟恶真人至。", 
            "又闻徐市言，蓬莱药可致。", 
            "愿捕巨鱼连弩射，史迁记此不及彼，古老相传恐真是。", 
            "岷峨一夜失崔嵬，峨耳山从蜀道来。", 
            "嗟乎六丁汝狂斐，区区为役长城鬼。"
        ], 
        "title": "秦望山", 
        "type": "古风", 
        "yun": null
    }, 
    {
        "author": "袁默", 
        "era": "宋", 
        "subtype": "七言律诗", 
        "text": [
            "雨过山前翠欲飞，水云高下正含晖。", 
            "鱼跳细浪千花碎，蝉倚清阴一嘒微。", 
            "沈李浮瓜吟齿尽，清风明月满船归。", 
            "超然不负寻幽兴，拂得荷香在葛衣。"
        ], 
        "title": "与刚中适甫游惠山", 
        "type": "律诗", 
        "yun": "微"
    }, 
    {
        "author": "袁默", 
        "era": "宋", 
        "subtype": "七言律诗", 
        "text": [
            "山翁自合老林扃，小有天中尽杳冥。", 
            "两面楼台驱作势，半崖松石倚为屏。", 
            "云归洞口纷纷见，泉入池心细细听。", 
            "胜景深藏谁到此，好须图绘入丹青。"
        ], 
        "title": "惠山", 
        "type": "律诗", 
        "yun": "青"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "安边在良将，至矣晁生语。", 
            "边疆无良臣，胡能固吾圉。", 
            "孰为国之良，四德贵兼取。", 
            "智能制勍敌，仁能抚军旅。", 
            "勇足任爪牙，忠足寄心膂。", 
            "信哉人中杰，勋名在王府。", 
            "斯人世不乏，感会待明主。", 
            "艺祖英睿资，一剑定区宇。", 
            "愤彼敌人骄，求我万虎侣。", 
            "三边十四将，人人奋材武。", 
            "威名被草木，折冲自樽俎。", 
            "当年宠遇隆，哙等莫为伍。", 
            "关市擅征榷，金帛丰赐予。", 
            "机要时面陈，延见虚当宁。", 
            "天颜对咫尺，殿坐得容与。", 
            "等级忘尊卑，亲爱均肺腑。", 
            "久戍二十载，近亦十寒暑。", 
            "汉超守关南，贩鬻如巨贾。", 
            "法令安有此，优诏特听许。", 
            "进也治居第，𤭁瓦覆其宇。", 
            "有司每坠执，视进等儿女。", 
            "府库有馀蓄，捐弃如粪土。", 
            "犒赏饫牛酒，骁雄率鼓舞。", 
            "贪夫冒绝险，敌情毕亲睹。", 
            "阴谋数侵犯，先事严备禦。", 
            "师徒虽不多，勇悍莫予侮。", 
            "攻伐虽不闻，威德自周普。", 
            "乃知安疆策，保境功最钜。", 
            "汉高岂不伟，平城亦良苦。", 
            "卑词结和亲，金缯奉骄虏。", 
            "何如我宋兴，主圣群龙辅。", 
            "北人先屈膝，兹事掩前古。", 
            "方今虽治平，彻桑未阴雨。", 
            "和好宁可恃，人材要多贮。", 
            "古来蕞尔国，拔十且得五。", 
            "蜀有关及张，吴用周与鲁。", 
            "多士今如林，错薪刈其楚。", 
            "勿由权要门，要以公论举。", 
            "会当略细苛，毋使畏网罟。", 
            "深宏植本根，周密固牖户。", 
            "恩荣有感激，施设无龃龉。", 
            "闻昔淳化中，有臣曰承矩。", 
            "方田遏敌骑，塘泺深险阻。", 
            "当其建策初，群议亦交沮。", 
            "皇心断不惑，边城迄按堵。", 
            "往事可为则，明时岂无处。", 
            "规模要经久，废阙要纫补。", 
            "器械要习熟，人民要生聚。", 
            "委任果不疑，谗言敢轻吐。", 
            "守卫果得人，成功要有叙。", 
            "孰为当今时，视我开基祖。"
        ], 
        "title": "安边", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "鸣玉青琐闼，挥毫紫微垣。", 
            "仰参鸾鹄翔，俯视燕雀喧。", 
            "异时忧世士，才学穷根源。", 
            "亦有济时策，无因通旁阍。", 
            "公居清切班，日对龙颜温。", 
            "嘉会千一遇，论思毋惮烦。"
        ], 
        "title": "上中书陈舍人三首 其一", 
        "type": "古风", 
        "yun": "元"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "士方负材业，高价敌璠玙。", 
            "一朝声称减，碌碌盆盎如。", 
            "贵名岂不欲，名盛复难居。", 
            "所以古君子，谨终如厥初。", 
            "自公到京国，闻望倾万夫。", 
            "愿言益进德，名与天壤俱。"
        ], 
        "title": "上中书陈舍人三首 其二", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "重明丽宸极，万国熙王春。", 
            "翘首望德政，从今斯一新。", 
            "当年羽翼客，休戚一体均。", 
            "致主欲尧舜，规模戒因循。", 
            "古来王佐才，宇宙归经纶。", 
            "期公继前作，百世称伟人。"
        ], 
        "title": "上中书陈舍人三首 其三", 
        "type": "古风", 
        "yun": "真"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "贤士未达时，怀宝混尘境。", 
            "得志行所为，泽民效伊尹。", 
            "常深纳沟念，疾苦勤访问。", 
            "所期培殖丰，肯诧裁决敏。", 
            "所以龚黄辈，仁声达幽隐。", 
            "是时民气乐，鱼跃快于牣。", 
            "高躅欲追攀，是心先戒谨。", 
            "日怜老钝资，不敢污兰省。", 
            "朅来楚江边，宣布宽大令。", 
            "牧养乃其职，此事无穷尽。", 
            "孳孳抚凋瘵，凛凛忧饥馑。", 
            "今岁雨意悭，斋心罄三请。", 
            "甘泽幸滂沱，良田稍膏润。", 
            "杂种亦复熟，穷闾庶安枕。", 
            "亭平富词学，春华灼千品。", 
            "贻我喜雨篇，仁心极矜轸。", 
            "源流自介庵，句法深以稳。", 
            "扰扰淫哇中，闻此古歌咏。", 
            "我无为霖手，丹阙何由觐。", 
            "兀坐哦君诗，字字堪企敬。"
        ], 
        "title": "与范总干", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "轩裳本外物，轻重非所关。", 
            "俗子不识真，贪荣强跻攀。", 
            "苟求既得志，巧计仍朋奸。", 
            "谁知国士胸，取舍超人寰。", 
            "不忧节不高，任重忧力孱。", 
            "公家太史氏，阅世多险艰。", 
            "无心羡尊显，名塞穹壤间。", 
            "尚书续正脉，清泉泻潺潺。", 
            "操修不敢怠，粹美无可删。", 
            "垂垂蹑政途，念念思江山。", 
            "上欲登绝顶，下欲临碧湾。", 
            "勇退得所愿，喜见冰雪颜。", 
            "是中有真趣，景贶天所悭。", 
            "一朝归领略，拔萃玉笋班。", 
            "岂若嗜进徒，终身堕荒菅。", 
            "家声遂复振，旧观欣重还。", 
            "平生万事足，只欠素与蛮。", 
            "美官非我愿，宁复怜绿鬟。", 
            "却须富篇什，丽锦争斓斑。", 
            "九重念耆德，讵许长清閒。", 
            "强敌未殄灭，罢氓正恫瘝。", 
            "譬如建大厦，运斧无输般。", 
            "愿公勉加餐，暂归随赐环。"
        ], 
        "title": "送黄畴若尚书", 
        "type": "古风", 
        "yun": "删"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "符竹剖千里，休戚系一方。", 
            "田里息愁叹，民安由吏良。", 
            "方今重兹选，俾近天子光。", 
            "临遣重丁宁，考察何精详。", 
            "吾兄富才业，敏锐锋莫当。", 
            "论事切时务，玉音屡褒扬。", 
            "都梁虽远郡，于今为边防。", 
            "帝曰惟汝谐，专城赖纪纲。", 
            "吾兄勤布宣，德意达穷乡。", 
            "朝夕念此民，启处几不遑。", 
            "世方急催科，下令严秋霜。", 
            "罢癃因鞭笞，男女失耕桑。", 
            "财货岂不足，众弊实蠹伤。", 
            "但能澄其源，府库有馀藏。", 
            "无告深可悯，盻盻将流亡。", 
            "根本不护惜，忍以斤斧戕。", 
            "吾兄独反是，属邑赖小康。", 
            "愿言坚此志，益使仁风翔。", 
            "此邦介荆蛮，其俗气禀刚。", 
            "宜以宽治之，驯扰狡与强。", 
            "用法人固畏，中心要易忘。", 
            "十步有茂草，多士咏思皇。", 
            "况有贤师儒，德行侔圭璋。", 
            "薰陶亦既久，济济观趋跄。", 
            "儒风果大振，邹鲁相颉颃。", 
            "为政有先务，本固末乃昌。", 
            "规模欲传后，计虑宜深长。", 
            "天下久无事，武备弛不张。", 
            "干戈朽且钝，卒伍骄而狂。", 
            "教习不可缓，常若赴敌场。", 
            "军阵日修明，奸宄敢陆梁。", 
            "塞下忧空虚，积粟乃金汤。", 
            "郡事无不宜，休誉寖以彰。", 
            "吾君不忘远，大明烛无疆。", 
            "承宣有如此，促召归周行。", 
            "嗟予寡所合，幽居空激昂。", 
            "每怀济川志，自愧非艅艎。", 
            "吾兄舍我去，矫首遥相望。", 
            "我怀不能已，作诗述肺肠。", 
            "微尘裨高山，可笑不自量。", 
            "相期配古人，岂徒出寻常。", 
            "努力进此道，千古垂芬芳。", 
            "罔俾循吏传，专美龚与黄。"
        ], 
        "title": "寄武冈使君表兄", 
        "type": "古风", 
        "yun": "阳"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "道山群玉府，密迩日月光。", 
            "夐与尘世隔，恍如白云乡。", 
            "李侯好古士，来自天一方。", 
            "峨冠英俊林，掉鞅翰墨场。", 
            "著庭秉直笔，省户推望郎。", 
            "高情遽勇退，远业真难量。", 
            "黎庶多困穷，抚摩仗循良。", 
            "鹰鹯岂不鸷，凤鸟乃嘉祥。", 
            "生财固有道，视民当如伤。", 
            "宁乏强敏称，毋令本根戕。", 
            "仁圣子万姓，迩遐如一堂。", 
            "贤牧著声绩，玺书随褒扬。", 
            "我归伏茅荆，翘首观高翔。"
        ], 
        "title": "送李鸣凤使君", 
        "type": "古风", 
        "yun": "阳"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "中都衣冠地，振羽良独难。", 
            "美材副时须，步武随鹓鸾。", 
            "平生根柢学，万卷胸中蟠。", 
            "清规照冰玉，健笔翻波澜。", 
            "宦游聊复尔，荣利不可干。", 
            "去去展壮图，士友拭目看。"
        ], 
        "title": "送李左藏三首 其一", 
        "type": "古风", 
        "yun": "寒"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "忆昔议和日，权门机阱深。", 
            "平居自好者，亦或丧其心。", 
            "伟哉人中杰，独立山万寻。", 
            "佐时岂不欲，枉己非所钦。", 
            "蔚然岁寒姿，肯受霜雪侵。", 
            "愿言继前作，冠冕英俊林。"
        ], 
        "title": "送李左藏三首 其二", 
        "type": "古风", 
        "yun": "侵"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "人生贵得友，胜己我所求。", 
            "搜寻穷怪珍，逢此荆山璆。", 
            "虚怀略辈行，倾盖均交游。", 
            "许赓清绝句，每叹风雅俦。", 
            "中年畏作别，握手如隐忧。", 
            "尺素烦警策，慰我思悠悠。"
        ], 
        "title": "送李左藏三首 其三", 
        "type": "古风", 
        "yun": "尤"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "岷蜀古多士，声名争颉颃。", 
            "近代推三苏，奋发眉之阳。", 
            "君侯亦眉人，源委故深长。", 
            "少日随游宦，中年擅词场。", 
            "笑谈掇高科，步武联周行。", 
            "蟠胸富筹策，振羽方翱翔。", 
            "一朝遽勇退，万里还故乡。", 
            "名邦赞佳政，海沂还复康。", 
            "无计留君行，临分徒自伤。", 
            "我亦归旧隐，后会殊渺茫。", 
            "小儿获同升，此好固难忘。", 
            "流俗久颓敝，枨也焉得刚。", 
            "期君懋远业，志气常坚彊。"
        ], 
        "title": "送治中杨司直", 
        "type": "古风", 
        "yun": "阳"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "磻溪有君子，玉壶贮寒冰。", 
            "一朝辞旧隐，去为畿邑丞。", 
            "畿邑天下剧，赞府须贤能。", 
            "才刃肯尝试，心源先自澄。", 
            "古来人中杰，进德如川增。", 
            "规模百年后，感慨中夜兴。", 
            "终焉不碌碌，泰华高崚嶒。", 
            "君侯资敏达，而以古自绳。", 
            "嗜书殆成癖，几载鸡窗灯。", 
            "词场贾馀勇，先取蝥弧登。", 
            "成功不自伐，得善勤服膺。", 
            "筌蹄宁复顾，堂奥从今升。", 
            "时哉佐裁决，行矣蜚声称。", 
            "吾民久憔悴，德政先哀矜。", 
            "宁书考下下，莫忘心兢兢。", 
            "俯仰无愧怍，正直神所凭。", 
            "相期志远大，可但观飞腾。", 
            "久要忽语别，惨戚不自胜。", 
            "我无锦绣段，何以赠良朋。", 
            "一言布心腹，旧贯古所仍。"
        ], 
        "title": "送姜子谦丞于潜", 
        "type": "古风", 
        "yun": "蒸"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "吾乡多贤士，我友更伟奇。", 
            "见之立衰懦，不见令人思。", 
            "暂别已作恶，况乃三岁暌。", 
            "踌躇西郊外，此意谁能知。", 
            "刚强不可恃，柔弱难自恃。", 
            "愿君日进德，古人以为期。"
        ], 
        "title": "送楼叔韶尉东阳三首 其一", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "古人重世家，非为世其禄。", 
            "世禄非不朽，风流要相续。", 
            "君家富才杰，海内仰名族。", 
            "岂徒衣冠盛，要使操履笃。", 
            "迩来益光华，君其继高躅。"
        ], 
        "title": "送楼叔韶尉东阳三首 其二", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "尉职最亲民，亦足行所学。", 
            "吾民苟安枕，微官有馀乐。", 
            "尝闻长老言，人性原不恶。", 
            "迷涂偶忘返，见善宁不怍。", 
            "君能复其初，治行乃超卓。"
        ], 
        "title": "送楼叔韶尉东阳三首 其三", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "穷途分愚贤，是非少复真。", 
            "圭璧委道侧，轮囷为国珍。", 
            "由来磊落士，处世多邅迍。", 
            "对越我无歉，幽居志常伸。", 
            "丰城有利剑，紫气干星辰。", 
            "终然不埋没，龙化延平津。"
        ], 
        "title": "送路德章芾三首 其一", 
        "type": "古风", 
        "yun": "真"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "后学寡师承，私知妄穿凿。", 
            "缅怀东莱公，天才负超卓。", 
            "英词粲星斗，伟量包海岳。", 
            "宽平复谨严，精密更恢廓。", 
            "哀哉梁木摧，谁欤继前作。", 
            "幸有二三友，潜心味博约。", 
            "相期在不朽，与道为郛郭。"
        ], 
        "title": "送路德章芾三首 其二", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "贤哉子路子，德性兼刚柔。", 
            "险难极变态，志节凛高秋。", 
            "访我大江滨，亟别挽莫留。", 
            "问子将何之，长淮理扁舟。", 
            "主人得仁贤，欲为经远谋。", 
            "男儿处斯世，器业追前修。", 
            "努力建硕画，勿贻师门羞。"
        ], 
        "title": "送路德章芾三首 其三", 
        "type": "古风", 
        "yun": "尤"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "谢公中年后，畏与亲友别。", 
            "岁月苦不长，交情固难辍。", 
            "况于桑榆景，抚事心欲折。", 
            "一朝舍我去，遂恐成永诀。", 
            "感君遇我厚，肝胆每倾竭。", 
            "惓惓念斯时，言论多激烈。", 
            "忆君哦松日，志操已超越。", 
            "庾台欲推荐，风之使来谒。", 
            "耻于呈其身，保此端以洁。", 
            "君今宰壮县，便道理舟楫。", 
            "不骑京国鲸，不改岁寒节。", 
            "升沈分自定，义理我所说。", 
            "黎氓久困穷，恩惠思周浃。", 
            "奸欺巧蒙蔽，精神要昭彻。", 
            "邻境犹绎骚，武备不可阙。", 
            "弓兵暨保甲，阅习贵严切。", 
            "悬赏劝之射，人人艺精绝。", 
            "莫言一邑小，振作在贤杰。", 
            "士气苟奋扬，威声必震叠。", 
            "自怜老且病，羡君健而决。", 
            "老病保馀生，健决广贤业。", 
            "自期素不浅，有志终炜烨。", 
            "日诵论孟书，端如明鉴揭。", 
            "圣贤以为法，今古同一辙。", 
            "便邮频寄音，解我寸心结。", 
            "他年再觌面，伟论起衰怯。"
        ], 
        "title": "送赵大冶晦之", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "平生无所嗜，耽玩惟古今。", 
            "以我浅陋质，期于江海深。", 
            "万事不挂胸，须臾惜光阴。", 
            "五夜常自起，简牍勤披寻。", 
            "清风递晨钟，铿然感予心。", 
            "年来因多事，力弱不自任。", 
            "丛书未暇读，尘埃积中襟。", 
            "何当脱鞅绊，归欤松竹林。"
        ], 
        "title": "赠蒋德言昆仲三首 其一", 
        "type": "古风", 
        "yun": "侵"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "平生寡所谐，疏拙以自守。", 
            "天钟凿枘性，人弃我独取。", 
            "世道方荆榛，营利不绝口。", 
            "我欲挽衰俗，每每掣其肘。", 
            "仕版谓假途，何用医国手。", 
            "再拜谢诲言，古人贵不苟。", 
            "乘田与委吏，勤勤鲁中叟。", 
            "吾心不可昧，岂问人知否。", 
            "此意当与谁，寄我二三友。"
        ], 
        "title": "赠蒋德言昆仲三首 其二", 
        "type": "古风", 
        "yun": "有"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "我生亦何幸，佳友在邻墙。", 
            "道义共讲贯，心亲形迹忘。", 
            "迩来忽问阔，千里遥相望。", 
            "为别似未久，炎赫变飞霜。", 
            "岁月易因循，志士宜自强。", 
            "良心虞放逸，古人严范防。", 
            "及此閒暇日，书林撷其芳。", 
            "他年恢远业，云路观腾骧。"
        ], 
        "title": "赠蒋德言昆仲三首 其三", 
        "type": "古风", 
        "yun": "阳"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "连日雨滂沱，闾阎应甚苦。", 
            "慨念乐隐翁，萧然坐环堵。", 
            "术业岂不精，一寒乃如许。", 
            "请君姑置之，对妇酌芳醑。"
        ], 
        "title": "赠游宣教", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "男儿何所急，为学要立志。", 
            "此志苟坚彊，天下无难事。", 
            "超然贵于物，万善无不备。", 
            "厥初本高明，有过则昏蔽。", 
            "但能改其过，辉光照无际。", 
            "厥初本笃实，有过则虚伪。", 
            "但能改其过，金玉等精粹。", 
            "改过贵乎勇，不勇真自弃。", 
            "有过如坑阱，改过如平地。", 
            "平地可安行，坑阱宜急避。", 
            "事亲贵乎孝，事长贵乎弟。", 
            "是为立身本，奉承无失坠。", 
            "门户久衰颓，盍作兴起计。", 
            "是心通神明，勿使形骸累。", 
            "持之久而纯，百福如川至。"
        ], 
        "title": "赠吴氏甥二首 其一", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "农夫力耕耘，岁功必倍收。", 
            "吾儒用心苦，学业亦有秋。", 
            "圣贤有遗训，好古敏以求。", 
            "韦编至三绝，发愤穷深幽。", 
            "寝食俱相忘，此志何时休。", 
            "矧今后生辈，未脱童丱俦。", 
            "刻苦犹不足，讵可思悠悠。", 
            "而母早孀居，其穷未易瘳。", 
            "殷勤抚二子，不暇为身谋。", 
            "杂然万马群，望尔为骅骝。", 
            "翕如众乐奏，望尔为天球。", 
            "勿云年尚幼，岁月如川流。", 
            "及今不加鞭，壮大徒包羞。", 
            "轻璧惜寸阴，前哲勤进修。", 
            "勉尔务谨重，戒尔无轻浮。", 
            "人百己千之，庶解而母忧。"
        ], 
        "title": "赠吴氏甥二首 其二", 
        "type": "古风", 
        "yun": "尤"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "举世惮炎赫，当暑思高秋。", 
            "秋高岂不好，萧瑟令人愁。", 
            "何如三伏中，五夜风飕飕。", 
            "遥空淡月落，将旦群阴收。", 
            "却嫌絺绤薄，转觉林塘幽。", 
            "出门任所适，清与耳目谋。", 
            "借问尘埃人，知此佳致不。"
        ], 
        "title": "夏日早起", 
        "type": "古风", 
        "yun": "尤"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "俗学浅无源，涧谷才咫尺。", 
            "志士务广深，沧溟渺难测。", 
            "俗子一作吏，书几尘土积。", 
            "志士虽涖官，群书玩无斁。", 
            "废书固俗子，既俗又奚责。", 
            "嗜书苟不已，无乃旷厥职。", 
            "臧谷均亡羊，孰为失与得。", 
            "古人有大端，后学宜取则。", 
            "有馀不可尽，不足在所益。", 
            "努力求至当，毋蹈一偏失。"
        ], 
        "title": "枕上有感呈吕子约", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "寒松饱霜雪，冉冉翠光湿。", 
            "万物困波流，砥柱独中立。", 
            "比德有君子，逸气难拘絷。", 
            "平生忧世心，如彼救焚急。", 
            "朅来席未温，冥鸿去何适。", 
            "劝君且淹留，斯民待安辑。", 
            "小试活国手，腠理犹可及。"
        ], 
        "title": "和吕子约霜月有感二首 其一", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "顽夫禅作窟，狂士醉为乡。", 
            "谁知名教中，悠悠滋味长。", 
            "嗟余学无穷，勺水浅可扬。", 
            "讲习得益友，丽泽期交相。", 
            "风月古犹今，时序燠与凉。", 
            "一笑聊复尔，片心到羲皇。", 
            "乾坤入吾怀，始信居中央。"
        ], 
        "title": "和吕子约霜月有感二首 其二", 
        "type": "古风", 
        "yun": "阳"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "去冬雪意悭，稍稍腊三白。", 
            "飞霙才到地，转盼已消释。", 
            "缅怀大有年，兆见琼玉积。", 
            "今兹杳难期，春信亦已迫。", 
            "天公岂不仁，拙政难感格。", 
            "何时惬人意，四顾苦无策。", 
            "东林惠佳句，似庆平地尺。", 
            "见戏唯何甚，余方自刻责。", 
            "东林达余心，精祷觊有获。", 
            "沈水烟未收，冰花已如席。", 
            "皓皓埋群山，霏霏连数夕。", 
            "郊原迷畔岸，径畛失分画。", 
            "儿童见未曾，耆老记畴昔。", 
            "几年无此瑞，惊喜欲折屐。", 
            "皆云穷腊中，得此夜光璧。", 
            "莫言不坚牢，究竟多利益。", 
            "端能殄遗蝗，亦复滋宿麦。", 
            "欢声沸闾里，和气蠲疠疫。", 
            "老守差自慰，足寄孤危迹。", 
            "小己不足道，吾民幸安宅。", 
            "作诗谢东林，至诚动金石。"
        ], 
        "title": "喜雪谢东林", 
        "type": "古风", 
        "yun": "陌"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "幽岩如高人，气骨天所赋。", 
            "凛然超尘寰，不受俗气污。", 
            "湖湘饶峰峦，往往穷僻处。", 
            "城郭去之远，谁能蹑芒屦。", 
            "安知古都梁，爽垲有真趣。", 
            "徜徉东郊外，青山在指顾。", 
            "山中八洞列，天巧于此觑。", 
            "蜿蜒老螭蟠，崭岩怒虎踞。", 
            "如屏亦如龛，一起复一仆。", 
            "卷阿坐良稳，狭径足难措。", 
            "帝观若险隘，中道本宏裕。", 
            "叠翠常回环，寒泉日倾注。", 
            "石乳一何粲，和气知有聚。", 
            "所见皆可人，十步目九寓。", 
            "造物不能秘，奇诡遂呈露。", 
            "奎画贲精舍，鬼神昔呵护。", 
            "古称小有天，仇池乃其附。", 
            "甬东有胜境，豁然四窗具。", 
            "玲珑皆自然，匪以雕镌故。", 
            "谁谓宝方小，是亦洞天数。", 
            "谁谓此邦陋，有景即可慕。", 
            "我本烟波徒，雅性厌驰骛。", 
            "搜寻得所欲，心境顿明悟。", 
            "赏玩有馀味，跻攀了不怖。", 
            "得意或忘归，苍然迫曛暮。", 
            "兹山虽可乐，用之乃成路。", 
            "有径不能用，茅塞大可惧。", 
            "对此发深省，岁月勿虚度。", 
            "俗态易湮没，清游莫辞屡。", 
            "援笔述鄙怀，愧乏惊人句。"
        ], 
        "title": "游宝方山", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "风梳雨沐厌驰驱，我马虺隤我仆痡。", 
            "惟有风流髯主簿，才高不肯混泥涂。"
        ], 
        "title": "寄陈伯耕二首 其一", 
        "type": "绝句", 
        "yun": "虞"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "阡陌周旋约已成，妓围才合更渝盟。", 
            "宴安有毒君休恋，亟为苍生决此行。"
        ], 
        "title": "寄陈伯耕二首 其二", 
        "type": "绝句", 
        "yun": "庚"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "浮世尘劳堕渺茫，真儒器业要韬藏。", 
            "谁知寂寞空山里，修省工夫未易量。"
        ], 
        "title": "赠毛希元二首 其一", 
        "type": "绝句", 
        "yun": "阳"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "当年骂贼真忠激，今日藏身似隐沦。", 
            "抱负如君岂无用，会看膏泽润斯民。"
        ], 
        "title": "赠毛希元二首 其二", 
        "type": "绝句", 
        "yun": "真"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "吾儒根本在修身，恬淡无为乐性真。", 
            "此性本无尘可去，去尘犹是未离尘。"
        ], 
        "title": "赠史坑冶二首 其一", 
        "type": "绝句", 
        "yun": "真"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "公子词锋莫敢当，更兼世故饱更尝。", 
            "区区残寇犹侵侮，愿试胸中却敌方。"
        ], 
        "title": "赠史坑冶二首 其二", 
        "type": "绝句", 
        "yun": "阳"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "乞取刀圭救病身，韩公于此枉天真。", 
            "何如夜坐忘躯壳，但有纤毫俱是尘。"
        ], 
        "title": "再用前韵二首 其一", 
        "type": "绝句", 
        "yun": "真"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "无味之中味最长，东湖居士独先尝。", 
            "乃知此药真良药，何必求他肘后方。"
        ], 
        "title": "再用前韵二首 其二", 
        "type": "绝句", 
        "yun": "阳"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "胜士由来挽不前，肯临高兴复翩然。", 
            "浮云可籋真天马，应笑驽骀走市廛。"
        ], 
        "title": "赠陆伯微三首 其一", 
        "type": "绝句", 
        "yun": "先"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "斗大书斋以絜名，冰壶表里要清明。", 
            "如今尘土填胸臆，幸挽沧浪为濯缨。"
        ], 
        "title": "赠陆伯微三首 其二", 
        "type": "绝句", 
        "yun": "庚"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "自古真才多命薄，欣闻同志不长贫。", 
            "堪嗟世道今如许，愿为吾君致此身。"
        ], 
        "title": "赠陆伯微三首 其三", 
        "type": "绝句", 
        "yun": "真"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "妙年志气已超然，不肯随群苟目前。", 
            "才美骤为当世用，青云直上蹑天躔。"
        ], 
        "title": "赠京尹八首 其一", 
        "type": "绝句", 
        "yun": "先"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "弹压工夫妙入神，能令晋盗总奔秦。", 
            "盘根错节游馀刃，奏课当为第一人。"
        ], 
        "title": "赠京尹八首 其二", 
        "type": "绝句", 
        "yun": "真"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "儒学当年究指归，服劳王事不言疲。", 
            "遥知今日张京尹，不瑕闺房画妇眉。"
        ], 
        "title": "赠京尹八首 其三", 
        "type": "绝句", 
        "yun": "支"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "年才六十已为卿，际会明时蚤显荣。", 
            "禄厚恩深何以报，惟当努力罄忠诚。"
        ], 
        "title": "赠京尹八首 其四", 
        "type": "绝句", 
        "yun": "庚"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "吾徒切己无他事，万善根源一片心。", 
            "外若峥嵘中有愧，何殊麋鹿强冠襟。"
        ], 
        "title": "赠京尹八首 其五", 
        "type": "绝句", 
        "yun": "侵"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "美名畴昔蔼循良，重任今兹典浩穰。", 
            "挚若苍鹰非不健，何如鸾凤效嘉祥。"
        ], 
        "title": "赠京尹八首 其六", 
        "type": "绝句", 
        "yun": "阳"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "前古哲人端可法，遗编遐躅尚堪寻。", 
            "公馀莫厌频翻阅，要使胸中广且深。"
        ], 
        "title": "赠京尹八首 其七", 
        "type": "绝句", 
        "yun": "侵"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "上医医国岂无方，谠论扶持弱必强。", 
            "屹若中流为砥柱，男儿如此是真刚。"
        ], 
        "title": "赠京尹八首 其八", 
        "type": "绝句", 
        "yun": "阳"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "故国由来重世臣，芬芳累叶镇如新。", 
            "中兴第一功臣裔，卓荦如君信有人。"
        ], 
        "title": "与韩抚干大伦八首 其一", 
        "type": "绝句", 
        "yun": "真"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "肯随流俗慕纷华，闭户观书遍五车。", 
            "器业要为当世用，直须渟蓄渺无涯。"
        ], 
        "title": "与韩抚干大伦八首 其二", 
        "type": "绝句", 
        "yun": "麻"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "等閒援笔赋新篇，句法新奇思涌泉。", 
            "绝胜唐人作诗苦，推敲一字强雕镌。"
        ], 
        "title": "与韩抚干大伦八首 其三", 
        "type": "绝句", 
        "yun": "先"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "几年惯踏软红尘，终日眉攒气不伸。", 
            "每到山斋闻好语，令人胸臆便生春。"
        ], 
        "title": "与韩抚干大伦八首 其四", 
        "type": "绝句", 
        "yun": "真"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "剧谈时事言皆验，筹略知非小丈夫。", 
            "独恨人微言不效，未能推挽上亨衢。"
        ], 
        "title": "与韩抚干大伦八首 其五", 
        "type": "绝句", 
        "yun": "虞"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "思君风度心如结，何日从容迭献酬。", 
            "凉入郊墟能过我，奉陪童育两山游。"
        ], 
        "title": "与韩抚干大伦八首 其六", 
        "type": "绝句", 
        "yun": "尤"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "年几五十无知己，乘兴将为剑阁行。", 
            "从此与君尤隔绝，兴怀畴昔若为情。"
        ], 
        "title": "与韩抚干大伦八首 其七", 
        "type": "绝句", 
        "yun": "庚"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "作诗真欲挽君留，蜀道平宁倚运筹。", 
            "他日功名成遂后，犹能枉顾絜翁不。"
        ], 
        "title": "与韩抚干大伦八首 其八", 
        "type": "绝句", 
        "yun": "尤"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "浮世营营只自私，谁参落叶与枯枝。", 
            "西来面壁原无语，却费圆通几首诗。"
        ], 
        "title": "和圆通禅老韵二（原作三，据诗实际改）首 其一", 
        "type": "绝句", 
        "yun": "支"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "新诗的皪缀明玑，道行清通照碧溪。", 
            "尘绊无因到兰若，聊将两绝当留题。"
        ], 
        "title": "和圆通禅老韵二（原作三，据诗实际改）首 其二", 
        "type": "绝句", 
        "yun": "齐"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "平生朴拙本无奇，珍重高人不我遗。", 
            "自顾原无一滴水，何能复有两篇诗。"
        ], 
        "title": "赠天童监寺", 
        "type": "绝句", 
        "yun": "支"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "道人遍阅世间人，休咎先知若有神。", 
            "多少媸妍归藻鉴，祇缘唐许是前身。"
        ], 
        "title": "赠卜道人二首 其一", 
        "type": "绝句", 
        "yun": "真"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "道人怪我年如许，宿债胡为未尽偿。", 
            "宁识吾心烈于火，得归林下便清凉。"
        ], 
        "title": "赠卜道人二首 其二", 
        "type": "绝句", 
        "yun": "阳"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "春风簸雨湿郊原，春水沄沄复旧痕。", 
            "寂寞道傍堪叹处，柴门茅屋数家村。"
        ], 
        "title": "郊外即事七首 其一", 
        "type": "绝句", 
        "yun": "元"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "舟中无事阅陈编，千古高风挹圣贤。", 
            "奔走徒劳竟何补，兴怀旧隐思凄然。"
        ], 
        "title": "郊外即事七首 其二", 
        "type": "绝句", 
        "yun": "先"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "雨声初断暮云横，天意欲晴犹未晴。", 
            "好向长空施巨手，扫除氛翳见清明。"
        ], 
        "title": "郊外即事七首 其三", 
        "type": "绝句", 
        "yun": "庚"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "清香忽向暗中来，应为梅花取次开。", 
            "爱汝风标真绝俗，何当环绕百千回。"
        ], 
        "title": "郊外即事七首 其四", 
        "type": "绝句", 
        "yun": "灰"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "几处汪汪成巨浸，传闻昔日尽良田。", 
            "兴除利害宁无策，忍把膏腴久弃捐。"
        ], 
        "title": "郊外即事七首 其五", 
        "type": "绝句", 
        "yun": "先"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "阴云解駮晴光好，藜杖逍遥足自怡。", 
            "月色渐迟风力细，初春便是浴沂时。"
        ], 
        "title": "郊外即事七首 其六", 
        "type": "绝句", 
        "yun": "支"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "乍从尘土俯澄泓，莹彻心神眼倍明。", 
            "天下渊泉有如此，流清端的自源清。"
        ], 
        "title": "郊外即事七首 其七", 
        "type": "绝句", 
        "yun": "庚"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "何人题作一灵山，千古佳名不可刊。", 
            "欲识此声非浪得，试于高处一凭栏。"
        ], 
        "title": "游灵山二首 其一", 
        "type": "绝句", 
        "yun": "寒"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "湖山秀美冠东南，况此山椒枕碧潭。", 
            "眼界宽平无限景，个中好处不容参。"
        ], 
        "title": "游灵山二首 其二", 
        "type": "绝句", 
        "yun": "覃"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "宿霭埋山未肯收，晚风吹雨湿衣裘。", 
            "渔舠一叶烟波里，添我胸中万斛愁。"
        ], 
        "title": "雨中度东湖", 
        "type": "绝句", 
        "yun": "尤"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "澄泓万顷浸冰轮，千尺惊看玉塔新。", 
            "满目辉光相照耀，乾坤何处不精神。"
        ], 
        "title": "望东湖五首 其一", 
        "type": "绝句", 
        "yun": "真"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "天上金波印水心，心中波浪亦成金。", 
            "小舟荡漾金波里，陡觉广寒宫殿深。"
        ], 
        "title": "望东湖五首 其二", 
        "type": "绝句", 
        "yun": "侵"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "世故纷纷赚白头，何如良夜一扁舟。", 
            "霜风拂面心神肃，尘虑宁容一发留。"
        ], 
        "title": "望东湖五首 其三", 
        "type": "绝句", 
        "yun": "尤"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "五十颓然一秃翁，湖山清兴渺无穷。", 
            "扁舟欲学鸱夷子，未有平吴霸越功。"
        ], 
        "title": "望东湖五首 其四", 
        "type": "绝句", 
        "yun": "东"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "世上功名姑置之，微茫心事要深思。", 
            "水光月色精神好，长使襟怀似此时。"
        ], 
        "title": "望东湖五首 其五", 
        "type": "绝句", 
        "yun": "支"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "重峦叠嶂巧萦纡，中有汪汪万顷湖。", 
            "山色水光相映发，清辉含处妙难摹。"
        ], 
        "title": "又二首 其一", 
        "type": "绝句", 
        "yun": "虞"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "平生酷爱水浮天，每到东湖意豁然。", 
            "要识此湖功利溥，旱时无限荫民田。"
        ], 
        "title": "又二首 其二", 
        "type": "绝句", 
        "yun": "先"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "嶪岌崭岩太白峰，高名千古独称雄。", 
            "放怀拟向山头立，宇宙都归一望中。"
        ], 
        "title": "天童道上二首 其一", 
        "type": "绝句", 
        "yun": "东"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "太白峰前三十里，古松夹道奏竽笙。", 
            "清辉秀色交相映，未羡山阴道上行。"
        ], 
        "title": "天童道上二首 其二", 
        "type": "绝句", 
        "yun": "庚"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "尘俗区区咫尺间，著身高处眇人寰。", 
            "平生望塔今登塔，聊向风前一解颜。"
        ], 
        "title": "登塔二首 其一", 
        "type": "绝句", 
        "yun": "删"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "远望巍峨耸百寻，今朝特达快登临。", 
            "最高未是真高处，无尽应须更尽心。"
        ], 
        "title": "登塔二首 其二", 
        "type": "绝句", 
        "yun": "侵"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "一山屹立万山朝，壮观棱棱倚碧霄。", 
            "惆怅故交埋玉处，高名千古共岧峣。"
        ], 
        "title": "百步尖", 
        "type": "绝句", 
        "yun": "萧"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "古松奇石水潺潺，小小茅庵一两间。", 
            "野性自知难适俗，山林僻处且偷閒。"
        ], 
        "title": "山中", 
        "type": "绝句", 
        "yun": "删"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "舍北巑岏万叠青，门前列岫巧相迎。", 
            "天公有意怜寒士，锡与公侯百雉城。"
        ], 
        "title": "山居二首 其一", 
        "type": "绝句", 
        "yun": "庚"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "城居未免嚣尘役，野处閒观德性初。", 
            "究竟孰为清与浊，此心安处即吾庐。"
        ], 
        "title": "山居二首 其二", 
        "type": "绝句", 
        "yun": "鱼"
    }, 
    {
        "author": "郭印", 
        "era": "宋", 
        "subtype": null, 
        "text": [
            "阳金为魂阴为魄，百鍊宁容垢腻蚀。", 
            "出匣风云凛凛寒，观者堵墙皆辟易。", 
            "发硎利刃思一试，佩刀匕首都弃置。", 
            "鲸鲵戮尽四海清，英豪始慰平生志。", 
            "长河乔岳暗风沙，高山大泽蟠龙蛇。", 
            "君家自有尚方赐，不须嫉世空吁嗟。", 
            "操舟渡江勿虞破，中流斩蛟平地过。", 
            "天下苍生奈若何，安石且起东山卧。"
        ], 
        "title": "剑篇次元汝功韵", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "东君严装行驾车，天遣此花为前驱。", 
            "粉苞五出绛蜡趺，犯寒独逞冰雪肤。", 
            "幽园邂逅疑仙姝，香飙馥馥浮襟裾。", 
            "天边流月光彩舒，素娥下与论锱铢。", 
            "绕树顾影空踟躇，清赏恨无佳人俱。", 
            "一枝远赠意何如，聊写殷勤当尺书。"
        ], 
        "title": "月下观梅寄蒲大受", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "梅花扫迹春无光，继踵惟有幽兰香。", 
            "天姿冲澹谢朱粉，睥睨百卉皆优倡。", 
            "高人采撷纫为佩，养之盆盎移中堂。", 
            "微风馥馥来何所，一干鼻观尤非常。", 
            "年来屡遭白眼笑，过而不顾夫何伤。", 
            "深山穷谷遂真性，寂寞无人亦自芳。", 
            "忆昔灵均滋九畹，贞洁内守甘退藏。", 
            "众醉独醒隘八表，回视俗物都茫茫。", 
            "我今日暮前途窄，握香不羡尚书郎。", 
            "荒坡满植作知己，从兹身世两相忘。"
        ], 
        "title": "兰坡", 
        "type": "古风", 
        "yun": "阳"
    }, 
    {
        "author": "郭印", 
        "era": "宋", 
        "subtype": null, 
        "text": [
            "何物比君子，猗猗庭前竹。", 
            "直节虚心人不顾，高标雅态自殊俗。", 
            "千亩碧云虽未有，数竿清风也自足。", 
            "兴来寻访不知懒，到处敲门忘检束。", 
            "身居市廛心在野，山林痼疾今弥笃。", 
            "直舍初开露井宽，檀栾只欠森森玉。", 
            "君诗赠我何相知，摄衣起谢容正肃。", 
            "缅思竹林贤，自昔高品目。", 
            "当时昏浊乱一世，七子风流岂容黩。", 
            "众人皆醉我独醒，正似霜筠异群木。", 
            "不妨糟丘寄孤根，秋风相伴倾寒醁。", 
            "烦君更作长短句，为我商声歌此曲。"
        ], 
        "title": "和时升种竹韵", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "王郎英骨今已枯，风流声名浑未除。", 
            "结交斯人千载上，唯君执手同登车。", 
            "平生爱竹遂成癖，竹间醉倒无人扶。", 
            "今日君醒竹还醉，区区手植不暇餔。", 
            "颇怀种柳陶尹令，更慕滋兰屈大夫。", 
            "况复此君尤洒落，幽斋安可一日无。", 
            "尘埃捶楚纵未免，入门一见心自苏。", 
            "是中真乐难语俗，耳目已谢声色娱。", 
            "中虚自有天游地，应笑勃溪纷妇姑。", 
            "竹叶问君能造否，何时饷我一樽酒。"
        ], 
        "title": "次韵杜永年东斋种竹", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "建置茗饮利无穷，除去睡魔捷如攻。", 
            "满箧龙团重绝品，平视紫笋难为同。", 
            "定知一啜爽神观，执热往往腋生风。", 
            "破碎月轮午窗底，危冠欲堕呼樵童。", 
            "成仁岂惮粉身骨，收取袪烦疗疾功。", 
            "开陈作经忆桑苧，闭眼便觉精神通。"
        ], 
        "title": "茶诗一首用南伯建除体", 
        "type": "古风", 
        "yun": "东"
    }, 
    {
        "author": "郭印", 
        "era": "宋", 
        "subtype": null, 
        "text": [
            "虾蟆胡为亦水族，形貌百丑谁尔怜。", 
            "天阴雨湿得快意，鸣声呷呷何嚣喧。", 
            "才离泥淖矜跳踯，脚手那解高攀缘。", 
            "一时蛙蛤结俦侣，纡青拖紫纷骈阗。", 
            "渔童网罩入市卖，痱磊成串不论钱。", 
            "有客殷勤劝我食，犀箸未下嫌腥膻。", 
            "煎膏软玉定虚语，猘犬所伤或可痊。", 
            "天生此物苦无用，污秽陂池宜弃捐。", 
            "如何月窟亦容汝，时放馋口伤清圆。", 
            "我愿蝈氏灰洒无噍类，免使成精飞上天。"
        ], 
        "title": "食虾蟆诗", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "天涯初得子，气味巧相如。", 
            "地远频劳梦，心通少寄书。", 
            "月亭空想像，风阁屡踟蹰。", 
            "别后无穷意，相逢只挽裾。"
        ], 
        "title": "寄王褒伯和明举韵二首 其一", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "会面知何日，愁怀待一舒。", 
            "吾曹皆委运，世事勿论渠。", 
            "故国有乔木，先人无敝庐。", 
            "岷山思共隐，此计孰云疏。"
        ], 
        "title": "寄王褒伯和明举韵二首 其二", 
        "type": "古风", 
        "yun": "鱼"
    }, 
    {
        "author": "郭印", 
        "era": "宋", 
        "subtype": null, 
        "text": [
            "愤时唯泯默，忧国漫咨嗟。", 
            "上略思黄石，中原望翠华。", 
            "散才甘社栎，系迹类匏瓜。", 
            "世事无穷尽，吾生得有涯。"
        ], 
        "title": "次韵蒲大受书怀十首 其一", 
        "type": "古风", 
        "yun": "麻"
    }, 
    {
        "author": "郭印", 
        "era": "宋", 
        "subtype": null, 
        "text": [
            "时乱那能定，民生不自聊。", 
            "鬓霜秋冉冉，心旆日摇摇。", 
            "敢簉鹓鸿侣，空贻猿鹤嘲。", 
            "眼前谁可意，风月是清交。"
        ], 
        "title": "次韵蒲大受书怀十首 其二", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "世业工看卷，天资拙治生。", 
            "吏曹容小隐，廪禄代深耕。", 
            "痛饮中贤圣，高吟适性情。", 
            "妻孥随我惯，自不厌藜羹。"
        ], 
        "title": "次韵蒲大受书怀十首 其三", 
        "type": "古风", 
        "yun": "庚"
    }, 
    {
        "author": "郭印", 
        "era": "宋", 
        "subtype": null, 
        "text": [
            "物齐人即我，天运古犹今。", 
            "但得丹田固，宁忧白发侵。", 
            "情忘心坦坦，神定息深深。", 
            "却笑灵均辈，悲哀泽畔吟。"
        ], 
        "title": "次韵蒲大受书怀十首 其四", 
        "type": "古风", 
        "yun": "侵"
    }, 
    {
        "author": "郭印", 
        "era": "宋", 
        "subtype": null, 
        "text": [
            "茅檐同广厦，野蔌当珍羞。", 
            "拟作蓑衣放，宁为肉食谋。", 
            "沉思如有得，寡欲自无求。", 
            "叹息吾衰甚，年来不梦周。"
        ], 
        "title": "次韵蒲大受书怀十首 其五", 
        "type": "古风", 
        "yun": "尤"
    }, 
    {
        "author": "郭印", 
        "era": "宋", 
        "subtype": null, 
        "text": [
            "事业乖初愿，聪明异昔时。", 
            "病多难止酒，愁极漫哦诗。", 
            "适俗非予好，从人莫己知。", 
            "经营三径就，安用印累累。"
        ], 
        "title": "次韵蒲大受书怀十首 其六", 
        "type": "古风", 
        "yun": "支"
    }, 
    {
        "author": "郭印", 
        "era": "宋", 
        "subtype": null, 
        "text": [
            "州县徒劳耳，春秋奈老何。", 
            "交游双寂寞，名利两蹉跎。", 
            "帙散尤增睡，杯行且强歌。", 
            "故人频梦见，谁道隔山河。"
        ], 
        "title": "次韵蒲大受书怀十首 其七", 
        "type": "古风", 
        "yun": "歌"
    }, 
    {
        "author": "郭印", 
        "era": "宋", 
        "subtype": null, 
        "text": [
            "日月当头过，风光转眼稀。", 
            "宦游元自薄，生计亦何微。", 
            "要逐时情好，难令野性违。", 
            "富贫同一饱，幸有北山薇。"
        ], 
        "title": "次韵蒲大受书怀十首 其八", 
        "type": "古风", 
        "yun": "微"
    }, 
    {
        "author": "郭印", 
        "era": "宋", 
        "subtype": null, 
        "text": [
            "世道交相丧，从谁见典型。", 
            "圣贤虽泯没，简籍尚丁宁。", 
            "学欲追三代，心终醉六经。", 
            "如何资发冢，陂麦咏青青。"
        ], 
        "title": "次韵蒲大受书怀十首 其九", 
        "type": "古风", 
        "yun": "青"
    }, 
    {
        "author": "郭印", 
        "era": "宋", 
        "subtype": null, 
        "text": [
            "蒲郎吾畏友，诗句屹长城。", 
            "道义千钧重，功名一羽轻。", 
            "邓攸无后嗣，卢老是前生。", 
            "世路羊肠剧，君心若砥平。"
        ], 
        "title": "次韵蒲大受书怀十首 其十", 
        "type": "古风", 
        "yun": "庚"
    }, 
    {
        "author": "郭印", 
        "era": "宋", 
        "subtype": null, 
        "text": [
            "凛凛宸居壮，胡为杀气昏。", 
            "奸臣由一辙，乱政出多门。", 
            "天命何曾改，朝纲本自存。", 
            "嗣皇真有志，反手定乾坤。"
        ], 
        "title": "次韵李久善近诗四首 其一", 
        "type": "古风", 
        "yun": "元"
    }, 
    {
        "author": "郭印", 
        "era": "宋", 
        "subtype": null, 
        "text": [
            "尘氛蒙帝阙，国难古来稀。", 
            "恻恻民情见，茫茫天道非。", 
            "愚千虑切，孤宦一身微。", 
            "万里瞻行在，神魂日夜飞。"
        ], 
        "title": "次韵李久善近诗四首 其二", 
        "type": "古风", 
        "yun": "微"
    }, 
    {
        "author": "郭印", 
        "era": "宋", 
        "subtype": null, 
        "text": [
            "黄叶翻空舞，西风又作寒。", 
            "懒将书帙整，愁见酒杯乾。", 
            "物理秋多感，天文夜细看。", 
            "鸾旗犹未返，一介敢偷安。"
        ], 
        "title": "次韵李久善近诗四首 其三", 
        "type": "古风", 
        "yun": "寒"
    }, 
    {
        "author": "郭印", 
        "era": "宋", 
        "subtype": null, 
        "text": [
            "高人来折节，不免稻粱谋。", 
            "排闷唯诗卷，消愁只茗瓯。", 
            "此时同幕府，何日共仙舟。", 
            "气味难相得，逢君写我忧。"
        ], 
        "title": "次韵李久善近诗四首 其四", 
        "type": "古风", 
        "yun": "尤"
    }, 
    {
        "author": "郭印", 
        "era": "宋", 
        "subtype": null, 
        "text": [
            "纤云都扫迹，烈日正燔空。", 
            "人立洪炉上，鱼游沸鼎中。", 
            "四山浑束热，一叶不吹风。", 
            "屈指秋期近，清凉四海同。"
        ], 
        "title": "苦热三首 其一", 
        "type": "古风", 
        "yun": "东"
    }, 
    {
        "author": "郭印", 
        "era": "宋", 
        "subtype": null, 
        "text": [
            "宇宙何蒸溽，山川久旱乾。", 
            "浃肤惟汗雨，脱腕是冰纨。", 
            "永昼固难避，终宵宁暂安。", 
            "三农忧稼穑，无物可输官。"
        ], 
        "title": "苦热三首 其二", 
        "type": "古风", 
        "yun": "寒"
    }, 
    {
        "author": "郭印", 
        "era": "宋", 
        "subtype": null, 
        "text": [
            "南方炎瘴极，所见异平生。", 
            "日月双风鞴，乾坤一火坑。", 
            "泉源多水竭，官道少人行。", 
            "却忆岷山底，萧然九夏清。"
        ], 
        "title": "苦热三首 其三", 
        "type": "古风", 
        "yun": "庚"
    }, 
    {
        "author": "郭印", 
        "era": "宋", 
        "subtype": null, 
        "text": [
            "千岩万壑最幽深，玉垒西边古茂林。", 
            "仕宦不妨真大隐，风流无伴只孤斟。", 
            "多情竹色朝侵几，适意松声夜入琴。", 
            "莫道使君无一事，每劳幽思发清吟。"
        ], 
        "title": "和赵茂州即事六首 其一", 
        "type": "古风", 
        "yun": "侵"
    }, 
    {
        "author": "郭印", 
        "era": "宋", 
        "subtype": null, 
        "text": [
            "边城赢得自由身，富有江山岂是贫。", 
            "水榭晴云来几席，月庭香雾湿衣巾。", 
            "已邀松竹为三友，更列图书作四邻。", 
            "不会世间机巧事，无思无虑乐天真。"
        ], 
        "title": "和赵茂州即事六首 其二", 
        "type": "古风", 
        "yun": "真"
    }, 
    {
        "author": "郭印", 
        "era": "宋", 
        "subtype": null, 
        "text": [
            "人事都无喜宴安，懒于喧处竞追攀。", 
            "惊残午梦风推户，压尽炎威雪满山。", 
            "无主岩花时解笑，近人林鸟亦知还。", 
            "应怜朝市区区者，方寸何曾顷刻闲。"
        ], 
        "title": "和赵茂州即事六首 其三", 
        "type": "古风", 
        "yun": "删"
    }, 
    {
        "author": "郭印", 
        "era": "宋", 
        "subtype": null, 
        "text": [
            "官居阒寂似僧居，坐卧行藏得自如。", 
            "爽气逼人千亩竹，清风满室一床书。", 
            "心游淡泊能调马，意绝贪求岂羡鱼。", 
            "即此便同三径隐，未须投绂赋归欤。"
        ], 
        "title": "和赵茂州即事六首 其四", 
        "type": "古风", 
        "yun": "鱼"
    }, 
    {
        "author": "郭印", 
        "era": "宋", 
        "subtype": null, 
        "text": [
            "前世愚夫哂邓通，即山鼓铸死饥穷。", 
            "贪名勿羡青云士，守道甘为白发翁。", 
            "日月奔驰驹过隙，乾坤局蹐鸟居笼。", 
            "反观自有超然地，能使渊明立下风。"
        ], 
        "title": "和赵茂州即事六首 其五", 
        "type": "古风", 
        "yun": "东"
    }, 
    {
        "author": "郭印", 
        "era": "宋", 
        "subtype": null, 
        "text": [
            "所欲谁能矩不踰，人生七十在须臾。", 
            "纵横窃鄙张仪诈，怀卷终思宁武愚。", 
            "幸有精神延短景，了无才力奋雄图。", 
            "手提造化非难事，井底寒蛙祗自居。"
        ], 
        "title": "和赵茂州即事六首 其六", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "来自仙家白玉京，秋穹灏气欲平分。", 
            "人间莫道无先觉，天下须知有达尊。", 
            "岂但期颐称上寿，行看嬉戏弄仍孙。", 
            "三溪自是蓬莱境，陵谷迁移此独存。"
        ], 
        "title": "张持道生辰二首 其一", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "西南英誉满簪绅，安富尊荥孰儗伦。", 
            "世上种成无限果，人间赢得自由身。", 
            "手提日月超千劫，心隘乾坤等一尘。", 
            "应笑盈庭争祝颂，儿童犹复咏松椿。"
        ], 
        "title": "张持道生辰二首 其二", 
        "type": "古风", 
        "yun": "真"
    }, 
    {
        "author": "郭印", 
        "era": "宋", 
        "subtype": null, 
        "text": [
            "一到仙山眼自明，前身髣髴记曾经。", 
            "真人眇曶在何许，更随藜杖缘青冥。"
        ], 
        "title": "冯当可游龙鹤山有诗赠安道人用韵二首 其一", 
        "type": "古风", 
        "yun": "青"
    }, 
    {
        "author": "郭印", 
        "era": "宋", 
        "subtype": null, 
        "text": [
            "君今宴坐澄神谷，万象之中能见独。", 
            "功成白日上层霄，莫忘飞来两黄鹄。"
        ], 
        "title": "冯当可游龙鹤山有诗赠安道人用韵二首 其二", 
        "type": "古风", 
        "yun": null
    }, 
    {
        "author": "郭印", 
        "era": "宋", 
        "subtype": null, 
        "text": [
            "道人活计等虚空，城郭山林处处通。", 
            "随缘应现水中月，万壑千潭一照同。"
        ], 
        "title": "送宗泰住成都正法院四首 其一", 
        "type": "古风", 
        "yun": "东"
    }, 
    {
        "author": "郭印", 
        "era": "宋", 
        "subtype": null, 
        "text": [
            "凡情但以俗眼观，妄义阿师取舍间。", 
            "岂知片云不挂天，一来一去心长闲。"
        ], 
        "title": "送宗泰住成都正法院四首 其二", 
        "type": "古风", 
        "yun": "删"
    }, 
    {
        "author": "郭印", 
        "era": "宋", 
        "subtype": null, 
        "text": [
            "少城衲子纷如粟，攘臂丛林空逐逐。", 
            "忽然象罔得遗珠，契诟离娄何面目。"
        ], 
        "title": "送宗泰住成都正法院四首 其三", 
        "type": "古风", 
        "yun": "屋"
    }, 
    {
        "author": "郭印", 
        "era": "宋", 
        "subtype": null, 
        "text": [
            "师今携锡下孤峰，似闻猿鸟含愁容。", 
            "胡不为言我常住，东西南北总相逢。"
        ], 
        "title": "送宗泰住成都正法院四首 其四", 
        "type": "古风", 
        "yun": "冬"
    }, 
    {
        "author": "郭印", 
        "era": "宋", 
        "subtype": null, 
        "text": [
            "夔子巴峡冲，风物异蜀境。", 
            "城居版作屋，江汲地无井。", 
            "四郊乏平原，冢墓缘山岭。", 
            "人传蚯蚓瘴，俗饮茱萸茗。", 
            "女妇尽背篮，老弱多垂瘿。", 
            "试问何所因，食彼山泉冷。", 
            "岩栖固不少，亦有长细颈。", 
            "似闻此土人，其性皆悍犷。", 
            "胸中忿畜者，瓮盎成项领。", 
            "是说理有之，云胡不自省。", 
            "我来适夏初，端坐愁日永。", 
            "况经六七月，官舍如沸鼎。", 
            "有雨未沾濡，蔬茹空盘皿。", 
            "清泉不敢吃，仅免河鱼梗。", 
            "投绂归去来，吾乡等箕颍。"
        ], 
        "title": "夔州", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": "五言律诗", 
        "text": [
            "浮天传自昔，万古一澄清。", 
            "月耿光犹烂，风号势欲倾。", 
            "滔滔原不竭，漠漠却无声。", 
            "便欲乘槎去，临风试濯缨。"
        ], 
        "title": "渡江", 
        "type": "律诗", 
        "yun": "庚"
    }, 
    {
        "author": "袁燮", 
        "era": "宋", 
        "subtype": "七言律诗", 
        "text": [
            "听履辞荣反旧庐，高堂燕坐每申如。", 
            "肯随流俗趋邪径，要使吾身宅广居。", 
            "告老未能三阅月，趣归已奉十行书。", 
            "愿公努力扶皇极，展尽胸中万卷馀。"
        ], 
        "title": "送楼尚书赴诏", 
        "type": "律诗", 
        "yun": "鱼"
    }, 
    {
        "author": "袁燮", 
        "era": "宋", 
        "subtype": "七言律诗", 
        "text": [
            "几载英名表一乡，今年仙籍始浮香。", 
            "恩隆云汉颁宸翰，燕赐韶钧出教坊。", 
            "父子同登尤炜煜，诗骚为贶转铿锵。", 
            "愿言努力酬天造，勉使吾君冠百王。"
        ], 
        "title": "和孙吉父登第二首 其一", 
        "type": "律诗", 
        "yun": "阳"
    }, 
    {
        "author": "袁燮", 
        "era": "宋", 
        "subtype": "七言律诗", 
        "text": [
            "生平心事渺无涯，老去情悰岂复嘉。", 
            "便合扁舟归故隐，却寻小圃种幽花。", 
            "痴儿侥倖居前列，朴学流传本故家。", 
            "第一不宜贪显宦，更烦师友护兰芽。"
        ], 
        "title": "和孙吉父登第二首 其二", 
        "type": "律诗", 
        "yun": "麻"
    }, 
    {
        "author": "袁燮", 
        "era": "宋", 
        "subtype": "七言律诗", 
        "text": [
            "西川剑阁伟冈峦，虽得峥嵘苦未宽。", 
            "岂意危栏临楚望，获瞻乔岳峙江干。", 
            "雌雄并立排锋刃，紫翠相萦绣帨鞶。", 
            "珍重主人贪好景，邀宾揽秀俯林端。"
        ], 
        "title": "倚天阁", 
        "type": "律诗", 
        "yun": "寒"
    }, 
    {
        "author": "袁燮", 
        "era": "宋", 
        "subtype": "七言律诗", 
        "text": [
            "名利那须较有无，登临乐处即吾庐。", 
            "兴浓不觉朔风劲，景好贪看晴雪馀。", 
            "竟日送青娱座客，先春解冻跃潜鱼。", 
            "与君不但分风月，水色山光总一如。"
        ], 
        "title": "和治中雪后", 
        "type": "律诗", 
        "yun": "鱼"
    }, 
    {
        "author": "袁燮", 
        "era": "宋", 
        "subtype": "七言律诗", 
        "text": [
            "由来腊雪兆年丰，新岁还应与腊同。", 
            "可喜三阳才应律，便看六出骤漫空。", 
            "缄藏挚兽安林下，约束遗蝗入地中。", 
            "积至尺馀犹未已，始知嘉政与天通。"
        ], 
        "title": "大雪与俞少卿二首 其一", 
        "type": "律诗", 
        "yun": "东"
    }, 
    {
        "author": "袁燮", 
        "era": "宋", 
        "subtype": "七言律诗", 
        "text": [
            "歉岁隆冬水不冰，铃斋谁与破愁城。", 
            "缤纷忽作纤腰舞，照曜俄添老眼明。", 
            "玉不坚牢终可贵，花非剪刻自然成。", 
            "大田来岁应多稼，看取仓箱处处盈。"
        ], 
        "title": "大雪与俞少卿二首 其二", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "只忧短发变星星，早葺生涯寄暮龄。", 
            "二顷可能轻相印，一区聊欲著玄经。", 
            "不嫌野水侵扉绿，更喜寒筠绕屋青。", 
            "投绂归来成底事，要驱龙虎遁天刑。"
        ], 
        "title": "卜居", 
        "type": "律诗", 
        "yun": "青"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "平生不喜入州闾，林下江边谩卜居。", 
            "解榻延宾同笑语，杜门教子读诗书。", 
            "最怜舍后蔬盈圃，只欠庭前水绕除。", 
            "官路崄巇端可畏，茅茨固就早悬车。"
        ], 
        "title": "次韵杨信仲见贻郊居二首 其一", 
        "type": "律诗", 
        "yun": "鱼"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "野老樵夫作比闾，儒宫一亩亦安居。", 
            "浇愁剩买村前酒，引睡频拈架上书。", 
            "江近云烟长到户，人稀鸟鹊自驯除。", 
            "不才已分时流弃，犹幸能延长者车。"
        ], 
        "title": "次韵杨信仲见贻郊居二首 其二", 
        "type": "律诗", 
        "yun": "鱼"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "天含愁思雨冥冥，晚色云销万里青。", 
            "几点沙鸥临水镜，数重烟树簇山屏。", 
            "雅闻樵采能谈道，欲耦锄耰更问经。", 
            "藜杖芒鞋先有约，相从避世免深刑。"
        ], 
        "title": "次韵王德夫晚晴郊行之作", 
        "type": "律诗", 
        "yun": "青"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "卧溪古木势蜿蜒，伫立斜阳旅思宽。", 
            "湍没岸痕知涨溢，风生水面觉清寒。", 
            "静容桃李敷浓荫，暖放凫鹥浴短翰。", 
            "隐约渭滨真髣髴，行藏都付一渔竿。"
        ], 
        "title": "次韵师时发溪桥晚眺", 
        "type": "律诗", 
        "yun": "寒"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "榴花灼烁半空开，天外薰风入座来。", 
            "雨掠南塘荷盖净，云埋西岭日车颓。", 
            "物情荣谢看诗句，时世安危付酒杯。", 
            "好是溪桥最清绝，淡烟寒水一迟回。"
        ], 
        "title": "和师时发荷亭晚饮", 
        "type": "律诗", 
        "yun": "灰"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "烂漫烟光一目收，危亭葺就壮岑楼。", 
            "三巴故国山川在，万古长空日月流。", 
            "江水奔腾无昼夜，石田耕穫漫春秋。", 
            "兴来筇竹随儿辈，径路平生不惯由。"
        ], 
        "title": "宪司后园葺旧亭榜以明秀元少监有诗次韵", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "万象森罗不可收，一亭览尽胜高楼。", 
            "涂山南觐尊乔岳，渝水东朝合众流。", 
            "烟起人家天欲暮，云归海峤月当秋。", 
            "此时此景尤佳绝，约客重来信有由。"
        ], 
        "title": "再和四首 其一", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "东皇物色未全收，山半登临当倚楼。", 
            "锦里烟光浑在眼，云溪花片亦随流。", 
            "夕阳正好无多景，春序才移已复秋。", 
            "却忆故园林壑美，乘风欲去问何由。"
        ], 
        "title": "再和四首 其二", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "皇家故境未能收，愁绝登城与上楼。", 
            "目断东吴心已往，神驰西洛泪先流。", 
            "江山环合成兹邑，雾雨溟濛即是秋。", 
            "赖有圣贤同一中，忍将时事说元由。"
        ], 
        "title": "再和四首 其三", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "天际油云不肯收，全妨寓目向层楼。", 
            "日车难把长绳挽，春事浑同去水流。", 
            "可奈馀寒犹作沴，悬知徂暑未能秋。", 
            "此方记得偏炎热，路入夔门一再由。"
        ], 
        "title": "再和四首 其四", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "虚亭突兀枕崇冈，玉宇无风秋自凉。", 
            "地阔群山争逶迤，天低远树立微茫。", 
            "阴晴易辨云霞色，晓夕常吞日月光。", 
            "我亦清心官事省，葛巾藜杖得徜徉。"
        ], 
        "title": "仁寿县后有亭余名之曰明远赋诗二首 其一", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "小邦人物大邦同，万屋鳞鳞气郁葱。", 
            "谁挈神峰离海底，幻将廛市纳壶中。", 
            "垂帘拟学山阴画，飞舄难乘叶县风。", 
            "举首穹旻才一尺，敢凭正直谢天公。"
        ], 
        "title": "仁寿县后有亭余名之曰明远赋诗二首 其二", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "西冈独上每春容，天接危亭四面风。", 
            "万室鳞鳞归眼底，一峰岌岌倚云中。", 
            "地灵人胜风流古，石秀山回气象雄。", 
            "曳杖频来无别意，喜观禾麦又年丰。"
        ], 
        "title": "爽襟亭", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "江白风清古寺虚，客来萧散兴何殊。", 
            "水涵疏树千寻净，尘到幽亭一点无。", 
            "天际昏烟迷小艇，林端落日射浮图。", 
            "欲添楚屿深秋意，好向沙洲养橘奴。"
        ], 
        "title": "次韵刘文饶题绝尘亭", 
        "type": "律诗", 
        "yun": "虞"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "凿开苍翠著幽亭，正取澄江一镜平。", 
            "嘉木千章垂倒影，支流三道咽寒声。", 
            "桥横古路肩相属，云衬斜阳眼自明。", 
            "竹色波光交借重，照人心骨有馀清。"
        ], 
        "title": "双清亭", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "溪浅桥横趣自幽，坐来风色晚飕飕。", 
            "寒泉有韵石间出，远水多情竹外流。", 
            "地僻蛟龙时隐见，天晴鸂鶒乱沈浮。", 
            "见闻总是吾家物，好景何须著意求。"
        ], 
        "title": "龙渊桥亭新成", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "默默幽轩祗自知，天人一理未容欺。", 
            "檐光坐揖青山入，窗影闲看白日移。", 
            "休道嚣尘侵晏宅，由来表里湛黄陂。", 
            "思惟泯处全真现，存得灵龟笑朵颐。"
        ], 
        "title": "次韵文士颖留题李子充双寂轩诗", 
        "type": "律诗", 
        "yun": "支"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "诸城葛氏久湮沈，清尚知君独远寻。", 
            "席卷承家猗顿术，日明好古子云心。", 
            "珍藏高阁轻三箧，善购多门小万金。", 
            "曾见墨庄耕穫利，行看杞梓秀家林。"
        ], 
        "title": "诸葛公则延登书阁出示焦丈通直洎诸公所赠诗因成四韵", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "出郭幽寻偶一欣，初来犹未叹离群。", 
            "谁知萧寺悬荒野，却有层楼插暮云。", 
            "烟外遥岑仍隐隐，风边落叶更纷纷。", 
            "天寒日薄牛羊下，绕树归鸦不忍闻。"
        ], 
        "title": "同神泉县尉游海惠院登三惠阁有怀汉州同官", 
        "type": "律诗", 
        "yun": "文"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "倚杖从容日未曛，望中一洗两眸昏。", 
            "晴云放出千寻岭，乔木团成几处村。", 
            "东去西来长道路，春耕秋穫换郊原。", 
            "无穷物象相吞吐，妙趣谁知在不言。"
        ], 
        "title": "题远色阁", 
        "type": "律诗", 
        "yun": "元"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "寻幽一访洞中天，路绕青溪水绕山。", 
            "翠径崎岖行竹里，红尘咫尺背人间。", 
            "侵裾爽气冷冰雪，漱玉寒流锵佩环。", 
            "更问石庵窥胜迹，斯游岂复倦跻攀。"
        ], 
        "title": "次韵蒲大受同游龙洞之什", 
        "type": "律诗", 
        "yun": "删"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "巧思潜窥造化儿，更依曲水凿方池。", 
            "灵鳌上钓喧红粉，轻鹢浮觞趁彩旗。", 
            "落涧寒声泉㶁㶁，弄花斜日影迟迟。", 
            "分明作个山阴会，仍有当时幼妇辞。"
        ], 
        "title": "次韵董守流杯池", 
        "type": "律诗", 
        "yun": "支"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "九夏何知暑令行，轻风拂拂水泠泠。", 
            "只凭藜杖穿幽径，还喜蒲团憩小亭。", 
            "散诞竹边梳白发，徘徊江上诵黄庭。", 
            "人间无此清凉处，亦许儿童共乞灵。"
        ], 
        "title": "归云溪", 
        "type": "律诗", 
        "yun": "青"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "连日追游笑语同，一樽能遣百愁空。", 
            "唐贤阁上秋风冷，巴子台边夕照红。", 
            "木落荒坡思白傅，草深颓墓忆宣公。", 
            "只怜地狭难成市，依旧沙头作小丛。"
        ], 
        "title": "忠州怀古", 
        "type": "律诗", 
        "yun": "东"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "妻子相携失所居，山川迢递更崎岖。", 
            "征鸿去去秋风急，惊鹊栖栖夜月孤。", 
            "赖有绨袍怜范叔，免教岐路泣杨朱。", 
            "归来每忆溪船上，买得鲜鱼酒旋沽。"
        ], 
        "title": "送友人归越", 
        "type": "律诗", 
        "yun": "虞"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "西风一夕送残蝉，老景情怀更惘然。", 
            "芦荻病中秋瑟瑟，家山梦里路绵绵。", 
            "空城点滴寒莎雨，故国凄迷断础烟。", 
            "待得鹤归华表上，可堪人世又千年。"
        ], 
        "title": "秋怀酬仇仁近见寄", 
        "type": "律诗", 
        "yun": "先"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "忆昔论文向酒边，忽来二十二三年。", 
            "别离老泪深春水，今古闲愁积暮烟。", 
            "吟作南音怀越土，望穷东浦隔秦天。", 
            "梦魂不识曹娥渡，一纸相思寄客船。"
        ], 
        "title": "寄上虞周伯起县尉", 
        "type": "律诗", 
        "yun": "先"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "顽独斋前翠色交，翛然一榻掩衡茅。", 
            "禅心久作高僧悟，方术宁从道士教。", 
            "晓日短墙花弄影，晚风斜槛鹤归巢。", 
            "老怀自喜诗尤健，几度穷吟忆孟郊。"
        ], 
        "title": "顽独", 
        "type": "律诗", 
        "yun": "肴"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "客里光阴叹白驹，青山何处故人疏。", 
            "花开花落难逢笑，潮去潮来莫寄书。", 
            "北海酒深时自醉，西湖水浅晚堪渔。", 
            "新诗忽见因相忆，何日携琴话起居。"
        ], 
        "title": "寄桐庐李华甫", 
        "type": "律诗", 
        "yun": "鱼"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "惟有梅花不厌贫，花前笑语伴閒身。", 
            "老枝犹带深山雪，生意能回破屋春。", 
            "影待月来明户牖，香随风散恼比邻。", 
            "寄余何限江南意，几度相看忆故人。"
        ], 
        "title": "谢人惠梅花", 
        "type": "律诗", 
        "yun": "真"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "自笑儒冠不称时，几回堪笑复堪悲。", 
            "閒门事少知贫好，逆境愁多恨死迟。", 
            "勋阁麒麟无梦想，故山猿鹤有心期。", 
            "纷纷尘俗都如许，吟得诗成欲寄谁。"
        ], 
        "title": "自笑", 
        "type": "律诗", 
        "yun": "支"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "露冷飘零半幅纨，伤心不见女乘鸾。", 
            "歌残春院桃花暖，愁杀秋庭木叶寒。", 
            "满地飞尘何处避，旧时明月向谁看。", 
            "应思曾在君怀里，一点恩情欲忘难。"
        ], 
        "title": "纨扇", 
        "type": "律诗", 
        "yun": "寒"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "飘缈蓬壶隔俗尘，尘中日月易因循。", 
            "白驹皎皎犹空谷，秋水娟娟自美人。", 
            "何限溪山分晓梦，无情天地著閒身。", 
            "抱琴来问吟边信，见说池塘草正春。"
        ], 
        "title": "呈赵侍郎", 
        "type": "律诗", 
        "yun": "真"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "未是扶摇得意时，笼中日月且相依。", 
            "一身天地宜閒过，四面风尘莫远飞。", 
            "老树无枝空怅望，春山何处不知归。", 
            "冯君爱取新毛羽，休向花前怨落晖。"
        ], 
        "title": "笼中鸟", 
        "type": "律诗", 
        "yun": "微"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "此去横经涉远途，三江烟雨晚潮初。", 
            "颛孙岂是贪求禄，郑老从来爱读书。", 
            "驻马晓吟曹庙桧，倚船时看舜乡鱼。", 
            "顾予挟册曾游此，故旧相逢为起居。"
        ], 
        "title": "送张集父分教越之上虞", 
        "type": "律诗", 
        "yun": "鱼"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "彭泽归来厌宦情，弁阳山下买山耕。", 
            "春风秋月供吟啸，月夕风朝寄死生。", 
            "铭墓古人堪彷佛，著书心事更分明。", 
            "但能似此存清节，野史须还记姓名。"
        ], 
        "title": "挽周明府公谨", 
        "type": "律诗", 
        "yun": "庚"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "剑影悠悠出故都，酒边临别重踌躇。", 
            "吴江霜早愁闻雁，楚泽天宽老钓鱼。", 
            "瑶草春风香未歇，美人秋水意何如。", 
            "西湖莫忘閒鸥鹭，彊健不妨频寄书。"
        ], 
        "title": "丙戌送李元晖归", 
        "type": "律诗", 
        "yun": "鱼"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "西风客影鬓毛苍，此去携琴又一方。", 
            "欲向书中消日月，何妨篱下寄文章。", 
            "于今蜀道无平地，到处并州即故乡。", 
            "茶灶笔床犹在否，烦君移棹问沧浪。"
        ], 
        "title": "送陈仲甫挟书游甫里", 
        "type": "律诗", 
        "yun": "阳"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "霞衣飞舞越山青，回笑时人醉未醒。", 
            "春枕卧看琪树月，夜香学拜石坛星。", 
            "泥成丹灶烧仙药，移近明窗读道经。", 
            "可惜蓬莱归不早，海风正急海波腥。"
        ], 
        "title": "黄资深入道", 
        "type": "律诗", 
        "yun": "青"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "何处春山采药还，此行万里道途难。", 
            "西风尘起衣装重，北斗星低剑气寒。", 
            "学跨青牛朝玉阙，语留白鹤守金丹。", 
            "洞门无钥须归早，莫待桃花落石坛。"
        ], 
        "title": "送王道士入燕", 
        "type": "律诗", 
        "yun": "寒"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "郁郁文章不称时，岂堪寂寞寄人篱。", 
            "早知乱后为儒误，始恨年来入道迟。", 
            "春晚茅山犹有朮，秋深商岭已无芝。", 
            "何当乘此清风去，共看山家未了棋。"
        ], 
        "title": "送友人建康入道", 
        "type": "律诗", 
        "yun": "支"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "诸将驱驰尺寸功，先生来此坐清风。", 
            "汉家天地閒身外，严濑烟波落照中。", 
            "片石粼粼年岁晚，一丝袅袅利名空。", 
            "笑余亦是垂纶客，欲借台前系短篷。"
        ], 
        "title": "钓台", 
        "type": "律诗", 
        "yun": "东"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "几片飘从客鬓来，光摇老眼白皑皑。", 
            "不因枯树今朝见，只道寒梅昨夜开。", 
            "是处园林迎腊到，一时天地唤春回。", 
            "凭谁寄语问滕六，乞与人间此种栽。"
        ], 
        "title": "雪", 
        "type": "律诗", 
        "yun": "灰"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "曾于诗里识清名，几夜吟看婺女星。", 
            "番令宅前花未盛，延陵墓上草先青。", 
            "灯摇残月佳人哭，碑立斜阳御史铭。", 
            "一纸哀歌和泪寄，山高水远树冥冥。"
        ], 
        "title": "寄悼浦江吴县令清翁", 
        "type": "律诗", 
        "yun": "青"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "露箬霜筠织短篷，飘然来往淡烟中。", 
            "偶经菱市寻溪友，却拣蘋汀下钓筒。", 
            "白菡萏香初过雨，红蜻蜓弱不禁风。", 
            "吴中近事君知否，团扇家家画放翁。"
        ], 
        "title": "六月二十四日夜分梦范至能李知几以尤延之同集江亭诸公请予赋诗记江湖之乐诗成而觉忘数字而已", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "十亩春芜手自犁，瓜牛庐在镜湖西。", 
            "禅心每笑弹棋局，道眼长捐刮膜篦。", 
            "绝食就官分鹤料，无车免客笑鸡栖。", 
            "旗亭酒贱秋风近，夜夜归来醉似泥。"
        ], 
        "title": "醉归", 
        "type": "律诗", 
        "yun": "齐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "身外寥寥扫怨恩，胸中浩浩纳乾坤。", 
            "饱经世事常高枕，惯见人情不署门。", 
            "孤日夜分生海底，百川秋涨溯河源。", 
            "珥貂碧落从来事，东访蓬莱不足言。"
        ], 
        "title": "宴坐自午至暮", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "浮生真是寄邮亭，短鬓匆匆失故青。", 
            "睡少始知愁有力，病增方叹药无灵。", 
            "谋生懒似逢秋燕，访旧疏于欲旦星。", 
            "自笑若为销此恨，浊醪聊复倒馀瓶。"
        ], 
        "title": "浮生", 
        "type": "律诗", 
        "yun": "青"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "高屐枯筇一老翁，灯前自笑发如蓬。", 
            "泠泠月浸荒庭竹，淅淅风凋古井桐。", 
            "病思未苏秋尚浅，醉魂初醒夜方中。", 
            "故人万里无消息，便拟江头问断鸿。"
        ], 
        "title": "秋夜", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "桔槔引水绕荒畦，病卧蜗庐不厌低。", 
            "小聚数家秋霭里，平波千顷夕阳西。", 
            "亭皋草木犹葱茜，天上风云已惨凄。", 
            "逋负如山炊米尽，终年枉是把锄犁。"
        ], 
        "title": "林（别集本作村）居秋日", 
        "type": "律诗", 
        "yun": "齐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "闲拂青铜一惘然，此生应老海云边。", 
            "凉飔入袂诗初就，幽鸟呼人梦不全。", 
            "天上鹊归星渚冷，月中桂长露华鲜。", 
            "射胡羽箭凋零尽，坐负心期四十年。"
        ], 
        "title": "七月二十四日作", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "抚枕时时犹叹欷，阨穷已极畏凶饥。", 
            "雨声淅沥孤斋冷，客梦萧条万里归。", 
            "山邑风雷移蜃穴，海城水潦半民扉。", 
            "如云秋稼方相贺，一饱还忧与愿违。"
        ], 
        "title": "枕上作时闻临海四明皆大水", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "漫道年来未极衰，穷途憔悴实难支。", 
            "半分臂减休文瘦，七尺躯存曼倩饥。", 
            "尚忆青衫陪众隽，宁期白首负明时。", 
            "悠然万里烟波兴，除却沙鸥总不知。"
        ], 
        "title": "书怀", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "自许山翁懒是真，纷纷外物岂关身。", 
            "花如解笑还多事，石不能言最可人。", 
            "净扫明窗凭素几，闲穿密竹岸乌巾。", 
            "残年自有青天管，便是无锥也未贫。"
        ], 
        "title": "闲居自述", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "墨入红丝点漆浓，闲将倦笔写秋容。", 
            "雨声已断时闻滴，云气将归别起峰。", 
            "斜日半穿临水竹，好风遥送隔城钟。", 
            "远游更动轻舟兴，太息何人解见从。"
        ], 
        "title": "秋雨初霁试（涧谷本卷五作戏）笔", 
        "type": "律诗", 
        "yun": "冬"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "苫茅架竹亦吾庐，病起幽怀得小摅。", 
            "爱酒已捐身外事，闭门犹读死前书。", 
            "邻家人喜添新犊，小市奴归得早蔬。", 
            "但使身安岁中熟，敢辞老境落樵渔。"
        ], 
        "title": "幽怀", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "吴下当时薄阿蒙，岂知垂老叹途穷。", 
            "秋砧巷陌昏昏月，夜烛帘栊袅袅风。", 
            "缩项鳊鱼收晚钓，长腰粳米出新砻。", 
            "儿曹幸可团栾语，忧患如山一笑空。"
        ], 
        "title": "秋夜示儿辈", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "七十人言自古稀，我今过二未全衰。", 
            "读书似走名场日，许国如骑战马时。", 
            "秋晚雁来空自感，夜阑酒尽不胜悲。", 
            "渭滨星霣逾千载，一表何人继出师。"
        ], 
        "title": "七十二岁吟", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "聚落萧条古埭东，芦藩蓬户卧衰翁。", 
            "井桐叶尽新霜后，衣杵声繁夕照中。", 
            "身似败棋难复振，心如病木已中空。", 
            "村醪酸涩君无笑，也解灯前作脸红。"
        ], 
        "title": "秋晚", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "一事无成老已成，不堪岁月又峥嵘。", 
            "愁生新雁寒初下，睡起残灯晓尚明。", 
            "天地何由容丑虏，功名正恐属书生。", 
            "行年七十初心在，偶展舆图泪自倾。"
        ], 
        "title": "九月二十八日五鼓起坐抽架上书得九域志泫然有感", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "身见绍兴初改元，百罹敢料至今存。", 
            "生涯破碎馀龙具，学问荒唐守兔园。", 
            "独立未除还笏气，馀生犹待阖棺论。", 
            "北窗灯暗霜风恶，且置孤愁近酒樽。"
        ], 
        "title": "自嘲", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "作梦今逾七十年，平生怀抱尚依然。", 
            "结茅杜曲桑麻地，觅句灞桥风雪天。", 
            "骠骑向来求作佛，淮南末路望登仙。", 
            "世间妄想何穷尽，输与山翁一醉眠。"
        ], 
        "title": "作梦", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "杳杳霜钟十里声，娟娟江月半窗明。", 
            "陈编欲绝犹堪读，微火相依更有情。", 
            "九曲烟云新散吏，百年铅椠老诸生。", 
            "颓然待旦君无笑，尚胜闻鸡赋早行。"
        ], 
        "title": "夜坐", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "发已凋疏齿已摇，高谈谁与慰无聊。", 
            "苦心虽呕何由出，病骨非谗亦自销。", 
            "玉雪细尘烹瑞草，烟脂小把斸灵苗。", 
            "贺公吴语吾能似，太息遗魂不可招。"
        ], 
        "title": "龟堂独坐遣闷二首 其一", 
        "type": "律诗", 
        "yun": "萧"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "放逐还山八见春，枯颅槁项雪霜新。", 
            "大床不解除豪气，凡眼安能识贵人。", 
            "食有淖糜犹足饱，衣存短褐未全贫。", 
            "北窗坐卧君无笑，拈起乌藤捷有神。"
        ], 
        "title": "龟堂独坐遣闷二首 其二", 
        "type": "律诗", 
        "yun": "真"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "君为五羊仙，我效退之拜。", 
            "默契如来禅，安用传画绘。", 
            "沧海虽云阔，万里有限际。", 
            "请从造物论，一瞬即破碎。", 
            "灵龟胡为乎，钻灼烂腹背。", 
            "生能发幽冤，神理助奇怪。", 
            "晚投古寺食，荤味不如菜。", 
            "摩挲庭下碑，百岁苍藓晦。", 
            "忽逢润经处，房公俨如在。", 
            "度人要成林，今已播禅话。", 
            "忽为杀盗淫，佛敕所告戒。", 
            "种子积无明，应须法雨洒。", 
            "幸陪莲社缘，彼此吸清瀣。", 
            "噫嗟絷轩冕，憔悴尘垢态。", 
            "一朝趋地狱，苦恼孰肯代。", 
            "莹如摩尼珠，谁使浊水坏。", 
            "与公志斯游，浩荡形骸外。"
        ], 
        "title": "再和颖叔志游", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "驱车何所适，独往观药洲。", 
            "荒芦喧鸟雀，怪石森龙虬。", 
            "大亭插层城，玉虹跨深沟。", 
            "双门控西渚，九星聚中流。", 
            "其名何壮哉，像貌俨可求。", 
            "鋹王卷国去，故物惟此留。", 
            "沧溟霸气灭，落日孤烟浮。", 
            "空畦已无药，草蔓春柔柔。", 
            "常年一百五，载酒倾城游。", 
            "炎炎二圣作，德泽覃海陬。", 
            "大帅用文儒，静镇十五州。", 
            "诸公握鸿笔，刬藓挥戈矛。", 
            "仍要水宫月，一笑挹浮丘。", 
            "蓬莱自兹往，稳踏金鳌头。"
        ], 
        "title": "独游药洲怀颖叔修撰", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "番禺西城偏，九石名九曜。", 
            "危根插沧浪，古魄镇临眺。", 
            "何人试巧手，凿此混沌窍。", 
            "森森毛发散，伟伟仪形肖。", 
            "葱苍翠雾湿，玲珑秋月照。", 
            "痕添海潮上，声酸朔风叫。", 
            "龙归忧利剑，鳌泣怖长钓。", 
            "曾非借霹雳，安得离岩峤。", 
            "菱溪与太湖，所得信未妙。", 
            "谁将置濠隍，我愿植廊庙。", 
            "坚贞以类举，邪僻令遁跳。", 
            "濡毫勒阴崖，卑语君莫诮。"
        ], 
        "title": "九曜石奉呈同游蒋帅颖叔吴漕翼道", 
        "type": "古风", 
        "yun": "啸"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "潭潭洞天门，孰出朱明右。", 
            "突疑云翼张，竦见冰骨瘦。", 
            "飞仙时往来，别有通海窦。", 
            "此事仅传闻，世人岂能觏。", 
            "攲檐榛棘合，坏壁青红旧。", 
            "汲泉炼丹处，颓废无完甃。", 
            "不逢博物人，妙迹谁复究。", 
            "黄冠禀使者，乘时力营构。", 
            "飞阁凌沧波，诛林逐群狖。", 
            "松萝翠欲滴，兰茝芬可嗅。", 
            "秋蟾助馀魄，蓬岛分小岫。", 
            "披披宿霭散，泠泠诸籁奏。", 
            "超然俗虑息，挥手出宇宙。", 
            "况逢老集仙，气夺天下秀。", 
            "落笔诚千言，霹雳震白昼。", 
            "于兹惜分携，作恶须掺袖。"
        ], 
        "title": "和颖叔游浮丘观", 
        "type": "古风", 
        "yun": "宥"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "五鼓开画戟，平明出重闉。", 
            "小桥分野径，吴圃会众宾。", 
            "番禺二月尾，落花已无春。", 
            "唯有蔷薇水，衣襟四时薰。", 
            "短垣乃浮丘，楼观何斩新。", 
            "我公发幽晦，输金走车轮。", 
            "蓬莱飞一岛，云外拖晴绅。", 
            "此景在眉睫，图绘未必匀。", 
            "从来不弹弋，傍砌鸟雀驯。", 
            "寄语北海若，停风护松筠。", 
            "负才诗傲敌，纵酒吞湖漘。", 
            "酩酊安足辞，不饮终成尘。", 
            "逍遥一日事，浮脆百年身。", 
            "何须跨黄鹤，追彼瑶池人。", 
            "但当听公歌，卖交斥张陈。", 
            "达道齐生死，笔端真有神。", 
            "挥洒十八韵，一一无价珍。", 
            "老彼杜工部，玄哉扬子云。"
        ], 
        "title": "颖叔招饮吴圃", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "新江自南来，西与端江汇。", 
            "寒光入灵羊，一碧浸罗带。", 
            "屹然鹄奔亭，遗音溢千载。", 
            "羽仪莫可见，窈窕想姝态。", 
            "遭戕瘗同坎，襦布久不坏。", 
            "诉冤如生平，隐显一何怪。", 
            "雠人阖户戮，化质抟风快。", 
            "且将忧患辞，浩荡烟霄外。", 
            "舄飞并剑跃，类与神灵会。", 
            "物变固难穷，抚事增感慨。", 
            "周侯昔行部，美绩此尤最。", 
            "江生引为言，建平平捐罪。", 
            "宋兴跨唐虞，乾坤正交泰。", 
            "皇华命俊哲，枉横无纤芥。", 
            "琳琅斯亭篇，證古欲陈戒。", 
            "杀人贵灭口，覆族竟自败。", 
            "奸谀诛既死，潜德发幽晦。", 
            "坚珉可磨镌，荣光庶长在。"
        ], 
        "title": "鹄奔亭呈帅漕二公", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "贵池昔分袂，端江复倾盖。", 
            "屈指十六秋，华发惊老大。", 
            "云霄邈功名，荆榛森患害。", 
            "众人皆欲戮，出门即有碍。", 
            "咄哉不复道，致酒强高会。", 
            "苍梧帝魂寂，鹄化遗亭在。", 
            "翠葆撄玉簪，金鳞跃罗带。", 
            "风澄岚霭散，棹击天影碎。", 
            "往古悉已空，来今竟何待。", 
            "劳形百年间，投足万里内。", 
            "秋水正瀰漫，醉胆逐澎湃。", 
            "一丝携六鳌，猛掷沧溟外。"
        ], 
        "title": "端州逢故人刘炜光道致酒鹄奔亭作", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "春田岂不美，春园亦可佳。", 
            "田水流决决，园禽语喈喈。", 
            "荷笠复携锄，动作颇自谐。", 
            "邻叟三五辈，击壤欢无涯。", 
            "禄仕四十年，志运良已乖。", 
            "许国既无补，陷阱几沈埋。", 
            "皇恩湛昭洗，印绶蒙优差。", 
            "内循齿发衰，愧彼英俊偕。", 
            "休焉保其终，飞章乞残骸。", 
            "将归乐复乐，清风扫孤怀。"
        ], 
        "title": "将归三首 其一", 
        "type": "古风", 
        "yun": "佳"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "结庐谢山下，门荒萝径深。", 
            "寂无车马迹，而有猿鸟音。", 
            "高峰落日尽，远壑归云沉。", 
            "死生一吾趣，长啸亡头簪。", 
            "勇往复此乐，俛仰安可任。"
        ], 
        "title": "将归三首 其二", 
        "type": "古风", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "垂老度庾岭，西江守端州。", 
            "逾年忝禄食，归思忽惊秋。", 
            "结庐丹湖边，种朮果屡收。", 
            "挂冠已不早，玄花随两眸。", 
            "休休保残龄，击壤歌皇猷。", 
            "有儿集吏选，馀事复何求。", 
            "回首天地恩，瞑目终难酬。"
        ], 
        "title": "将归三首 其三", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "泐潭月公晦，其禅妙诸方。", 
            "传之晋伯明，独步入豫章。", 
            "一登上蓝座，日月迥辉光。", 
            "问法瞻丈室，方广不可量。", 
            "人人得甘露，灌顶心清凉。", 
            "又通世俗书，落笔皆文章。", 
            "众鸟难悉名，卓然唯凤凰。", 
            "羽仪下云霄，五色在山冈。", 
            "先帝昔临御，京城开宝坊。", 
            "明诏求法才，众老争低昂。", 
            "惟师不妄念，安之如太行。", 
            "乃知北远师，驾幸不下床。", 
            "所传信匪讹，千载两相望。", 
            "篁竹架清风，乔松裛寒霜。", 
            "回心剃须发，永愿陪翱翔。"
        ], 
        "title": "赠上蓝晋禅师", 
        "type": "古风", 
        "yun": "阳"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "羌庐初在望，复忆柴桑翁。", 
            "醉来卧磐石，闷默天地通。", 
            "不入惠远社，自弹无弦桐。", 
            "悠悠出谷云，漠漠栖林风。", 
            "傍岩片月白，落磴寒泉洪。", 
            "此意非眺听，遥知与君同。"
        ], 
        "title": "望庐山怀陶渊明", 
        "type": "古风", 
        "yun": "东"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "徘徊西涧下，听泉濯烦襟。", 
            "烦襟遂萧爽，妙音非世音。", 
            "不知岐路绝，贪玩烟萝深。", 
            "斧斤未尝入，高材自成林。", 
            "鹤鸣岂有怨，云去本无心。", 
            "寥寥陵涧寂，古意难追寻。"
        ], 
        "title": "追和韦应物庐山西涧瀑布下作", 
        "type": "古风", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "遥怜李太白，吟望瀑布水。", 
            "不知三峡流，翠洒虚烟里。", 
            "雄声雷雨骤，远响松风靡。", 
            "谁留千丈虹，长在云根倚。", 
            "遂令车马来，朗瞻楼殿启。", 
            "明明银色界，浩浩蟾波洗。", 
            "居中梵天众，闻思悟玄理。", 
            "长老乃摩诘，取供在弹指。", 
            "普薰毛孔香，真宝超凡鄙。", 
            "病夫寄一榻，清泠濯心耳。", 
            "飘然睡乡去，策杖中夜起。", 
            "不能跨鲸鱼，挥笔信非美。"
        ], 
        "title": "宿栖贤寺", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "旷怀王逸少，宅地如翔鸾。", 
            "池水至今黑，云是墨未乾。", 
            "施作金仙宫，楼殿排羽翰。", 
            "银榜留飞乌，玉蜃吐惊湍。", 
            "耶舍宝塔近，笔插青云端。", 
            "贝叶五千书，两藏龙鳞蟠。", 
            "钟磬递虚籁，松杉扶岁寒。", 
            "护持不变灭，炉烟昼漫漫。", 
            "暂游寄僧榻，翛然心界宽。", 
            "愧无惊绝草，付与苍崖刊。"
        ], 
        "title": "宿归宗寺", 
        "type": "古风", 
        "yun": "寒"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "元祐丙寅冬，新昌有狂寇。", 
            "名探其姓岑，厥初善巫咒。", 
            "南民欣尚鬼，来者争辐辏。", 
            "经年惑群众，诡术遂潜构。", 
            "摧城止三阚，作蜂唯撒豆。", 
            "竹竿变鎗旗，锐兵莫吾斗。", 
            "此事古未闻，造意无乃陋。", 
            "蚩蚩彼何知，丁壮拥前后。", 
            "长驱向城郭，尘土翳白昼。", 
            "刺史亟闭户，神理默垂祐。", 
            "城头无百兵，坐待五羊救。", 
            "贼中众所见，戢戢罗甲胄。", 
            "须臾薄寒阴，冻立多僵仆。", 
            "平明若鸟散，贼本未遑究。", 
            "权帅计仓卒，遣将速诛蹂。", 
            "贪功恣杀戮，原野民血溜。", 
            "婴儿与妇女，屠割仅遗脰。", 
            "传报及南昌，新帅若烟走。", 
            "入境亟止杀，渠恶用机购。", 
            "逾旬果获探，腰斩馀悉宥。", 
            "朝廷方好仁，帅略寔能副。", 
            "台章请褒赏，诏语优以懋。", 
            "抚绥聊借才，侍从尔来复。", 
            "身居江湖上，名近日月右。", 
            "麟儿随飞龙，阴骘资贵富。", 
            "彼美南山松，落落千丈秀。", 
            "终为廊庙器，未许连城售。", 
            "吴毛持漕节，文彩烂锦绣。", 
            "发为新昌行，洪钟待谁扣。", 
            "我将磨苍珉，为公悉镵镂。"
        ], 
        "title": "新昌吟寄颖叔待制", 
        "type": "古风", 
        "yun": "宥"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "结庐守亲冢，淡食毕丧制。", 
            "焚香诵宝经，倾悲拔冥滞。", 
            "神明扶孝思，肌发保阳气。", 
            "支离仅不死，邻里为歔欷。", 
            "倏然叩予门，殷勤谢铭志。", 
            "袖携一幅图，离坎备形势。", 
            "明堂正丘穴，松槚列新翠。", 
            "身虽离冢旁，披图即流涕。", 
            "拿舟遽言别，讳曰仲春至。", 
            "酌水采嘉蔬，藉草具严祭。", 
            "又言广栽植，薄取岁时利。", 
            "事死如事生，终焉达斯志。", 
            "儒者似君稀，况复褐冠类。", 
            "谁为孝子传，吾诗信无伪。"
        ], 
        "title": "送许栖墨道士", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "爱山不离山，君来访山间。", 
            "山间只欠水，听君语潺潺。", 
            "滋我山色秀，洗我尘心烦。", 
            "如何遽言别，鸾骖欲翩翻。", 
            "试才得佳邑，割鸡鸣刀镮。", 
            "双亲尚未老，伯氏趋朝班。", 
            "蓝田玉一双，浮出濡须湾。", 
            "天作王者瑞，宁独名乡关。", 
            "自怜困已甚，风流邈难攀。", 
            "新诗倘可寄，秋雁无空还。"
        ], 
        "title": "送胡推官赴无锡丞", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "嗟我老已疲，挂冠归旧庐。", 
            "素乏二顷田，无可把犁锄。", 
            "穷年小山下，独伴千卷书。", 
            "作止随古人，襟怀稍欣如。", 
            "又无樽中酒，能延故人车。", 
            "感君数相过，气豁眉宇疏。", 
            "天马出月窟，回薄万里馀。", 
            "其才无不宜，禄仕犹拘拘。", 
            "忽闻明廷诏，一节驰轻舆。", 
            "往必陟台省，公言壮皇图。", 
            "潜心救世弊，肯意为身谟。", 
            "法密吏愈偷，食众财益虚。", 
            "末大本渐弱，岂在专防胡。", 
            "指瑕一二人，此事尤可吁。", 
            "细碎何足论，纲举网不踰。", 
            "譬彼脉已病，其身尚膏腴。", 
            "要当速内究，珍丸应时须。", 
            "良医望数公，润泽回焦枯。", 
            "愿如范文正，挺持真丈夫。", 
            "老死见太平，委弃甘路衢。"
        ], 
        "title": "送胡与几被召赴阙", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "秋空若明镜，云物莹可数。", 
            "临高送远发，况复瞰牛渚。", 
            "崔嵬水帝宫，半出燃犀浦。", 
            "桥基插波澜，王气逐龙虎。", 
            "归艎岂能留，两浆几欲舞。", 
            "重光瞻舜日，群材入天罟。", 
            "聃聃马东玉，松柏耐寒暑。", 
            "五载佐吾邦，大匠善规矩。", 
            "仁民而爱物，巨细各有补。", 
            "宴閒集宾朋，风流照樽俎。", 
            "能诗又敏速，往往造险语。", 
            "交章久荐达，名声动寰宇。", 
            "胸中蟠虹蜺，行矣须一吐。", 
            "伊予百无堪，投老尚好古。", 
            "垂竿鱼未食，茹檗口忘苦。", 
            "唯君最相知，称谓等鲍庾。", 
            "君归我何适，形影守溪浒。", 
            "时寄一行书，焦枯望霖雨。"
        ], 
        "title": "送马东玉朝散还朝", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "不到泾上邑，倏忽二十载。", 
            "环山敞楼阁，金碧想未改。", 
            "长溪拖翠玉，洗月发光彩。", 
            "秋声咽松杉，夜气馥兰茝。", 
            "白鸟自成群，黄猿行作队。", 
            "仙人控鲤去，岩下遗迹在。", 
            "犹疑深云中，弹琴尚相待。", 
            "唐儒工翰墨，石壁露璀璨。", 
            "意有神明怜，尘藓不得浼。", 
            "地胜来俊哲，宋子今出宰。", 
            "公馀缀吟笔，烂漫排珠琲。", 
            "又如崆峒兵，百万森甲铠。", 
            "寄我数十篇，翛然起沉痗。", 
            "胸中强搜抉，旧学久荒馁。", 
            "欲追天马踪，蹇蹶竟难逮。", 
            "抚卷怀昔游，魂魄飞𩅝叆。", 
            "何当裂云笺，看君吐江海。"
        ], 
        "title": "谢泾川宋宰惠近诗", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我闻辨才师，解空称第一。", 
            "病子得摩顶，其疾顿若失。", 
            "救物运真悲，了心非幻术。", 
            "声名动寰宇，退身性愈密。", 
            "峨峨龙井峰，篁竹不透日。", 
            "终朝无来宾，筇枝自横膝。", 
            "此道何寥寥，差肩佛摩诘。", 
            "无生无不生，一以贯禅律。", 
            "安得两羽翰，归飞参丈室。", 
            "稽首慕高风，天地相终毕。"
        ], 
        "title": "寄杭州天竺辨才大师", 
        "type": "古风", 
        "yun": "质"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "峡石险而怪，峡水清且湍。", 
            "伊谁剪蒙密，发此奇伟观。", 
            "两龙会为一，激烈不可干。", 
            "蜿蜒漱鸣玉，千古甘以寒。", 
            "谁云岩扉窄，亦复气象宽。", 
            "我生嚣尘中，区区缚微官。", 
            "一见爽心目，古井生波澜。", 
            "同游二三子，清赏有馀欢。", 
            "虽非暮春日，便作舞雩看。"
        ], 
        "title": "峡水", 
        "type": "古风", 
        "yun": "寒"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "累石为层峰，而以水环之。", 
            "所贵超俗累，潇洒含幽姿。", 
            "却虞穷腊中，四顾阴云垂。", 
            "飞霙冷彻骨，智巧无所施。", 
            "督彼执役者，努力无迟迟。", 
            "果然霰先集，六出争效奇。", 
            "缤纷一昼夜，剪刻非人为。", 
            "丰登自此兆，疫疠宁复滋。", 
            "明朝便晴朗，工作无愆期。", 
            "二事古难全，今也都不亏。", 
            "天公念下土，所欲皆相随。", 
            "我山既嵚岑，我沼仍涟漪。", 
            "频游不知倦，清坐堪忘饥。", 
            "追怀舞雩风，童冠俱怡怡。", 
            "岂徒耳目玩，要是无瑕疵。", 
            "此乐未易得，天意扶吾衰。", 
            "宿恙不再作，康宁当自兹。"
        ], 
        "title": "含清亭", 
        "type": "古风", 
        "yun": "支"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "人生一世间，当为一世杰。", 
            "琐琐混常流，有愧古明哲。", 
            "努力求至道，毫发无差别。", 
            "伟哉平常心，光明配日月。"
        ], 
        "title": "题庸斋", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "寓形宇宙间，所至习乃成。", 
            "事以习故熟，艺以习故精。", 
            "婴儿始匍匐，习之能自行。", 
            "南人初学没，习惯如履平。", 
            "承蜩有馀巧，解牛新发硎。", 
            "是皆习熟故，见者为之惊。", 
            "矧惟君子学，吾道深而宏。", 
            "欲穷圣贤域，精微故难明。", 
            "圣贤与愚鄙，何啻莛与楹。", 
            "愚夫堕恶习，自蹈谷与坑。", 
            "善恶分舜蹠，毫釐当细评。", 
            "莫将朱夺紫，无使渭浊泾。", 
            "根源见端的，履践严度程。", 
            "容貌必齐庄，坐立无倚倾。", 
            "视听一于礼，言语纯于诚。", 
            "百行孝为本，战战如奉盈。", 
            "操行洁冰玉，宇量涵沧溟。", 
            "经德岂干禄，为善非近名。", 
            "方其学习初，是非交战争。", 
            "见义勇必为，有过时自抨。", 
            "造次必致察，思虑防始萌。", 
            "恶念痛扫除，用力如用兵。", 
            "善端谨护持，保己如保城。", 
            "新功生者熟，旧习熟处生。", 
            "一心湛不挠，四体明且清。", 
            "平居寡悔尤，处困心亦亨。", 
            "谁知人寰中，有此天爵荣。", 
            "嗟予资浅薄，役于蕞尔形。", 
            "主宰未纯一，气血时纵横。", 
            "岁月不我与，循省敢遑宁。", 
            "以习名其斋，为我座右铭。"
        ], 
        "title": "题习斋", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "佳茗世所珍，声名竞驰逐。", 
            "建溪拔其萃，馀品皆臣仆。", 
            "先春撷灵芽，妙手截玄玉。", 
            "形模正而方，气韵清不俗。", 
            "故将比君子，可敬不可辱。", 
            "御史万夫特，刚肠憎软熟。", 
            "味此道之腴，清泠肺肝沃。", 
            "精新味多得，烹啜不忍独。", 
            "磊落分贡包，殷勤寄心曲。", 
            "斯时属徂暑，低头困烦溽。", 
            "一瓯瀹花乳，精神惊满腹。", 
            "此物雪昏滞，敏妙如破竹。", 
            "谁知霜台杰，功用更神速。", 
            "莫辞风采凛，要使班列肃。", 
            "一朝奋孤忠，万代仰高躅。"
        ], 
        "title": "谢吴察院惠建茶", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "良马苦羁絷，巨鱼畏网罟。", 
            "神龙独超轶，威燄莫能禦。", 
            "嘘为寒空云，散作无边雨。", 
            "能幽复能明，可敬不可侮。", 
            "如何豢龙氏，狎玩等儿女。", 
            "巍然受其朝，劲气金石沮。", 
            "龙兮丧其魄，听命无敢拒。", 
            "矧复察秋毫，洞见龙肺腑。", 
            "饮食不强致，嗜好随所取。", 
            "日日饱甘滋，驯伏固其所。", 
            "谁谓有馀知，拘牵乃如许。", 
            "人生天地间，良心实为主。", 
            "利欲汩其真，甘与俗子伍。", 
            "胡不鉴此图，保养虚明府。", 
            "道义有真乐，不羡圭与组。", 
            "于我如浮云，服膺圣师语。", 
            "吾家素风在，辛苦立门户。", 
            "勇决早抽身，从我涉幽圃。"
        ], 
        "title": "题豢龙图", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "鱼品不胜多，而鲤为之宗。", 
            "曷为此独贵，无乃能为龙。", 
            "一跃浪千级，一嘘云万重。", 
            "变化须臾间，神妙无终穷。", 
            "其他点额辈，不敢攀高踪。", 
            "维人亦如是，拔萃斯为雄。", 
            "圣师名其子，勉以德业崇。", 
            "我作朝鲤图，一鲤居其中。", 
            "众鲤竞趋之，若效臣子恭。", 
            "巨鳜独不朝，悍然欲争锋。", 
            "可怜汝无识，不揆资凡庸。", 
            "一生只为鱼，鲤岂汝可同。", 
            "我亦不如鲤，年老无成功。", 
            "时时展此卷，著鞭期变通。"
        ], 
        "title": "题朝鲤图", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "凤仙窈窕姿，阶前为谁容。", 
            "浅深十八本，形貌纷不同。", 
            "或饶鲜明色，巧笑双颊丰。", 
            "或作掩抑态，抬举差且慵。", 
            "忧彼积雨摧，爱此晴日烘。", 
            "施粉聊自喜，夺朱巧争雄。", 
            "荧荧似得意，惨惨如无悰。", 
            "妍媸孰与分，我欲为青铜。", 
            "西子信姝丽，无盐敢希踪。", 
            "并育亦已难，我欲为老农。", 
            "美者倍丰殖，恶者加蕴崇。", 
            "花神夜见梦，君何太匆匆。", 
            "正复容颜殊，等是紫与红。", 
            "何贵复何贱，有淡还有浓。", 
            "气类岂相绝，涂泽间不工。", 
            "胡为妄憎爱，襟度殊未洪。", 
            "君看宇宙间，物象无终穷。", 
            "化工大炉鞴，一一归陶溶。", 
            "而君独褊心，不少垂帡幪。", 
            "强分青白眼，力辨雌雄风。", 
            "物情固参差，宇宙要扩充。", 
            "一笑谓花神，嗟尔何颛蒙。", 
            "品汇岂无别，畛域固有封。", 
            "有生分美恶，异路生西东。", 
            "如何暗且劣，并彼昌而丰。", 
            "剪伐咸自取，裁培本无功。", 
            "形声及影响，天然巧相从。", 
            "人才有邪正，用舍归至公。", 
            "不闻堪与猛，下比显与宫。", 
            "包含贵周遍，能否难混融。", 
            "花神闻是语，竦听鞠尔躬。", 
            "再拜谢诲言，坚垒不敢攻。"
        ], 
        "title": "凤仙花", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "秋雨洗残暑，秋空渺寥廓。", 
            "秋清入花骨，风致殊洒落。", 
            "何人剪琉璃，被以宝璎络。", 
            "英英妙点缀，细细疑纷错。", 
            "谁知一粟中，十里香喷礴。", 
            "自便金气爽，不赴东皇约。", 
            "黄裳得中正，无心羡丹雘。", 
            "我欲纵幽赏，村醪不堪酌。", 
            "攀折不辞劳，相对空索寞。", 
            "风流贤使君，襟怀富丘壑。", 
            "敬为使君寿，芳菲两相若。"
        ], 
        "title": "桂花上侯使君", 
        "type": "古风", 
        "yun": "药"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "去年种苍玉，今岁抽华簪。", 
            "初萌节已具，欲奋力未任。", 
            "雷风驱急雨，滂沱三日霖。", 
            "箨龙不许蛰，倏起腾深林。", 
            "绕径初戢戢，穿篱俄森森。", 
            "吾观植物性，渐长岁月深。", 
            "此君独超轶，生来气骎骎。", 
            "伟哉岁寒种，有此特达心。", 
            "大勇久不作，进尺退复寻。", 
            "对此发幽兴，作诗因自箴。"
        ], 
        "title": "咏竹二首 其一", 
        "type": "古风", 
        "yun": "侵"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "野性与俗违，澹然都无营。", 
            "窗前水苍玉，未能独忘情。", 
            "对之三伏中，爽气高秋横。", 
            "数竿亦已好，况此繁阴成。", 
            "中虚洞无物，节劲老更清。", 
            "霜雪自凌厉，柯叶长敷荣。", 
            "物意有相合，人心原自明。", 
            "僻居寡朋侪，命汝为友生。", 
            "虽无切磋语，而有清越声。", 
            "入耳久亦佳，此意不可名。"
        ], 
        "title": "咏竹二首 其二", 
        "type": "古风", 
        "yun": "庚"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "深林碧琅玕，直节空其中。", 
            "截为小曲几，贯以青丝总。", 
            "自然光莹质，不费髹漆工。", 
            "偃仰隐背稳，提挈才指从。", 
            "儿曹莫轻毁，此物便老翁。"
        ], 
        "title": "竹几", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "年年苦目眚，过午眊不明。", 
            "治之昏转甚，不治无由平。", 
            "何如闭目坐，湛然万虑清。", 
            "非治非不治，无思亦无营。", 
            "不劳薰与沐，神全明自生。", 
            "勿忘勿助长，此理真至精。"
        ], 
        "title": "病目", 
        "type": "古风", 
        "yun": "庚"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "人生恶白髭，镊去恨不速。", 
            "欲留少年容，藻饰欺盲俗。", 
            "欺人实自欺，举世迷不复。", 
            "黄叶陨秋风，明年会重绿。", 
            "髭白不再黑，白白长相续。", 
            "光阴驹过隙，转盼黄粱熟。", 
            "青春挽不住，暮景暗相促。", 
            "古人少壮时，耳目万夫瞩。", 
            "今我忽已老，事业未丝粟。", 
            "蒲柳不禁秋，抚己堪恸哭。", 
            "成功固有分，进德岂不足。", 
            "忽将六尺躯，终身甘退缩。", 
            "白髭谨勿摘，留以警录录。", 
            "勇奋千里骥，懈怠辕下局。", 
            "人生百种病，厥根在多欲。", 
            "芟夷蕴崇之，庶使茂嘉谷。", 
            "每怀风木感，悲痛缠心曲。", 
            "立身扬令名，此罪傥可赎。", 
            "旦旦鉴白髭，进进毋自辱。"
        ], 
        "title": "白髭", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "他山之石能攻玉，诗人此意宜三复。", 
            "莫嫌山骨太坚峭，足使国珍充韫匮。", 
            "磨砻砥砺功日新，圭璧琮璜光可烛。", 
            "人生行己良独难，昼夜营营昏利欲。", 
            "欲为全德古君子，莫弃忠规甘谄曲。", 
            "忠规未必皆我友，言是人非亦可录。", 
            "彼虽蒙蔽不自知，察人过差穷隐伏。", 
            "圣人阃域未易到，责我谓我追遐躅。", 
            "观渠待我最深厚，我听其言当佩服。", 
            "端知良药苦难堪，已我沈疴功甚速。", 
            "古人闻过每欣喜，要令忠告来相续。", 
            "今我昏怠不自强，逆耳阔疏亲软熟。", 
            "嗟予未免世俗病，每读古书知不足。", 
            "今朝偶诵攻玉诗，从此闻善三薰沐。"
        ], 
        "title": "他山之石", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "昭君天赋倾城色，何事君王未曾识。", 
            "徘徊顾影无计留，一朝远嫁匈奴国。", 
            "匈奴风日暗飞尘，昭君绝艳惊国人。", 
            "单于骇叹昔未睹，甘心保塞为藩臣。", 
            "从来败德由女美，褒妲骊姬及西子。", 
            "玉环飞燕更绝佳，遗臭千载堪咨嗟。", 
            "毛生善画古无有，强把丹青倒妍丑。", 
            "却教尤物摈绝域，能为君王罄忠益。", 
            "闻说昭君出塞初，朔风萧飒吹衣裾。", 
            "聊将琵琶寄离恨，痛绝玉颜嫔老胡。", 
            "老胡死矣义当返，慷慨怀归曾上书。", 
            "君王有诏从胡俗，恸哭薄命终穹庐。", 
            "自古佳人多命薄，亦如才士多流落。", 
            "人才有益尚疏外，佳人无补何可怼。", 
            "君不见萧生堪猛岂不忠，君王疑信相半终不容。"
        ], 
        "title": "昭君祠", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "朱公胸次清绝尘，吴公当日心相亲。", 
            "风流蕴藉接前辈，寥寥斯世能几人。", 
            "达观名斋深有意，欲把前修相警厉。", 
            "只今吴公德弥劭，始信磨砻成伟器。", 
            "古人心广体亦胖，纷纷世俗争豪端。", 
            "己私未克欲求道，窥见一二皆童观。", 
            "达人大观观底事，天地为物原不贰。", 
            "痒疴疾痛皆吾身，彼我胡为分贱贵。", 
            "达观主人心地明，分符赞幕无亏成。", 
            "每言此身非我有，年来直欲非死生。", 
            "白发红颜难老态，福禄方隆殊未艾。", 
            "愿君善保千金躯，归觐紫宸锵剑佩。"
        ], 
        "title": "题吴参议达观斋", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "人情谁不爱飞雪，腊中再见尤奇绝。", 
            "对雪吟哦色即空，仙翁洞照无生灭。", 
            "既积既消还复飞，且飞且积俄又非。", 
            "了然不是坚牢玉，缅怀有感苏公诗。", 
            "谁知润泽工夫远，须索诗家为明辨。", 
            "香风天上亦飞花，较之穷腊功犹浅。", 
            "绿窗怯寒颦翠娥，穷儒忍冻不能歌。", 
            "何如制阃贤师帅，剩喜嘉祥重婆娑。", 
            "鄮山妆点千岩白，全胜轻花飘细麦。", 
            "气和之应非偶然，善政端由老邦伯。"
        ], 
        "title": "和傅大卿喜雪", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "羡君仙隐占龙山，爱君风度超人寰。", 
            "手移仙葩第一品，布列竹篱松径间。", 
            "秋来月色转清好，秋半花蕊方斓斑。", 
            "对花如在月宫里，谁道人境非天关。", 
            "彻骨浓薰真酷烈，可人佳态原幽閒。", 
            "虽复施朱未嫌赤，定知邻女难同班。", 
            "闻说名园富奇丽，芬芳次第如循环。", 
            "丹心自与君子合，琼枝更许诸郎攀。", 
            "我亦生来有花癖，每逢绝艳一解颜。", 
            "知君百金重然诺，和根遣送应不悭。"
        ], 
        "title": "林寺丞许惠桂花", 
        "type": "古风", 
        "yun": "删"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "姑射山中冰雪姿，凛然标格欺寒威。", 
            "一经蒙庄品题后，使人起敬如宾尸。", 
            "仙风道骨今何有，韶颜丰颊誇绝奇。", 
            "闽中有美信姝丽，衣被五色光参差。", 
            "荧煌已讶色夺目，柔滑更喜香浮肌。", 
            "天工著意破炎毒，故遣佳实生繁滋。", 
            "旨哉悦口众所嗜，岂闻来去分招麾。", 
            "其他所产亦有取，游女敢自同宫妃。", 
            "我家甬东萃闽舶，胜事屡入骚人辞。", 
            "有时根拔信宿至，风枝露叶殊未衰。", 
            "杂然红绿间陈紫，图牒所在生致之。", 
            "始知河豚与江柱，诗人取譬聊滑稽。", 
            "宾朋恣食水晶颗，残膏剩馥沾群儿。", 
            "年来吏役困奔走，此志不展常低垂。", 
            "轻红酽白不易得，西风每起莼鲈思。", 
            "忽蒙杰句警偷懦，一洗尘虑忘渴饥。", 
            "此中滋味甚不薄，吾曹哜嚅当及时。", 
            "挥毫咏物聊复尔，相待莫负平生期。"
        ], 
        "title": "和李左藏荔支", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": null, 
        "text": [
            "都尉风流贵公子，结交海内知名士。", 
            "磨砻禁脔骄侈习，雅意登山与临水。", 
            "十幅烟江叠嶂图，当时展玩忘朝晡。", 
            "老仙一顾叹奇绝，落笔妙语春华敷。", 
            "此诗千载传不朽，此画如今宁复有。", 
            "我来薄宦大江滨，无价之珍俄入手。", 
            "一山雄特倚天立，下视群峰如拱揖。", 
            "断崖飞出玉虬龙，元气淋漓鬼神泣。", 
            "山中乔木堪栋梁，山外烟波凝翠光。", 
            "数间野店傍林樾，一叶扁舟浮淼茫。", 
            "往时只诵苏公句，想像都尉图中趣。", 
            "岂期今日见逼真，端与前辈同机杼。", 
            "自怜老大无他求，尘劳羁绊空悠悠。", 
            "安得千岩万壑里，寻幽择胜逍遥游。", 
            "我心欲往足无力，纵观此画如亲历。", 
            "毗陵使君真可人，嘉惠不啻千金直。", 
            "平生辞受关钥严，兹焉讵敢伤于廉。", 
            "毗陵万口皆归重，道义相与吾何嫌。"
        ], 
        "title": "谢毗陵使君惠画", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "百年风节仰英游，喜见新诗为点头。", 
            "微诋大贤虽可恨，不妨千载略同流。"
        ], 
        "title": "和姜子谦游晁景迂祠", 
        "type": "绝句", 
        "yun": "尤"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "曾子才高事事能，就中一事最堪称。", 
            "前贤拯救苍生意，赖有斯人解服膺。"
        ], 
        "title": "题景范堂", 
        "type": "绝句", 
        "yun": "蒸"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "我卜山冈亩百金，家贫自叹力难任。", 
            "杉松尽是亲栽植，寄与樵人念此心。"
        ], 
        "title": "书先茔二首 其一", 
        "type": "绝句", 
        "yun": "侵"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "杖藜数数款松关，岂为多情酷爱山。", 
            "痛念慈颜隔泉壤，此心那得片时閒。"
        ], 
        "title": "书先茔二首 其二", 
        "type": "绝句", 
        "yun": "删"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "朝来览镜一何衰，发秃容枯半白髭。", 
            "老态侵寻光景促，著鞭从此勿迟迟。"
        ], 
        "title": "览镜二首 其一", 
        "type": "绝句", 
        "yun": "支"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "工夫一日不专精，面目尘埃已可憎。", 
            "何必鉴人明得失，青铜相对即良朋。"
        ], 
        "title": "览镜二首 其二", 
        "type": "绝句", 
        "yun": "蒸"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "春晓园禽百族鸣，未知黄鸟可人心。", 
            "閒中静听绵蛮语，绝胜歌喉要眇音。"
        ], 
        "title": "闻莺", 
        "type": "绝句", 
        "yun": "侵"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "波清日暖足优游，去去来来总自由。", 
            "只为贪心除未得，竟随香饵上金钩。"
        ], 
        "title": "观鱼", 
        "type": "绝句", 
        "yun": "尤"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "谁作机关巧且便，十寻绕指汲清泉。", 
            "往来济物非无用，俯仰由人亦可怜。"
        ], 
        "title": "桔槔", 
        "type": "绝句", 
        "yun": "先"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "列屋閒居曳绮罗，霜刀裁剪竞新磨。", 
            "那知红女经营苦，轧轧寒机几万梭。"
        ], 
        "title": "织妇", 
        "type": "绝句", 
        "yun": "歌"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "江乡梅熟雨如倾，茅屋低头困郁蒸。", 
            "小小闷人人莫厌，解教禾稼勃然兴。"
        ], 
        "title": "梅雨", 
        "type": "绝句", 
        "yun": "蒸"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "怪底中秋尚郁蒸，滂沱三日势如倾。", 
            "今朝雨霁新凉入，始信清秋本自清。"
        ], 
        "title": "秋霁", 
        "type": "绝句", 
        "yun": "庚"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "肃肃严威不可干，剑铓莫作等閒看。", 
            "丈夫砥砺平生节，到此孤忠激肺肝。"
        ], 
        "title": "霜", 
        "type": "绝句", 
        "yun": "寒"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "昨夜璇霄素魄沦，一痕初复便精神。", 
            "辉光万里从兹始，今夕端倪即是真。"
        ], 
        "title": "新月二首 其一", 
        "type": "绝句", 
        "yun": "真"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "至精那得久沈沦，造化回环自有神。", 
            "满意只须三五夜，十分全体见天真。"
        ], 
        "title": "新月二首 其二", 
        "type": "绝句", 
        "yun": "真"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "霜气横空月色明，寒侵肌骨不胜清。", 
            "支筇忍冻游山径，胸次都无世俗情。"
        ], 
        "title": "霜月", 
        "type": "绝句", 
        "yun": "庚"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "好风吹雨到山前，月与山翁故有缘。", 
            "静夜相看两寥寂，水流岩下泻潺潺。"
        ], 
        "title": "山月", 
        "type": "绝句", 
        "yun": "先"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "朝来云物效嘉祥，和气初萌日渐长。", 
            "相庆纷纷缘底事，由来人道贵阳刚。"
        ], 
        "title": "冬至二首 其一", 
        "type": "绝句", 
        "yun": "阳"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "阳刚初复一何微，万汇亨嘉肇此时。", 
            "只此胚胎须护惜，要教宇宙总熙熙。"
        ], 
        "title": "冬至二首 其二", 
        "type": "绝句", 
        "yun": "支"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "茅檐穷腊负朝暾，不羡红炉兽炭温。", 
            "始信太阳和气别，拟将此味献金门。"
        ], 
        "title": "冬日", 
        "type": "绝句", 
        "yun": "元"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "去岁寒云久积阴，四郊雪片腊中深。", 
            "今年一稔民安业，老守区区慰此心。"
        ], 
        "title": "和东林湛堂禅师喜雪韵五首 其一", 
        "type": "绝句", 
        "yun": "侵"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "祈祷精诚觊上通，嘉祥未与去年同。", 
            "老怀日夜忧无奈，安得寒花屡舞风。"
        ], 
        "title": "和东林湛堂禅师喜雪韵五首 其二", 
        "type": "绝句", 
        "yun": "东"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "恨无佳政布民间，赋敛犹繁狱未宽。", 
            "来岁若非禾稼熟，穷檐何以免饥寒。"
        ], 
        "title": "和东林湛堂禅师喜雪韵五首 其三", 
        "type": "绝句", 
        "yun": "寒"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "皇皇有若救头然，为计无聊只吁天。", 
            "歼厥遗蝗须尺瑞，由来积玉兆丰年。"
        ], 
        "title": "和东林湛堂禅师喜雪韵五首 其四", 
        "type": "绝句", 
        "yun": "先"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "寂寞东林一老禅，殷勤念我惠佳篇。", 
            "敢烦见在慈悲佛，为我投诚过去仙。"
        ], 
        "title": "和东林湛堂禅师喜雪韵五首 其五", 
        "type": "绝句", 
        "yun": "先"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "琉璃为叶玉为葩，妙质天然不汝瑕。", 
            "精彩照人香绝俗，遗簪端的自仙家。"
        ], 
        "title": "玉簪", 
        "type": "绝句", 
        "yun": "麻"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "蒙茸曲径紫薇花，几载藤萝巧蔽遮。", 
            "暂借斧斤还旧观，依前万蕊吐新葩。"
        ], 
        "title": "紫薇花二首 其一", 
        "type": "绝句", 
        "yun": "麻"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "紫微花对紫薇郎，何事斋前一树芳。", 
            "造物似教人努力，他年准拟侍君王。"
        ], 
        "title": "紫薇花二首 其二", 
        "type": "绝句", 
        "yun": "阳"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "浅深红穗绕汀洲，笑舞西风体力柔。", 
            "雅意陂塘非玩物，令人却忆蓼花游。"
        ], 
        "title": "芙蓉", 
        "type": "绝句", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "孤馆幽幽一境清，昼长无事亦无营。", 
            "睡频推枕仍重起，坐久抛书却再行。", 
            "静看檐头蛛结网，细听屋角鸟翻声。", 
            "闲边日月元如此，须信人间有赤城。"
        ], 
        "title": "留云安驿诗", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "八阵台前水急流，累累石冢界沙洲。", 
            "机深已尽吞吴策，事变空成守蜀谋。", 
            "江月四时犹耿耿，云山千古谩悠悠。", 
            "天公若遂兴刘愿，功烈应非管乐俦。"
        ], 
        "title": "八阵台", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "地豁天开眼界宽，两山相对列巑岏。", 
            "多情烟树连村暗，不事沙鸥照水寒。", 
            "立马踌躇饶野兴，抗尘奔走尚粗官。", 
            "归来准拟江湖计，不负蓑衣与钓竿。"
        ], 
        "title": "过小汉坝", 
        "type": "律诗", 
        "yun": "寒"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "万象森罗眼底明，倚天高处喜重经。", 
            "逶迤江练秋逾白，峛崺山屏晚更青。", 
            "望尽平原烟冉冉，愁深古塞雨冥冥。", 
            "踌躇欲看千灯后，手拨浮云正极星。"
        ], 
        "title": "汉州塔二首 其一", 
        "type": "律诗", 
        "yun": "青"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "相随步屧转穹隆，万室鳞鳞指顾中。", 
            "自笑情怀非旷士，谁知筋力已衰翁。", 
            "吟馀尚惜西山日，立久翻忧北户风。", 
            "从此不须攀绝顶，云深无处认鳌宫。"
        ], 
        "title": "汉州塔二首 其二", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "寂寂禅林绕篆香，长廊古殿总虚凉。", 
            "楩楠蔽日空交影，乌鹊驯除不乱行。", 
            "灭想自成清净界，争机端作是非场。", 
            "灼然祖意休生解，炯炯寒灯一点光。"
        ], 
        "title": "陪元允大受游天宁寺诗", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "晓霁同登古息台，雨师先为洒尘埃。", 
            "纹楸战罢仙踪杳，清磬音传佛寺开。", 
            "门外老松迎客入，竹边高阁放山来。", 
            "逡巡揽尽风光去，寄语三官不用猜。"
        ], 
        "title": "总持院", 
        "type": "律诗", 
        "yun": "灰"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "小刹迟留为觅船，欲凭一苇下长川。", 
            "磬传清韵每知晓，柏偃樛枝休问年。", 
            "末路风埃埋日月，故园松竹老云烟。", 
            "由来行止皆天定，遇坎乘流只信缘。"
        ], 
        "title": "合州菩提院和严梦锡韵", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "度垄穿云十里遥，招提蹲踞乱山坳。", 
            "地灵潜隐圣贤宅，林静俯窥乌鹊巢。", 
            "万法岂从心外有，一真还向梦中交。", 
            "世间出世元无别，尘俗纷纷不用抛。"
        ], 
        "title": "宿觉空院用壁间韵寄王巨山", 
        "type": "律诗", 
        "yun": "肴"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "情绪长随节物迁，老逢元日更悽然。", 
            "春风未省摇心曲，腊雪空留点鬓边。", 
            "加我四年终易学，长君一岁尚尘缘。", 
            "何当同伏嵌岩下，添取炉中住世铅。"
        ], 
        "title": "元日有感呈正纪", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "颇恨东风巧入帘，不论朱户与茅檐。", 
            "青春处处为谁好，白发年年空自嫌。", 
            "市酒岂能供燕笑，官娃无复问秾纤。", 
            "强随儿辈追时节，菜压香盘未损廉。"
        ], 
        "title": "立春", 
        "type": "律诗", 
        "yun": "盐"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "天雨宝花呈上瑞，不同常岁旋能乾。", 
            "痴儿诧见盐成糁，戏仆圆搓玉作团。", 
            "漏屋茅檐垂欲压，华筵酒椀正禁寒。", 
            "悬知片片非他物，落处应须子细看。"
        ], 
        "title": "正月八日至十二日雪不止和施仲任韵", 
        "type": "律诗", 
        "yun": "寒"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "青门冠盖近迎春，物态天容旦暮新。", 
            "日暖御沟初破冻，雪消驰道未生尘。", 
            "晓烟暗绿金条眼，佳气晴浮碧瓦鳞。", 
            "唯有纸鸢堪一噱，掠天翔泳不由身。"
        ], 
        "title": "和钱叔凭长官京师新春即事", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "良辰元巳惜芳菲，一笑林亭挽落晖。", 
            "圆吭高低齐献曲，浓阴远近密成围。", 
            "縠翻细浪环池转，羽挟清觞傍席飞。", 
            "不为不祥来祓濯，欲因流水送春归。"
        ], 
        "title": "上巳曲水", 
        "type": "律诗", 
        "yun": "微"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "公馀萧散步晴晖，正是韶光懒困时。", 
            "官事暂能逃倥偬，物情深觉变神奇。", 
            "风传小树香浮砌，水接平湖绿满池。", 
            "春草怪来成好梦，西堂句法少人知。"
        ], 
        "title": "次韵袁德夫春日书事二首 其一", 
        "type": "律诗", 
        "yun": "支"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "满眼烟光困不胜，群红委地绿堆林。", 
            "空庭鸟下簿书退，小院燕归帘幕深。", 
            "千里故人萦午梦，一樽新酒隔春岑。", 
            "多情柳外莺声啭，似向东风写客心。"
        ], 
        "title": "次韵袁德夫春日书事二首 其二", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "春风不入鬓边青，羞逐儿童趁晚晴。", 
            "花欲近人颜色好，鸟来窥户语音清。", 
            "钩帘静院山相顾，散策高亭月共行。", 
            "自断穷通天已定，休劳占数向枯茎。"
        ], 
        "title": "和喻迪孺郎中春日书事二首 其一", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "人间春思漫纷争，祗把新诗唤晓莺。", 
            "妙处镌镵应鬼泣，醉中挥洒自风生。", 
            "谁知雅道当今绝，独与骚人并驾行。", 
            "尺纸飞来光照夜，小窗申诵到参横。"
        ], 
        "title": "和喻迪孺郎中春日书事二首 其二", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "乞得筋骸伴老农，一丘春兴有谁同。", 
            "禽声路入笙簧里，花色人行锦绣中。", 
            "薙草养兰修故事，凿渠引水著新功。", 
            "羲和叱驭应难挽，愁见颠狂柳絮风。"
        ], 
        "title": "春日云溪即事二首 其一", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "林壑栖迟两见春，一筇一麈任天真。", 
            "莺花世界无停晷，电露光阴莫负身。", 
            "蚁战蜗争那复问，鱼浮鸟戏自相亲。", 
            "长江不日桃花浪，筑石牢堤急倩人。"
        ], 
        "title": "春日云溪即事二首 其二", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "春工又是一番新，满目韶光欲醉人。", 
            "风唤鸣禽争暖日，雨粘飞絮著香尘。", 
            "老来情绪元知别，酒后形神始觉亲。", 
            "独向小斋书咄咄，无端燕子往来频。"
        ], 
        "title": "春晴二首 其一", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "二月垂杨长绿柯，渔村春坞景融和。", 
            "沙边细浪摇芳藻，水上红云映绿波。", 
            "风袅钓丝时荡漾，日移花影更婆娑。", 
            "径须展此连鳌手，且向樽前醉倒歌。"
        ], 
        "title": "春晴二首 其二", 
        "type": "律诗", 
        "yun": "歌"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "暖律潜开四序先，土牛何处不施鞭。", 
            "道逢宿雨连新雨，人说今年胜旧年。", 
            "和气薰蒸还率土，湛恩汪濊仰高天。", 
            "甲兵一洗成丰稔，从此边陲定帖然。"
        ], 
        "title": "道中得雨", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "草木藏春柳报先，谁将苍驭快如鞭。", 
            "夜中一雨知无价，陌上三农庆有年。", 
            "玉糁寒林梅委地，浪翻平野麦连天。", 
            "阴阳燮理非吾事，新岁调和岂偶然。"
        ], 
        "title": "孙希汲出示所和杜允迪二诗因次韵并寄允迪以当别后一笑", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "天作淫雨似秋中，沾湿恐侵河伯宫。", 
            "螟螣欲伤禾黍秀，鼋鼍尚快波涛风。", 
            "谁驱天际乱云墨，且放山巅晴日红。", 
            "有酒亟来相就饮，流光一去大江东。"
        ], 
        "title": "和余时升周子美江雨有怀雨不绝诗韵各赋一首 其一", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "檐前万点落珠玑，乳燕梁间嫩学飞。", 
            "水汇百川人迹绝，苔封三径马蹄稀。", 
            "田塍湓溢禾生耳，薜荔芊绵垣有衣。", 
            "江上何人清兴尽，却乘新涨棹舟归。"
        ], 
        "title": "和余时升周子美江雨有怀雨不绝诗韵各赋一首 其二", 
        "type": "律诗", 
        "yun": "微"
    }, 
    {
        "author": "袁谦", 
        "era": "宋", 
        "subtype": null, 
        "text": [
            "时人不识田园乐，只羡相如驷马车。"
        ], 
        "title": "句", 
        "type": "句", 
        "yun": null
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "少年锐气尽消磨，岁月相随醉梦过。", 
            "今古悠悠交道变，江山渺渺俗人多。", 
            "绝弦应为无知者，鼓瑟其如不好何。", 
            "从此诗筒频寄取，莺花时节莫蹉跎。"
        ], 
        "title": "寄友人", 
        "type": "律诗", 
        "yun": "歌"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "楚树吴云隔几尘，相思两地各伤神。", 
            "悠悠岁月多华发，历历江山少故人。", 
            "苔屋不来今日雨，草池长梦旧家春。", 
            "便鸿为问平安信，聊当西风寄白蘋。"
        ], 
        "title": "寄李閤舍", 
        "type": "律诗", 
        "yun": "真"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "十载持竿浙水滨，江空岁晚更愁人。", 
            "秦楼歌舞多燕剑，洛社风流少晋巾。", 
            "伏枥已甘存老马，随波不解纵穷鳞。", 
            "广文何日归茅屋，共醉樽前未死身。"
        ], 
        "title": "酬婺郡学高广文", 
        "type": "律诗", 
        "yun": "真"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "忆昔邮亭奉别裾，不知别后意何如。", 
            "夕阳树外烟尘隔，明月河边笑语疏。", 
            "客路惊回飞去梦，天风吹落寄来书。", 
            "西湖莫问残春色，且好白茅山下居。"
        ], 
        "title": "酬高景仁见寄", 
        "type": "律诗", 
        "yun": "鱼"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "此是前朝扈跸功，祥飞一朵锦云红。", 
            "旌旗南渡长江外，香火西湖片水中。", 
            "白鹤往来华表月，碧桃开落石坛风。", 
            "刘郎今日玄都过，十四年前事不同。"
        ], 
        "title": "重游四圣观", 
        "type": "律诗", 
        "yun": "东"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "华毂高轩傲世尘，一枝筇竹喜相亲。", 
            "精神我愧鸿都客，甲子谁同绛县人。", 
            "悠远山川终古在，鲜妍花草逐时新。", 
            "故交霜叶凋零尽，欲话当年记不真。"
        ], 
        "title": "无题 其二", 
        "type": "律诗", 
        "yun": "真"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "茫茫尘世厌风波，但把柴门掩薜萝。", 
            "朝野交游能有几，文章气味已无多。", 
            "收书且作林泉隐，洗砚閒将岁月磨。", 
            "后夜偶然逢野叟，错看太乙重相过。"
        ], 
        "title": "送林校书入山", 
        "type": "律诗", 
        "yun": "歌"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "琴剑西还已有期，白云飞处望多时。", 
            "湖边别酒春风醉，江上归帆落日迟。", 
            "客思悠悠生远树，梦魂隐隐入芳篱。", 
            "到家若话吴中事，自有哀歌寄楚词。"
        ], 
        "title": "送罗寿可归临江", 
        "type": "律诗", 
        "yun": "支"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "锐气如君老不磨，悠悠世路涉风波。", 
            "西湖旧识惟鸥鹭，故国重来尽黍禾。", 
            "短枕客中生梦少，归舟江上载诗多。", 
            "相逢未久忽相别，奈此夕阳芳草何。"
        ], 
        "title": "送李元晖閤舍归庐陵", 
        "type": "律诗", 
        "yun": "歌"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "突兀双峰晓色分，瘦筇支足上昆崙。", 
            "雷声俯听婴儿语，石势平看骏马奔。", 
            "故国山川千古在，前朝人物几家存。", 
            "登临不用多怊怅，只好清吟伴野猿。"
        ], 
        "title": "送曹之才游天目山", 
        "type": "律诗", 
        "yun": "元"
    }, 
    {
        "author": "连文凤", 
        "era": "宋", 
        "subtype": "七言律诗", 
        "text": [
            "老我无心出市朝，东风林壑自逍遥。", 
            "一犁好雨秧初种，几道寒泉药旋浇。", 
            "放犊晓登云外垄，听莺时立柳边桥。", 
            "池塘见说生新草，已许吟魂入梦招。"
        ], 
        "title": "春日田园杂兴", 
        "type": "律诗", 
        "yun": "萧"
    }, 
    {
        "author": "袁祹", 
        "era": "宋", 
        "subtype": null, 
        "text": [
            "金瓶芍药三千朵，玉轴琵琶四百弦。"
        ], 
        "title": "句", 
        "type": "句", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "短褐枯筇老病身，龙钟也复喜新春。", 
            "已知不解多年住，且作都无一事人。", 
            "檐角鸟声呼醉梦，室中花气袭衣巾。", 
            "朝来更有欣然处，一箸山蔬胜八珍。"
        ], 
        "title": "春近", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "圣主乘乾临斧扆，小臣承诏上丹墀。", 
            "宁知齿豁头童后，更遇天崩地陷时。", 
            "泣至眼枯无血续，梦随魂断独心知。", 
            "白头才尽空濡笔，宁继生民下武诗。"
        ], 
        "title": "望永阜陵", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "黄纸初开喜可知，追怀平昔却成悲。", 
            "生当京国承平日，仕及皇家再造时。", 
            "小草出山初已误，断云含雨欲何施。", 
            "儿孙贺罢仍无事，却赴幽人把钓期。"
        ], 
        "title": "初拜再领祠宫之命有感", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "枕痕著面眼芒羊，欲起元无抵死忙。", 
            "拥被却寻初断梦，掩屏重拨欲残香。", 
            "雪云虽散寒犹紧，春意将回昼已长。", 
            "老去此身无著处，华胥真恐是吾乡。"
        ], 
        "title": "腊月十九日午睡觉复酣卧至晚戏作", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "春风忽已遍天涯，老子犹能领物华。", 
            "浅碧细倾家酿酒，小红初试手栽花。", 
            "野人易与输肝肺，俗语谁能挂齿牙。", 
            "更欲世间同省事，勾回蚁战放蜂衙。"
        ], 
        "title": "睡起至园中", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "北园西出路逶迤，荆作门扉枳缚篱。", 
            "锄麦正忙人满野，营巢未定鹊争枝。", 
            "招呼父老尝新酿，约束儿童筑坏陂。", 
            "遇兴闲行便终日，隔溪绩火已参差。"
        ], 
        "title": "北园篱外放步", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "明时频忝武夷仙，俯仰人间只自怜。", 
            "总角回思如昨日，挂冠过限已三年。", 
            "病多晴日思行药，睡少清宵学坐禅。", 
            "更叹衰孱不禁酒，地黄一盏即颓然。"
        ], 
        "title": "岁暮独酌感怀", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "蓬藋生庭叶拥阶，经旬饭豆爨枯䕸。", 
            "烟霄旧谓行夷路，薪水今悲系病怀。", 
            "梦里百年元易过，人间万事苦难谐。", 
            "痴儿自堕阇黎计，欢喜闻钟已过斋。"
        ], 
        "title": "对食", 
        "type": "律诗", 
        "yun": "佳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "少慕功名颇自奇，一生蹭蹬鬓成丝。", 
            "市楼酒美贫何预，斗柄春回老不知。", 
            "黑帜游魂应有数，白衣效命永无期。", 
            "鱼梁东畔牛栏北，举世谁能识此悲。"
        ], 
        "title": "蹭蹬", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "谁把鹅黄染柳丝，似催邻曲蹋青期。", 
            "已忘万里封侯志，但忆千回上树时。", 
            "朝雨池塘光潋滟，暮烟楼观碧参差。", 
            "紫姑欲问还休去，身世从来心自知。"
        ], 
        "title": "初春", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "江花江水每年同，春日春盘放手空。", 
            "天地无私生万物，山林有处著衰翁。", 
            "牛趋死地身无罪，梅发京华信不通。", 
            "数片飞飞犹腊雪，村邻相唤贺年丰。"
        ], 
        "title": "立春日", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "龙钟七十岂前期，矮帽枯筇与老宜。", 
            "愁得酒卮如敌国，病须书卷作良医。", 
            "登山筋力虽犹健，闭户工夫颇自奇。", 
            "今日快晴春睡足，卧听檐鸟语多时。"
        ], 
        "title": "枕上作", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "白发萧萧卧泽中，祇凭天地鉴孤忠。", 
            "阨穷苏武餐毡久，忧愤张巡嚼齿空。", 
            "细雨春芜上林苑，颓垣夜月洛阳宫。", 
            "壮心未与年俱老，死去犹能作鬼雄。"
        ], 
        "title": "书愤二首 其一", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "镜里流年两鬓残，寸心自许尚如丹。", 
            "衰迟罢试戎衣窄，悲愤犹争宝剑寒。", 
            "远戍十年临的博，壮图万里战皋兰。", 
            "关河自古无穷事，谁料如今袖手看。"
        ], 
        "title": "书愤二首 其二", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "九日春阴一日晴，强扶衰病此闲行。", 
            "猩红带露海棠湿，鸭绿平堤湖水明。", 
            "酒贱柳阴逢醉卧，土肥稻垄看深耕。", 
            "山翁莫道浑无用，解与明时说太平。"
        ], 
        "title": "春行", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "吾国名花天下稀，园林尽日敞朱扉。", 
            "蝶穿密叶常相失，蜂恋繁香不记归。", 
            "欲过每愁风荡漾，半开却要雨霏微。", 
            "良辰乐事真当勉，莫遣匆匆一片飞。"
        ], 
        "title": "赏花至湖上", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "数间茅屋镜湖滨，万卷藏书不救贫。", 
            "燕去燕来还过日，花开花落即经春。", 
            "开编喜见平生友，照水惊非曩岁人。", 
            "自笑灭胡心尚在，凭高慷慨欲忘身。"
        ], 
        "title": "暮春", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "破晓凭鞍野兴浓，鹭飞先我过村东。", 
            "绿针细细稻浮水，绛雪纷纷花舞风。", 
            "陌上鞦韆喧笑语，担头粔籹簇青红。", 
            "谁知老子裴回意，绝爱山横淡霭中。"
        ], 
        "title": "九里", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "早谒龙门鬓未秋，暮年乃复接英游。", 
            "海濒已幸见公子，瓜垄仍烦访故侯。", 
            "霖雨即陪诸老进，德星肯为一方留。", 
            "西城柳色青如许，欲挽长条特地愁。"
        ], 
        "title": "送李宪被召旧与其先侍郎游从", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "客如病鹤卧还起，灯似孤萤阖复开。", 
            "苜蓿花催春事去，梧桐叶送雨声来。", 
            "荣河温洛几时复，志士仁人空自哀。", 
            "但使胡尘一朝静，此身不恨死蒿莱。"
        ], 
        "title": "病中夜赋", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "炊烟漠漠闭柴荆，聊用闲身答太平。", 
            "重碧飞觞心未老，硬黄临帖眼犹明。", 
            "吴蚕满箔含桃熟，垄麦登车抟黍鸣。", 
            "补劓息黥今有地，问君何处用虚名。"
        ], 
        "title": "闲身", 
        "type": "律诗", 
        "yun": "庚"
    }, 
    {
        "author": "袁植", 
        "era": "宋", 
        "subtype": null, 
        "text": [
            "子猷喜种竹，太白喜乘月。", 
            "俛仰云泥间，胜事俱清绝。", 
            "况乃吾庐幽，风烟浩一丘。", 
            "竹虚能受月华白，月白能牵竹翠浮。", 
            "不应玉垒李太白，长对山阴王子猷。", 
            "未携花下一壶酒，已登残夜水明楼。", 
            "人间好景四并难，无如月下春琅玕。", 
            "影摇金锁碎，光动剑芒寒。", 
            "魂醒耿不寐，哦诗坐长叹。"
        ], 
        "title": "题惠山练师竹轩", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "仕禄不及养，勇往学金仙。", 
            "弃家如脱屣，坏衣披稻田。", 
            "见汝若见母，令我涕泗涟。", 
            "我方龀龆时，巨狱遭摧颠。", 
            "汝母挈我往，西江赴临川。", 
            "爱育比其儿，衣食无颇偏。", 
            "追随二三载，思亲我言还。", 
            "是时汝未产，顾今三十年。", 
            "汝壮我已老，死者归重泉。", 
            "悠悠记昨梦，幻妄真可怜。", 
            "汝能逃世累，趣尚固已贤。", 
            "京华勿久栖，还当择深渊。", 
            "返穷生死本，勿为言句缠。", 
            "拭我衣上泪，赠汝金石篇。"
        ], 
        "title": "送外甥法真一师", 
        "type": "古风", 
        "yun": "先"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "炎风吹黄尘，去兴不可止。", 
            "丈夫固有命，得失致悲喜。", 
            "何当永相将，锡山酌泉水。"
        ], 
        "title": "送甥沈济秀才下第南归", 
        "type": "古风", 
        "yun": "纸"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "联镳出梅山，倏然二十载。", 
            "君尝佐天府，我遂泛云海。", 
            "音书鱼雁绝，梦寐想风采。", 
            "营车忽来过，笑语珠璀璀。", 
            "故交悉相忘，而君独不改。", 
            "天王尧舜资，化柄付良宰。", 
            "网罗收鸿鹄，台阁茂兰茝。", 
            "君归必殊显，发策救民痗。", 
            "形容入凌烟，丹青永无浼。", 
            "使我观太平，白首甘冻馁。"
        ], 
        "title": "送胡子企大夫还台", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "东池种莲子，西池养肥鱼。", 
            "盈缸酿美酒，满盘具新蔬。", 
            "客来径一醉，疑是桃源图。", 
            "此事未足议，弟兄皆业儒。", 
            "大弟已登科，高名动乡闾。", 
            "季弟复连荐，豹变应时须。", 
            "长兄恬自养，云卧随卷舒。", 
            "物至我则应，隐德良有馀。", 
            "客有醉吟叟，六月骑蹇驴。", 
            "避暑寻名山，遂登君子居。", 
            "饮弄池上月，一宿能清虚。", 
            "相看不相厌，欲去且踟蹰。"
        ], 
        "title": "投宿繁昌徐氏水阁", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "苍崖一万丈，中写白玉泉。", 
            "飞鸟度不得，而我长攀缘。", 
            "洗尽心地垢，吟成元化篇。", 
            "更复有何物，一樽当我前。", 
            "忽逢姜伯辉，爽量涵水渊。", 
            "开谈了无迹，所得全于天。", 
            "便欲脱青衫，泛我江东船。", 
            "结交要终始，相忘复颓然。", 
            "径呼妙手画，秋江霜景全。", 
            "冰轮正卓午，照影无颇偏。", 
            "谁能骑蹇驴，世路空流连。", 
            "咄哉可以往，挥手从飞仙。"
        ], 
        "title": "和姜伯辉见赠醉吟画诗", 
        "type": "古风", 
        "yun": "先"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "黑龙蟠黑云，久蛰黄金阙。", 
            "缘何落人间，数饼若古月。", 
            "虾蟆不敢蚀，利刀岂能截。", 
            "温润比方玉，芬香麝脐裂。", 
            "乃知廷圭名，桓桓久不灭。", 
            "植夫名世俊，所蓄号奇绝。", 
            "护以紫锦囊，箧之复扃鐍。", 
            "渺思五季乱，江南颇偷逸。", 
            "三主皆能书，拨镫耸瘦骨。", 
            "一朝归大明，流散馀故物。", 
            "金华座右铭，清凉自题佛。", 
            "二宝藏予家，时时一披拂。", 
            "及观植夫墨，清风愈飘忽。", 
            "异国想尘劳，精灵岂沉没。", 
            "聊为识古篇，分手各萧瑟。"
        ], 
        "title": "观唐植夫所藏古墨", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "牧之吟齐天，太白咏秋浦。", 
            "至今三百年，光焰不埋土。", 
            "我朝文愈盛，往往出前古。", 
            "仲容生相门，璨然凤凰羽。", 
            "作镇薄书閒，盈编金玉吐。", 
            "牧之何足论，白也真尔汝。", 
            "一朝解符归，暂泊采江浒。", 
            "肩舆过蓬荜，高谈辰及午。", 
            "洗我尘坌听，不觉欢欲舞。", 
            "又如熟黄粱，连餐释饥苦。", 
            "昔闻郑国公，片言戢狂虏。", 
            "庙食配神宗，昭昭仲山甫。", 
            "今逢族弟贤，家法中规矩。", 
            "郎省宁淹回，往自结明主。", 
            "不惟唐萧家，继踵登相府。", 
            "请驱千里云，时作三日雨。"
        ], 
        "title": "酬富仲容朝散见赠因以送之", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "夜半松柏响，绕岩鸾凤音。", 
            "披衣送遐盼，明月方庭深。", 
            "楼殿遍瑶层，宝塔楼中岑。", 
            "定分付赤刀，世故仍痴淫。", 
            "六朝遗破冢，四圣崇幽林。", 
            "香厨饭玉粒，千岁闻于今。", 
            "况逢大道师，妙传诸佛心。", 
            "其徒五百人，坐忘静沈沈。", 
            "宝光泳琉璃，永无尘垢侵。", 
            "何以明归仰，顿首兴微吟。"
        ], 
        "title": "宿钟山赠泉禅师", 
        "type": "古风", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "忽领外台檄，离家不辞艰。", 
            "破雪陟远道，侵星出重关。", 
            "提刀聊四顾，决狱谈笑间。", 
            "旦经五峰寺，遂发九华山。", 
            "朗饮云泉秀，妙依松石闲。", 
            "琳琅如得句，先寄南风还。"
        ], 
        "title": "送倪敦复往池州决狱", 
        "type": "古风", 
        "yun": "删"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "太道既如砥，安舆宁险艰。", 
            "通沟水决决，出林鸟关关。", 
            "紫诏下天外，黄气生眉间。", 
            "归当趋玉陛，岂容眷名山。", 
            "接物齐彼分，存诚肃吾闲。", 
            "我心如路草，愿君与春还。"
        ], 
        "title": "送敦复至观音寺再用前韵祝别", 
        "type": "古风", 
        "yun": "删"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我醉不在酒，心常醉于天。", 
            "出处无固必，四时任陶然。", 
            "世网谁拘拘，冥鸿自翩翩。", 
            "隐凡乐吾乐，陶然名此轩。", 
            "采掇富菊杞，芬香籍兰荃。", 
            "啼鸟助春喜，相呼语涓涓。", 
            "好风集清微，时写朱丝弦。", 
            "秋月莹池上，腊雪堆檐前。", 
            "客来亦把酒，客去醉还眠。", 
            "为君发短调，意将千载传。"
        ], 
        "title": "陶然轩呈孔掾", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "城南五里近，驱车稍停休。", 
            "层台临古刹，欣陪清净游。", 
            "凭高送远目，考古思名流。", 
            "更读琳琅篇，叙事何其周。", 
            "尸黎与法云，接迹居岩幽。", 
            "趣将金仙谐，行匪邪径由。", 
            "至今手植松，千丈腾龙虬。", 
            "悟发特异众，妙龄已依刘。", 
            "天华无根蒂，应讲来飞浮。", 
            "帝释昔举手，此理谁可侔。", 
            "迩来表前踪，新亭压鳌头。", 
            "空渚栖古月，大江浴清秋。", 
            "旷怀出十地，壮气横九州。", 
            "三山连天门，水府卧金牛。", 
            "故国罗绮灭，深宫榛莽留。", 
            "兴亡千岁间，愁绪如缲抽。", 
            "惟馀北岭云，无心自悠悠。", 
            "高鸿正飞冥，网罗安得收。", 
            "公等真丈夫，问学皆渊丘。", 
            "不应持使旄，归合登瀛洲。", 
            "桓桓鼎鼐司，落落金马俦。", 
            "君臣若尧舜，明良互赓酬。", 
            "胡为慕瞿聃，玄微解而优。", 
            "愿舒三日霖，慰此旱岁求。", 
            "乾坤涵润泽，使我醉两眸。", 
            "咄嗟勿重陈，玉树后庭讴。"
        ], 
        "title": "安中尚书见招同诸公登雨华台", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "春风连作恶，吹雪深尺五。", 
            "元宵无灯火，闭关与谁语。", 
            "忽闻营从过，倾盖挹眉宇。", 
            "相亲如故人，坐久加循抚。", 
            "蓬茅只数间，馀无一丘土。", 
            "半俸足以饱，未尝诣州府。", 
            "白云寓远目，清溪照灵腑。", 
            "趋閒已忘忧，浩歌唯汲古。", 
            "明公志方壮，富贵何可取。", 
            "高才孰能当，如罴亦如虎。", 
            "致君为唐虞，泽民作霖雨。", 
            "功名垂乾坤，儿孙列簪组。", 
            "于予一何辽，而能强相与。", 
            "聊书送行章，欲以明出处。"
        ], 
        "title": "送李嘉甫朝散还台", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "玄冥夺春令，连旬雪塞屋。", 
            "嗷嗷何物声，云是饥民哭。", 
            "来请义仓米，奈何久空腹。", 
            "寒威如戈矛，命尽须臾速。", 
            "忆昨去年水，云涛卷平陆。", 
            "高村既无麦，低田又无谷。", 
            "民间已乏食，租税仍未足。", 
            "县令欲逃责，催科峻鞭朴。", 
            "嗟哉吾邦民，何以保骨肉。", 
            "昂头诉苍苍，和气待春育。", 
            "春工本好生，此雪无乃酷。", 
            "谁家敞园馆，草树变琼玉。", 
            "美人学回风，欢笑列灯烛。", 
            "不如万户寒，唯忧五更促。", 
            "世无采诗官，悲歌寄鸿鹄。"
        ], 
        "title": "前春雪", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "前雪深尺五，后雪深五尺。", 
            "动地北风恶，连天冻云塞。", 
            "通逵绝行人，万物同一色。", 
            "烛龙爪生冰，阳乌觜插翼。", 
            "牛羊何足论，虎豹饿无食。", 
            "此雪昔未有，父老均叹息。", 
            "况当长养时，玄冥翻怒赫。", 
            "我欲请雷车，夜半轰霹雳。", 
            "斗杓斡春阳，和气随甲拆。", 
            "溶为大田水，青发龙头麦。", 
            "南民少苏醒，白骨免堆积。", 
            "朝廷方体仁，乾坤应合德。", 
            "有酒不敢饮，独乐神所责。", 
            "悲歌闭空屋，写慰同心客。"
        ], 
        "title": "后春雪", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "积学久未遇，忠言今可施。", 
            "请君略细故，吐出胸中奇。", 
            "悉救当世弊，自结明主知。", 
            "不唯振宪纲，进当司鼎彝。", 
            "用广财已乏，官冗人愈卑。", 
            "政宽法不举，将偄边无威。", 
            "家家侈声乐，淳源变浇漓。", 
            "土木绚金碧，佛仙竞新祠。", 
            "此乃腹心疾，岂止为疮痍。", 
            "言者曾未及，虽言多恚私。", 
            "苟非大奸邪，恶足求瑕玼。", 
            "举朝无完人，何以禆明时。", 
            "尝读喜似篇，左右皆宜之。", 
            "乃知荆山璧，天地终不遗。", 
            "去垩无变容，诚明达神祗。", 
            "我方卧岩谷，所友鹿与麋。", 
            "感君营从过，枯木春风吹。", 
            "又如得黄粱，慰我久苦饥。", 
            "承诏不敢留，欢言遽暌违。", 
            "殷勤何以报，报君以芜辞。"
        ], 
        "title": "送黄吉老察院", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我寄江南隐，数为弄水游。", 
            "读君弄水篇，感慨攀巢由。", 
            "赤脚踏云雨，投竿玩汀洲。", 
            "鸥鸟不见猜，飞舞相应酬。", 
            "谁倾百斛珠，跳踯无复收。", 
            "一发海客秘，烂副贫家求。", 
            "李杜缩光焰，王谢惭风流。", 
            "开卷起予兴，飘欲乘桴浮。", 
            "如观秋浦图，晚景入两眸。", 
            "爱之不能舍，饥鱼适吞钩。", 
            "尝置几案间，出没窥岩幽。", 
            "一别几何时，岁月已十周。", 
            "迹滞若匣剑，绣涩不可抽。", 
            "何当随君车，吟哦与君侔。"
        ], 
        "title": "和敦复留题池州弄水序", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "怜我酷嗜茗，远分名山泉。", 
            "兹山固多锡，泉味甘尤偏。", 
            "幸遇佳客便，十缸附轻船。", 
            "开缸漱清泠，不待同茗煎。", 
            "想君民事休，时时造泉边。", 
            "入碾龙凤碎，浮瓯乳花圆。", 
            "一啜未能止，七杯誇玉川。", 
            "两腋生清风，飞逐蓬莱仙。", 
            "江心与谷帘，较之孰为妍。", 
            "欲报吾子惠，仍思陆生贤。"
        ], 
        "title": "谢胡丞寄锡泉十瓶", 
        "type": "古风", 
        "yun": "先"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "官醪不许买，兵酝未尝得。", 
            "愁杀避俗翁，甘为独醒客。", 
            "缘何魏夫子，心仁生悯恻。", 
            "双壶辄分送，涸鳞被甘泽。", 
            "铛杓再施设，并欲醉君德。", 
            "百川供长虹，叱吒天地窄。", 
            "尽从秋水来，大笑问河伯。", 
            "胡为辨牛马，滟滟浮月魄。"
        ], 
        "title": "谢魏户曹惠酒", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "朱夏久不雨，川源条然涨。", 
            "三潮渺相连，狂风蹴高浪。", 
            "蛟龙递出没，鱼鳖随浩荡。", 
            "群山悄低徊，阡陌失背向。", 
            "嗟嗟圩中田，一埂安可障。", 
            "去年已大潦，十户九凋丧。", 
            "幸赖官廪实，嚣嚣命所仰。", 
            "官廪今已空，农事未敢望。", 
            "理水竟无术，祈祷俟灵贶。", 
            "退寸复进尺，潮势颇难量。", 
            "彼苍罪斯民，杀戮不以杖。", 
            "令人思禹功，巍巍百王上。"
        ], 
        "title": "川涨", 
        "type": "古风", 
        "yun": "漾"
    }, 
    {
        "author": "袁绹", 
        "era": "宋", 
        "subtype": null, 
        "text": [
            "频瞻礼。", 
            "喜升平、又逢元宵佳致。", 
            "鳌山高耸翠。", 
            "对端门、珠玑交制。", 
            "似嫦娥降仙宫，乍临凡世。", 
            "恩露匀施，凭御栏、圣颜垂视。", 
            "撒金钱，乱抛坠。", 
            "万姓推抢没理会。", 
            "告官里。", 
            "这失仪、且与免罪。"
        ], 
        "title": "撒金钱", 
        "type": "词", 
        "yun": null
    }, 
    {
        "author": "袁绹", 
        "era": "宋", 
        "subtype": null, 
        "text": [
            "眉黛轻分，惯学玉真梳掠。", 
            "艳容可画，那精神怎貌。", 
            "鲛绡映玉，钿带双穿缨络。", 
            "歌音清丽，舞腰柔弱。", 
            "宴罢瑶池，御风跨皓鹤。", 
            "凤凰台上，有萧郎共约。", 
            "一面笑开，向月斜褰珠箔。", 
            "东园无限，好花羞落。"
        ], 
        "title": "传言玉女", 
        "type": "词", 
        "yun": null
    }, 
    {
        "author": "袁梅岩", 
        "era": "宋", 
        "subtype": "七言绝句", 
        "text": [
            "上人解作风骚话，云谷书来特地誇。", 
            "杨柳杏花风雨后，不知诗轴在谁家。"
        ], 
        "title": "接晦庵荐志南书有作", 
        "type": "绝句", 
        "yun": "麻"
    }, 
    {
        "author": "袁倚", 
        "era": "宋", 
        "subtype": null, 
        "text": [
            "江头晓夜日月出，九顶三峨相吐吞。"
        ], 
        "title": "句", 
        "type": "句", 
        "yun": "元"
    }, 
    {
        "author": "袁陟", 
        "era": "宋", 
        "subtype": null, 
        "text": [
            "琼田收𥝧稏，玉溜注琅玕。"
        ], 
        "title": "句", 
        "type": "句", 
        "yun": "寒"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "水暗人家水拍堤。"
        ], 
        "title": "句", 
        "type": "句", 
        "yun": "齐"
    }, 
    {
        "author": "袁点", 
        "era": "宋", 
        "subtype": "七言绝句", 
        "text": [
            "青盖美人回凤带，绣衣男子返云车。", 
            "上天一笑浑无事，从此人间乐有馀。"
        ], 
        "title": "呈东坡", 
        "type": "绝句", 
        "yun": "鱼"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "海棠自是花中杰，西蜀此花尤胜绝。", 
            "濯锦江边艳欲然，浣花溪上繁于缬。", 
            "畴昔闻名未识面，对之顿解忧心结。", 
            "东皇著意欲开时，不许芳心轻漏泄。", 
            "风前醉态真嫣媚，雨过啼妆更鲜洁。", 
            "格高不受尘点污，韵胜须那香酷烈。", 
            "东南颜色岂不佳，甲乙品题终少劣。", 
            "我公胸次秋水莹，海内人人颂清节。", 
            "世间珍玩一物无，独此妖娆费提挈。", 
            "墀间堂下不胜春，赪颊丹唇俨成列。", 
            "嫣然尤物不移人，未害广平心似铁。", 
            "几年隔绝剑阁外，拔擢孤忠自明哲。", 
            "愿公持此坐庙堂，天下妍媸要区别。"
        ], 
        "title": "蜀海棠", 
        "type": "古风", 
        "yun": "屑"
    }, 
    {
        "author": "袁燮", 
        "era": "宋", 
        "subtype": null, 
        "text": [
            "孝皇龙飞策多士，宗英第一天颜喜。", 
            "力言万事实为原，要与邦家立基址。", 
            "堂堂硕望耸中外，耿耿丹心贯终始。", 
            "绍熙之末天步艰，忠臣义士肝胆寒。", 
            "元枢扶日上黄道，指顾宗社磐石安。", 
            "亿万生灵疑虑释，转移愁叹为欣欢。", 
            "帝谓忠劳无与并，爰立作相专魁柄。", 
            "大开公道延时髦，相与同心究民病。", 
            "区分玉石殊薰莸，贤人得志憸人忧。", 
            "不堪狂云巧妒月，何意积羽能沈舟。", 
            "衡阳道上霜松劲，日色惨澹风飕飕。", 
            "行路咨嗟泪相续，兴怀安靖恩难酬。", 
            "皇情怆然思旧德，辨诬雪谤分白黑。", 
            "诛锄元恶氛翳扫，昭揭殊勋鼎彝勒。", 
            "由来物理屈必伸，况此柱石真伟人。", 
            "莱公获谴死海上，至今勋绩摩苍旻。", 
            "中兴赵李二人杰，亦复身后褒忠纯。", 
            "嗟尔谗夫太无识，徒把巧言污硕德。", 
            "正人摧折不妨荣，尔辈羞愧宁有极。", 
            "蚤知此事悔难追，当年讵敢怀奸欺。", 
            "我作此诗慰忠烈，因为人间息邪说。"
        ], 
        "title": "挽丞相忠定公", 
        "type": "古风", 
        "yun": null
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "壶中老子兴不浅，丰颊樽前胜玉梅。", 
            "肯为莼羹下犀箸，聊凭催促好诗来。"
        ], 
        "title": "久不见竹堂高篇辄以湘窣索之两诗继至因用其韵 其一", 
        "type": "绝句", 
        "yun": "灰"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "往时剩喜亲标格，今日无因款话言。", 
            "兀坐书斋饱蔬食，想公饮客厌熊蹯。"
        ], 
        "title": "久不见竹堂高篇辄以湘窣索之两诗继至因用其韵 其二", 
        "type": "绝句", 
        "yun": "元"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "松柏扳援有女萝，红英亦复蔓高柯。", 
            "侵寻纵上云霄去，究竟依凭未足多。"
        ], 
        "title": "咏凌霄花", 
        "type": "绝句", 
        "yun": "歌"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "谁将名字强称扬，弱质区区敢傲霜。", 
            "霜陨叶枯红粉落，元来枨也未为刚。"
        ], 
        "title": "拒霜花", 
        "type": "绝句", 
        "yun": "阳"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "携锄抱瓮不辞劳，要使霜根足土膏。", 
            "我去艰难生理窄，却疑学圃属吾曹。"
        ], 
        "title": "园蔬六首 其一", 
        "type": "绝句", 
        "yun": "豪"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "白菘肥脆真佳品，紫芥蒙茸亦可人。", 
            "环舍满畦多且旨，寒儒专享未为贫。"
        ], 
        "title": "园蔬六首 其二", 
        "type": "绝句", 
        "yun": "真"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "深林十月饱清霜，寒气侵凌味转长。", 
            "世上甘腴有如此，拟排闾阖献君王。"
        ], 
        "title": "园蔬六首 其三", 
        "type": "绝句", 
        "yun": "阳"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "良朋过我食无鱼，茅屋相寻只茹蔬。", 
            "莫道藜羹滋味薄，要知瓜祭必齐如。"
        ], 
        "title": "园蔬六首 其四", 
        "type": "绝句", 
        "yun": "鱼"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "朱门终日饫甘肥，绮绣盘筵鲙缕飞。", 
            "宁识山林枯槁士，清风千古首阳薇。"
        ], 
        "title": "园蔬六首 其五", 
        "type": "绝句", 
        "yun": "微"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "荤膻屏去忽三年，筋力扶持老尚坚。", 
            "所养固知先大体，人生何苦嗜肥鲜。"
        ], 
        "title": "园蔬六首 其六", 
        "type": "绝句", 
        "yun": "先"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "黄叶纷纷舞劲风，反膏收液岁成功。", 
            "明年满眼春容好，却在今时索寞中。"
        ], 
        "title": "黄叶", 
        "type": "绝句", 
        "yun": "东"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "风劲霜清木落时，金丸粲粲压枝垂。", 
            "贫家不作千奴计，一树庭前也自奇。"
        ], 
        "title": "咏橘", 
        "type": "绝句", 
        "yun": "支"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "岩畔移来漫一丛，鲜鲜忽发十分红。", 
            "细看颇与鬷明类，言善方知美在中。"
        ], 
        "title": "谢王恭父惠石岩花二首 其一", 
        "type": "绝句", 
        "yun": "东"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "生平悃愊了无华，投老胡为也爱花。", 
            "家酿朋壶助清兴，会看落笔吐天葩。"
        ], 
        "title": "谢王恭父惠石岩花二首 其二", 
        "type": "绝句", 
        "yun": "麻"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "百卉芳菲二月时，先春梅萼著疏枝。", 
            "只缘姑射风姿别，不怕寒威损玉肌。"
        ], 
        "title": "梅花四首 其一", 
        "type": "绝句", 
        "yun": "支"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "清香妙质总宜人，老干青枝更绝尘。", 
            "彻骨风流真我友，竹篱茅屋故相亲。"
        ], 
        "title": "梅花四首 其二", 
        "type": "绝句", 
        "yun": "真"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "寒花得水或成仙，体素含香亦可怜。", 
            "韶嫩有馀清不足，此花独步信无前。"
        ], 
        "title": "梅花四首 其三", 
        "type": "绝句", 
        "yun": "先"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "其间妙处不容评，玉洁冰清亦强名。", 
            "要识此花高绝处，解成佳实作和羹。"
        ], 
        "title": "梅花四首 其四", 
        "type": "绝句", 
        "yun": "庚"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "不费春工巧剪裁，自然精彩粲琼瑰。", 
            "也知受命如松柏，故向隆冬取次开。"
        ], 
        "title": "病起见梅花有感四首 其一", 
        "type": "绝句", 
        "yun": "灰"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "霜月交辉色愈明，风标高节圣之清。", 
            "谛观毫发无遗恨，始信名花集大成。"
        ], 
        "title": "病起见梅花有感四首 其二", 
        "type": "绝句", 
        "yun": "庚"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "古涧荒郊人迹少，几枝摘索为谁芳。", 
            "因思陋巷甘岑寂，为己工夫味更长。"
        ], 
        "title": "病起见梅花有感四首 其三", 
        "type": "绝句", 
        "yun": "阳"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "病馀百念不关心，偶见幽芳只自惊。", 
            "世故纷纷易湮没，会须借此涤尘襟。"
        ], 
        "title": "病起见梅花有感四首 其四", 
        "type": "绝句", 
        "yun": null
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "金相玉质旧同科，暗里清香万斛多。", 
            "绝俗风流宁不似，调羹功用竟如何。"
        ], 
        "title": "蜡梅", 
        "type": "绝句", 
        "yun": "歌"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "琐琐新松杂稚杉，青青数寸倚崭岩。", 
            "牛冈自有神呵护，未怕林间走鹿馋。"
        ], 
        "title": "小松二首 其一", 
        "type": "绝句", 
        "yun": "咸"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "初栽准拟雨如膏，无奈晴暄思郁陶。", 
            "造物见怜甘泽霈，倚天会见百寻高。"
        ], 
        "title": "小松二首 其二", 
        "type": "绝句", 
        "yun": "豪"
    }, 
    {
        "author": "袁燮", 
        "era": "宋", 
        "subtype": "七言绝句", 
        "text": [
            "此君林下静无尘，苗裔生来便逸群。", 
            "头角崭然圆玉峙，养成直节要凌云。"
        ], 
        "title": "咏竹", 
        "type": "绝句", 
        "yun": "文"
    }, 
    {
        "author": "袁思永", 
        "era": "宋", 
        "subtype": "七言绝句", 
        "text": [
            "万叠云山拥郡楼，凭栏下瞰卧龙湫。", 
            "二年吏役何曾到，孤负清风月白秋。"
        ], 
        "title": "诗一首", 
        "type": "绝句", 
        "yun": "尤"
    }, 
    {
        "author": "袁彦安", 
        "era": "宋", 
        "subtype": null, 
        "text": [
            "万松棹秀五弟柏，千劫栖贤三学山。", 
            "佛定光生玉玺润，僧衣细结藕丝斑。", 
            "归来鹦鹉扫白塔，声在翠微烟霭间。"
        ], 
        "title": "三学山", 
        "type": "古风", 
        "yun": "删"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "池塘不似昔年春，蝶乱蜂狂更恼人。", 
            "莫傍花丛看婉娩，且怀诗卷诵清新。", 
            "山林祗管萦魂梦，寰宇无端变劫尘。", 
            "遥想江东忧未歇，可能熟醉巧谋身。"
        ], 
        "title": "次韵邵子文感春之什", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "春色忽随流水去，人间谁解绊风光。", 
            "一声杜宇乾坤隘，万点飞花日月忙。", 
            "道阻岂能游上苑，年衰无复梦幽塘。", 
            "蜂情蝶意都萧索，难化吾心一寸刚。"
        ], 
        "title": "送春", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "送春仍恨酒杯乾，今夕休眠到漏残。", 
            "歌舞纵无供笑语，宾朋犹有近门阑。", 
            "伤心已讶千林绿，转眼还看万叶丹。", 
            "节去节来君莫问，诗盟从此勿令寒。"
        ], 
        "title": "次韵时升春尽之作", 
        "type": "律诗", 
        "yun": "寒"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "纷纷满地落红乾，杜宇声中春正残。", 
            "诗酒情怀公事汩，干戈时节赏心阑。", 
            "生憎蔓草缘阶碧，却喜含桃向日丹。", 
            "万里吴天飞不到，剑光空射斗牛寒。"
        ], 
        "title": "再和", 
        "type": "律诗", 
        "yun": "寒"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "月蘸澄江上下天，波光桂魄两依然。", 
            "喜延嘉客楼同倚，贪吸清辉席屡前。", 
            "万里无云秋更阔，千门不夜晓相连。", 
            "嫦娥且驻来宵驾，玉宇年年不列仙。"
        ], 
        "title": "和史守八月十四日月二首 其一", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "半秋云物扫遥天，对月凭栏一怃然。", 
            "明夜半规应尽满，此时清赏更无前。", 
            "琼楼颇觉三山近，玉斧谁将七宝连。", 
            "我欲乘风霄汉上，坐令凡骨变真仙。"
        ], 
        "title": "和史守八月十四日月二首 其二", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "西风捲尽片云浮，天宇团圆素月流。", 
            "玉斧修成三夜景，银盘赛过十年秋。", 
            "佳人渺邈心相照，羁客徘徊影共愁。", 
            "安得仙娥一招手，驱鸾驾鹤上琼楼。"
        ], 
        "title": "中秋佳月怀杜安行冯当可二首 其一", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "绝胜寻常三五盈，魄成金气自然清。", 
            "烟云敛迹秋空阔，星斗沉光夜色明。", 
            "璧堕江心随浪涌，镜飞天面逐人行。", 
            "四方万里同清赏，大地今成白玉京。"
        ], 
        "title": "中秋佳月怀杜安行冯当可二首 其二", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "阴阳升降定沉浮，九候之前大火流。", 
            "人远祗同千里月，天高谁放一轮秋。", 
            "飞萤眇眇何时见，惊鹊纷纷特地愁。", 
            "陋屋穷檐无不照，清光岂独射高楼。"
        ], 
        "title": "再和前韵 其一", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "淅淅乾坤灏气盈，多情明月共秋清。", 
            "且将照席银缸背，自有窥檐宝鉴明。", 
            "但喜人心都爱好，谁知天度不留行。", 
            "反身一视真奇特，夜夜神光莫与京。"
        ], 
        "title": "再和前韵 其二", 
        "type": "律诗", 
        "yun": "庚"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "青霄万里绝纤毫，海上仙人独钓鳌。", 
            "荡荡性天元廓落，亭亭心月本孤高。", 
            "寒光破碎穿幽径，素影飞翻入怒涛。", 
            "但挹金波还洗涤，不须遥望日生高。"
        ], 
        "title": "次元守中秋观月韵", 
        "type": "律诗", 
        "yun": "豪"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "秋中景色正萧森，月色超然重古今。", 
            "要使万方倾素采，那知三日翳重阴。", 
            "晦冥欲害天公眼，想像难忘海宇心。", 
            "决断浮云须好手，明年此夕要追寻。"
        ], 
        "title": "八月十四至十六日无月二首 其一", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "不见团圆桂景森，清辉一片本常今。", 
            "欲看静夜千家昼，先扫长空万里阴。", 
            "宇宙光明思佛掌，儿童嚬蹙见人心。", 
            "茫茫千里凭谁问，每使良辰罢访寻。"
        ], 
        "title": "八月十四至十六日无月二首 其二", 
        "type": "律诗", 
        "yun": "侵"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "月过中秋色尚鲜，赏心未厌惜流年。", 
            "琼杯不许三人共，桂魄难同两夜圆。", 
            "碧落无云星避彩，清辉满座烛销烟。", 
            "新诗唱罢应愁绝，影入珠帘照客眠。"
        ], 
        "title": "十七日夜当可同去非观月而子仪进道与仆皆不在焉当可有诗辄次韵", 
        "type": "律诗", 
        "yun": "先"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "一别婵娟便隔秋，寒光今夕为谁流。", 
            "万家窗户人推枕，千里关山客倚楼。", 
            "酒欲忘怀难解醉，诗将遣兴却添愁。", 
            "空堂耿耿浑无寐，晓镜看来易白头。"
        ], 
        "title": "当可观月有归来清绝不成眠之句因广其意作五十六字", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "西风猎猎动天关，底事萦心拨弃难。", 
            "夜枕蛩声连晓急，暮楼鸿影落江寒。", 
            "遣怀樽酒浑消得，遮眼文书亦倦看。", 
            "物理盈虚元已定，伤时何苦泪阑干。"
        ], 
        "title": "秋怀二首 其一", 
        "type": "律诗", 
        "yun": "寒"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "窗户寒生不幕罗，无边愁绪费长哦。", 
            "有情尚觉天公老，不饮争如月色何。", 
            "岁序峥嵘双鬓改，乾坤离乱一身多。", 
            "年来懒读悲秋赋，忍听商声入咏歌。"
        ], 
        "title": "秋怀二首 其二", 
        "type": "律诗", 
        "yun": "歌"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "空樽独把送斜阳，九日何忧酒中伤。", 
            "客里吟情尤寞寞，梦中归意亦茫茫。", 
            "枫飘丹叶随流水，菊吐黄花犯早霜。", 
            "惟有坚心松柏在，四时不改色苍苍。"
        ], 
        "title": "和元守重阳和韵", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "腊日公塘命矢鱼，亲迂五马过康衢。", 
            "分波短艇金梭疾，缀网圆鬐玉叶粗。", 
            "滋味尽教沾掾属，割烹不独侑宾厨。", 
            "从今下客休弹铗，不似冯谖恨食无。"
        ], 
        "title": "谢道守董朝散腊日分惠采鱼", 
        "type": "律诗", 
        "yun": "虞"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "好雪还从腊日飞，空庭委积路淋漓。", 
            "寒深闭户难延客，兴发乘舟欲访谁。", 
            "没谷沉崖真快意，撒盐飞絮敢言诗。", 
            "儿童诧见千山缟，来岁丰登定可期。"
        ], 
        "title": "腊雪", 
        "type": "律诗", 
        "yun": "支"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "上天连日拥愁云，晓起联翩瑞色新。", 
            "入麦未多三日雨，著梅先报万家春。", 
            "兴来赖有乘舟客，喜极宁为闭户人。", 
            "安得梁王相命赋，兔园避席少逡巡。"
        ], 
        "title": "咏雪", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "深知不作昌时瑞，成茧那能效野蚕。", 
            "世态如云从自薄，交情若水定非甘。", 
            "最怜炊黍张生约，勿笑分财管仲贪。", 
            "欲结他年渔钓友，江湖舍我复谁堪。"
        ], 
        "title": "次韵李尧俞良臣论交一首", 
        "type": "律诗", 
        "yun": "覃"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "高标百世可廉顽，喧处亡心心自闲。", 
            "小院客来风扫地，凉宵人静月窥关。", 
            "了知游戏梦蝴蝶，聊学逍遥歌泰山。", 
            "须信先生今未死，青冥鹤驾眇难攀。"
        ], 
        "title": "郭有道先生知命录喜其摆落世尘去来自在真神仙中人也用余时升韵附于群公诗后", 
        "type": "律诗", 
        "yun": "删"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "怪来齿发日凋疏，坐阅春秋六十馀。", 
            "鬓雪难消休把镜，眼花易发废观书。", 
            "身边赖有三田实，世上须知一梦虚。", 
            "只办此心赢造化，浮沤起灭不关渠。"
        ], 
        "title": "老境", 
        "type": "律诗", 
        "yun": "鱼"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "春色平分又六宵，天生良弼佐皇朝。", 
            "豸冠凛凛周行肃，虎节煌煌蜀地饶。", 
            "已喜月卿还旧物，更看斗极转高标。", 
            "仁人自合超诸数，鹤算龟龄未是遥。"
        ], 
        "title": "寿汤总领 其一", 
        "type": "律诗", 
        "yun": "萧"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "睿主宽仁遍九垓，西南总计属英才。", 
            "一犁雨向田间足，万里春从天际来。", 
            "洗尽疮痍凭药石，调成鼎鼐得盐梅。", 
            "赤松有约应难老，未信人间白发催。"
        ], 
        "title": "寿汤总领 其二", 
        "type": "律诗", 
        "yun": "灰"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "忽尔严冬设鲙，更于晴日观梅。", 
            "人道荒寻邂逅，我忻良集而来。"
        ], 
        "title": "十三日饮俞园昌甫斯远彦章毕至", 
        "type": "六言诗", 
        "yun": "灰"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "水际天低岸远，山腰雾捲云铺。", 
            "拟唤松江小艇，归来好趁莼鲈。"
        ], 
        "title": "题米元晖太湖图卷", 
        "type": "六言诗", 
        "yun": "虞"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "不觉虎溪过却，轩渠一笑而归。", 
            "此笑此心真处，自然鱼跃鸢飞。"
        ], 
        "title": "题东坡苏公三笑图帖", 
        "type": "六言诗", 
        "yun": "微"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "目断山前浮玉，春回雪里宜城。", 
            "得意扁舟乘兴，归来好语增明。"
        ], 
        "title": "和程泰之阁学汎舟南溪遇雪韵三首 其一", 
        "type": "六言诗", 
        "yun": "庚"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "怜我闭门卧雪，惭渠有酒盈樽。", 
            "老尽青山晓色，愁添白发霜根。"
        ], 
        "title": "和程泰之阁学汎舟南溪遇雪韵三首 其二", 
        "type": "六言诗", 
        "yun": "元"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "孤雁声悲南浦，渔人冷彻归蓑。", 
            "独有耐寒琼玉，一枝先夺阳和。"
        ], 
        "title": "和程泰之阁学汎舟南溪遇雪韵三首 其三", 
        "type": "六言诗", 
        "yun": "歌"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "蜀旱昔流行，皇恩念凋瘵。", 
            "饥寒乏冬酒，烹剥仰春菜。", 
            "二麦傥复失，一饱竟安在。", 
            "当春苦旱乾，甘泽未沾沛。", 
            "奔走山川灵，翻覆云雨改。", 
            "连宵建瓴水，万亩轻花穗。", 
            "如渴饮得泉，如病药得瘥。", 
            "高原沃清润，热蒸蒙濯洒。", 
            "只今麦陇收，可以日月待。", 
            "喜气挂珠玉，词源拥涛濑。", 
            "自怜忧国愿，窘似生体疥。", 
            "得此霢霂益，遂入清凉界。", 
            "容我早归田，怀章东望拜。"
        ], 
        "title": "连宵得雨应祷", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "皇家百万兵，一一拱行阙。", 
            "肦恩劳军士，有诏涓良月。", 
            "鸣銮肃天仗，君王自亲阅。", 
            "旌旗照鼙鼓，铠甲耀冰雪。", 
            "金缯辱君赐，再拜嵩呼叠。", 
            "天子曰嘻哉，长江殆虚设。", 
            "云屯皆壮士，宁有中外别。", 
            "乃命臣某某，腆犒均行列。", 
            "许之问军旅，利害与优劣。", 
            "臣闻畴昔论，舟师利通捷。", 
            "出入如风驰，进退如电掣。", 
            "乡来经始意，规置有馀烈。", 
            "更张一何误，事亦随废缺。", 
            "横舟卧平沙，鍪胄半折裂。", 
            "蒙冲才什五，水卒无枭杰。", 
            "祇今众弊见，噤不一语决。", 
            "往往忧国者，无路伸喙舌。", 
            "小臣愧不敏，衔命纡华节。", 
            "愿陈一得虑，竹头而木屑。", 
            "方略许图上，稽首思罄竭。", 
            "君王赦其愚，臣敢毕其说。"
        ], 
        "title": "被旨许浦阅舟归", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "摊书志尚友，咄咄心如痴。", 
            "上言思尧舜，下言商龙夔。", 
            "搜奇日有富，得句中自怡。", 
            "家人问产业，即曰非所知。"
        ], 
        "title": "书怀 其一", 
        "type": "古风", 
        "yun": "支"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "古人不可见，古书今可求。", 
            "寻源谢潢污，至味捐珍羞。", 
            "朝曦去还至，夜炬燃复休。", 
            "从此饱文字，不闻饥饿愁。"
        ], 
        "title": "书怀 其二", 
        "type": "古风", 
        "yun": "尤"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "我观挽强弓，去镞不可止。", 
            "弓力小有尽，所至亦无几。", 
            "又观鸿鹄飞，冲霄势难已。", 
            "天高羽翼倦，俄复知还矣。", 
            "何如我行舟，雄风东北起。", 
            "危樯张横幅，波涛涌前水。", 
            "青山掠窗户，白浪送舟尾。", 
            "快哉一帆速，何止万牛比。", 
            "飞蓬偶飐滟，稚子且忧喜。", 
            "众曰无彼惧，天借此风只。", 
            "鸣钲十数过，瞬目三百里。", 
            "嗟我出修门，江浙半经履。", 
            "轻舟纵壑便，未见捷如此。", 
            "颇闻顺逆势，殆似倚伏理。", 
            "逆境当反视，顺亦无自侈。", 
            "今朝进固锐，明日去还弛。", 
            "迟速本何常，付之造物耳。"
        ], 
        "title": "采石遇顺风", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "直上风顶山，如接天上语。", 
            "环观千里内，此山峙为主。", 
            "循彼下山脊，翠石满原膴。", 
            "巉岩巧雕刻，诡特效蟠舞。", 
            "青苍高一色，磊块千万数。", 
            "光腻细泼油，滋腴润经雨。", 
            "攒天石林居，绵地三茅宇。", 
            "大湖石可并，灵壁磬同取。", 
            "少却俄回首，一洞视须俯。", 
            "崖深拱四壁，下蛰蛟龙虎。", 
            "梯蹑不可下，蹲望深可怖。", 
            "但觉拂衣尘，微风洞门鼓。", 
            "太息天地间，纷纷诧奇睹。", 
            "云收树阴转，山净川华吐。", 
            "长吟笔力穷，小憩去程阻。"
        ], 
        "title": "过风顶山", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "平生山水缘，所阅辄相偶。", 
            "寻幽半江浙，领揽如益友。", 
            "我闻姑孰下，二梁山对守。", 
            "两娥颦黛远，久落诗人手。", 
            "今行适未到，梦寐念殊久。", 
            "今朝古亭上，四望一无有。", 
            "风岚暝四合，云沙涨江口。", 
            "渺渺天际间，了不辨妍丑。", 
            "登临漫连日，所得竟何取。", 
            "嗟予山泽姿，林泉剩奔走。", 
            "岁晚忆蛾眉，欲见事还否。", 
            "人间遇不遇，难以智力诱。", 
            "坠楼人不见，举案情何厚。", 
            "何如对此山，远拂双眉柳。", 
            "风樯明日上，相期后牛首。", 
            "天净楚江寒，黄昏一杯酒。"
        ], 
        "title": "泊采石登蛾眉亭蛾眉山为云霭所蔽", 
        "type": "古风", 
        "yun": "有"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "明朝上巴江，日日峡中行。", 
            "天险三峡路，峡险滩头程。", 
            "就中十二滩，新滩尤可惊。", 
            "父老记往时，此地江流平。", 
            "一朝陵谷变，崩裂山峥嵘。", 
            "大崖江里卧，小石江心横。", 
            "作此一大滩，水石相吞并。", 
            "涛雷殷昼夜，浪雪鸣轩轰。", 
            "空山十里遥，已接千鼓声。", 
            "末流到山尾，犹作汹涌鸣。", 
            "朝家忧病涉，遣使劳经营。", 
            "辇石竟无谋，舟至不敢征。", 
            "东来西上者，因有盘滩名。", 
            "我来滩水傍，滚沸如煎烹。", 
            "众畏岂不畏，稚耋栖檐楹。", 
            "遐观一舟来，掀浪嘈鼓钲。", 
            "群夫山下蚁，百丈风中筝。", 
            "冲涛已飐滟，转柁犹攲倾。", 
            "戛戛到龙门，艰苦如颉羹。", 
            "须臾近平峡，便觉天地清。", 
            "携孥稳乘舟，相庆如更生。", 
            "蜀道登天难，于此论始明。", 
            "况我衰病馀，怀此忧惧情。", 
            "国恩念未报，一叶身为轻。", 
            "小臣抱孤忠，思有称使令。", 
            "举酒望星河，作诗聊自评。"
        ], 
        "title": "过新滩百里小驻峡州城", 
        "type": "古风", 
        "yun": "庚"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "我家苕霅边，更更闻夜船。", 
            "夜船声欸乃，肠断愁不眠。", 
            "一声三四咽，掩抑含凄切。", 
            "宛转断复连，尽是伤离别。", 
            "两月江头程，杳不闻此声。", 
            "身游荆渚路，梦到湖州城。", 
            "但闻空山女儿呼，不见前溪渔父鸣。", 
            "今朝牵头上，忽作吴歌唱。", 
            "初声与后声，一一浑悲怆。", 
            "问汝何所得，昔棹吴中航。", 
            "吟得溪女曲，动君思故乡。", 
            "我方西上夜，夜夜家山侧。", 
            "声声劝早归，霅水年年碧。"
        ], 
        "title": "江舟牵夫有唱湖州歌者殊动家山之想赋吴歌行", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "红尘久厌人，湖山猛从事。", 
            "巾车出西关，触目饱幽致。", 
            "聊从吸鲸饮，发我涌泉思。", 
            "松鸣当丝竹，山肴胜肉味。", 
            "爱此天地宽，无复名利觊。", 
            "淡妆与浓抹，晴雨盖一类。", 
            "车马几驰逐，簪珥颇遗弃。", 
            "稍出鹓鹭行，来与鸥鸟缀。", 
            "归来灯火近，忽枉珠玉遗。", 
            "三复已醒然，袭藏有巾笥。"
        ], 
        "title": "和魏南伯县丞寒食西湖韵", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "三刀入梦乡，远作益州镇。", 
            "空怀十驾念，那复一篑进。", 
            "心劳政自拙，愧彼东郊尹。", 
            "得人盛乌幕，澹台不由径。", 
            "竞效有用学，一扫虚名徇。", 
            "雍容三语掾，文润相涵映。", 
            "一樽聚群彦，坐乏黄封印。", 
            "开怀纵清酌，词锋凛豪隽。", 
            "春花自开落，醒醉百念静。", 
            "谈笑吐胸臆，宁较名与分。", 
            "矧兹宾客贤，讼过便退听。", 
            "吾侪东与西，邂逅喜滋甚。", 
            "惜也民菜色，旦旦急荒政。", 
            "及兹雨膏麦，觞咏是招聘。", 
            "我方道州考，盍抗归老论。", 
            "早上竹笮船，故园松菊盛。"
        ], 
        "title": "二月上浣会制司幕属和孟诚之制参韵", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "横塘老居士，官意云蹉跎。", 
            "归田百顷溪，一目真恒河。", 
            "春来几栉沐，昧者时工呵。", 
            "惟公独未然，计拙乐且多。", 
            "秧针破水面，照影成婆娑。", 
            "黄梅雨朝昏，已压前溪荷。", 
            "连旬听盆倾，颓空竞嵯峨。", 
            "城头望弥漫，湖海环丘坡。", 
            "横堤荡如洗，灭没相陂陀。", 
            "却闻城南围，千丈一水过。", 
            "坚壁了不动，坐胜洪涛波。", 
            "佛力与愿力，精意驯蛟鼍。", 
            "独此夏日雨，慰公春时蓑。", 
            "我方岁事忧，一饱今无何。", 
            "乞我黄淤秋，同此天地和。", 
            "不然遂弹铗，稍续冯君歌。"
        ], 
        "title": "和林子长韵", 
        "type": "古风", 
        "yun": "歌"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "霜风弄衣结，脱木嘶千峰。", 
            "寒暑相主客，造物谁为功。", 
            "百年俯仰间，逸兴追林宗。", 
            "白发已种丝，飞雪筛长松。", 
            "宦游岂不佳，于我马牛风。"
        ], 
        "title": "和林子长韵二首 其一", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "我老倦吟哦，君诗如渊明。", 
            "秀句出閒暇，熏然有馀情。", 
            "寒深雪意浅，颇厌十日晴。", 
            "东邻买婵娟，一斛明珠轻。", 
            "借我一面看，诗人岂狂生。"
        ], 
        "title": "和林子长韵二首 其二", 
        "type": "古风", 
        "yun": "庚"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "兄弟生同室，长大相差池。", 
            "浮生朝露如，欢乐随忧悲。", 
            "南来几飞雁，北去归同时。", 
            "嗟君胡不知，恨此何可追。"
        ], 
        "title": "又和三首 其一 感鹡鸰原", 
        "type": "古风", 
        "yun": "支"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "前生老居士，识我臭味同。", 
            "诗囊欲往来，一别已再冬。", 
            "相从能几何，岁晚惊飘蓬。", 
            "须赋早归欤，共老千岩松。"
        ], 
        "title": "又和三首 其二 怀萧居", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "人生自作难，百念一已多。", 
            "七十古稀有，况此疾病何。", 
            "纷纷老骀驽，失脚千丈坡。", 
            "行乐当及兹，岁月如经过。"
        ], 
        "title": "又和三首 其三 叹七十", 
        "type": "古风", 
        "yun": "歌"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "虚名误壮夫，黄金变颜色。", 
            "谁欤帛米谋，困此刍狗迹。", 
            "安和一榻上，精神馀笔力。", 
            "我欲造之深，剧谈忘漏刻。"
        ], 
        "title": "和王德和知县谒萧千岩韵二首 其一", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "诗工解穷人，词苦乃见意。", 
            "味公千岩篇，粗了瑟僩义。", 
            "平生师友念，正尔金兰契。", 
            "毋使我回还，执炙不知味。"
        ], 
        "title": "和王德和知县谒萧千岩韵二首 其二", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "祝裸不知难，舐犊不知累。", 
            "我生饱经涉，一一如历块。", 
            "泛观孩提儿，铿锵捷应对。", 
            "由其学不学，所入遂同异。", 
            "有子当务教，否则基业坠。", 
            "明经仰韦贤，所重识与器。", 
            "黄金委尘土，教子游于艺。", 
            "父子踵黄阁，功业美且粹。", 
            "最怜房杜家，门户早覆篑。", 
            "纷纷不肖子，扫荡等剧戏。", 
            "贤愚岂少年，成败见晚岁。", 
            "君家万金产，两两兰玉萃。", 
            "儿时见头角，已负食牛气。", 
            "诵诗了瑟僩，引义触俦类。", 
            "长大守经训，含咀乐心醉。", 
            "澜翻纸上语，笔力功凭恃。", 
            "老蚌生明珠，光彩烂足畏。", 
            "渥洼堕龙种，不数蟾蜍辈。", 
            "孟仲叔季间，更盛而迭贵。", 
            "吾儿豚犬耳，衣钵倘可遗。", 
            "登门倚群玉，辱交每不外。", 
            "譬如般若光，照此大海会。", 
            "愿续无尽灯，庶为宗门慰。"
        ], 
        "title": "和林子长训诸郎韵", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "多病苦长夏，炎歊盛朱明。", 
            "得秋如故人，一见意已清。", 
            "夜来风袭月，桂柳窥栏楹。", 
            "颇忆横塘溪，百计无馀营。", 
            "清风菡萏秋，摇摇月中声。", 
            "剽闻有新约，宾主意各倾。", 
            "妙语含风漪，一笑槊可横。", 
            "尊前欠佳客，岂无葛强生。"
        ], 
        "title": "和梁饰甫通判招饮林子长溪堂韵 其一", 
        "type": "古风", 
        "yun": "庚"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "千家满明月，更觉双溪明。", 
            "秋来诗酒无，毋乃亦太清。", 
            "诗筒解我意，续续堆轩楹。", 
            "岂无斗酒藏，而待君所营。", 
            "顿闻别驾贤，行听立鹄声。", 
            "秋光恐无几，有酒何从倾。", 
            "扁舟下沧浪，及此月犹横。", 
            "要当办兹游，奇绝誇平生。"
        ], 
        "title": "和梁饰甫通判招饮林子长溪堂韵 其二", 
        "type": "古风", 
        "yun": "庚"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "溪南十里山，有客今渊明。", 
            "归来厌城市，著脚鸥鹭汀。", 
            "客来笑谈剧，日暮车马行。", 
            "我昔曾见之，浩气犹凭陵。", 
            "尊酒浸成列，翰墨时相迎。", 
            "惭渠前日约，念此故旧情。", 
            "冲风走篮舆，剥啄山头扃。", 
            "人生等游戏，底问割与烹。", 
            "但令宾主欢，莫识众我醒。", 
            "毋以患难移，政须公主盟。"
        ], 
        "title": "病不能从沈德远少卿草堂醵饮", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "结交不在久，但问交者谁。", 
            "相从何用频，要以道谊期。", 
            "我初未识君，已诵班马辞。", 
            "太学金薤篇，烂若琳琅垂。", 
            "妙理溯家学，雄文想英姿。", 
            "天乎慰此心，而获亲芝眉。", 
            "一见语未尽，觉我骄气移。", 
            "荷君偶过听，得我嗟何迟。", 
            "我方缚微官，君亦居所疑。", 
            "于今五六年，见日常差池。", 
            "有时适相逢，一语不及私。", 
            "往往从容间，百篇惟新诗。", 
            "归来念所得，如日身亲之。", 
            "君将抱停涵，一洒澄江缁。", 
            "想君车马至，短褐环旌旂。", 
            "万口如一词，是曰得所师。", 
            "一斑见稍稍，士气今虹霓。", 
            "江城见儒英，而我失所资。", 
            "自惭索米久，不去今何为。", 
            "及瓜早归欤，问舍江之湄。", 
            "政须迩门墙，作意频追随。", 
            "穷达于其天，纷纷徒自欺。", 
            "买羊沽酒日，剖此胸中奇。"
        ], 
        "title": "李兼济分教江阴", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "宦海足风波，汹涌百态动。", 
            "更嗟为郡难，一木支桡栋。", 
            "利害秦越瘠，谤讟邹鲁鬨。", 
            "区区美众口，于道竟何用。", 
            "一堕怨憎机，玉毁石可贡。", 
            "乡来羞染指，负此淮阳重。", 
            "公今上柯山，威望压群众。", 
            "州横车马冲，吏黠机巧共。", 
            "宽猛叹何适，往事成一梦。", 
            "利孔百已竭，举手下辄讼。", 
            "其难皆如此，要以人折衷。", 
            "如公补天子，轻重识抱瓮。", 
            "善刀而藏之，游刃真总总。", 
            "政成馀啸坐，事定略衔控。", 
            "人生五马贵，愿公还旧供。", 
            "归来佐雄略，一洗潢池弄。", 
            "我方烟霞痼，尔若丹霄凤。", 
            "傥知下愚贤，应笑臧文仲。"
        ], 
        "title": "沈德远守衢州用林子长通判送行韵", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "胸中万卷书，足下四方志。", 
            "士任重道远，渠以中外异。", 
            "肯恋承明直，狭此天下计。", 
            "方此议远略，慷慨谁襆被。", 
            "翻然有抗章，属之英儒耳。"
        ], 
        "title": "王恭父出守洋州二首 其一", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "我怀粗忧世，所遇辄盾矛。", 
            "自公握手初，臭味一一投。", 
            "一麾咸阳边，而岂但寝谋。", 
            "应有齐人者，归此侵疆不。", 
            "小策洋州勋，不止万户侯。"
        ], 
        "title": "王恭父出守洋州二首 其二", 
        "type": "古风", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "五言排律", 
        "text": [
            "家法传忠孝，朝英仰正平。", 
            "抗词严庙制，勇去乐亲荣。", 
            "一室从新扁，群公咏落成。", 
            "清风天籁静，斜日雪山横。", 
            "养志闵曾重，浮名广受轻。", 
            "闻风千载下，凛凛万夫惊。"
        ], 
        "title": "善颂堂", 
        "type": "排律", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "五言排律", 
        "text": [
            "妒腊三呈白，欺春六出花。", 
            "玉层浑欲堕，珠霰一何奢。", 
            "巧态穿庭树，馀寒恋钓槎。", 
            "积难殊未密，散易已成赊。", 
            "有客门间卧，何人帐里遮。", 
            "浅斟羞独举，低唱敢言哗。", 
            "故压梅花信，犹先柳絮斜。", 
            "晚澌方历乱，夜橹正咿哑。", 
            "剩把新年雪，初烹改火茶。", 
            "剪裁归妙造，比兴属诗家。", 
            "应有呵纤手，朝窗学画鸦。"
        ], 
        "title": "和程泰之阁学春雪韵", 
        "type": "排律", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "夺璧元知价不雠，屠龙谁信本无求。", 
            "哦诗声里岁时速，忧国泪边天地秋。", 
            "已欠谢安俱泛海，况无王粲与登楼。", 
            "此身著处凭君记，万里烟波没白鸥。"
        ], 
        "title": "书感", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "七十三年事事新，涵濡幸作六朝民。", 
            "发无可白方为老，酒不能赊始觉贫。", 
            "末路已悲身是客，此心犹与物为春。", 
            "柴门勿谓常岑寂，时有乡邻请药人。"
        ], 
        "title": "七十三吟", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "家住烟波似画图，残年不复叹头颅。", 
            "深深竹坞见萤度，翳翳菰丛闻鸟呼。", 
            "十里笳声上云汉，一空星影落陂湖。", 
            "天公著我非无地，却悔从来错怪渠。"
        ], 
        "title": "水村", 
        "type": "律诗", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "万里东归白发翁，闭门不复与人通。", 
            "绿樽浮蚁狂犹在，黄纸栖鸦梦已空。", 
            "薄技徒劳真刻楮，浮生随处是飞蓬。", 
            "湖边吹笛非凡士，傥肯相从寂寞中。"
        ], 
        "title": "题庵壁二首 其一", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "侠气当年盖五陵，今成粥饭在家僧。", 
            "身存但倚贫非病，齿落方惭豁可憎。", 
            "踏月闲穿双草屩，听琴横按一枯藤。", 
            "年来万事都经遍，强笑看人独未曾。"
        ], 
        "title": "题庵壁二首 其二", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "湖上无人月自明，梦中彷佛得闲行。", 
            "庭空满地楸梧影，风壮侵云鼓角声。", 
            "世异客怀增惨怆，秋高岁事已峥嵘。", 
            "长歌忽遇骑鲸客，唤取同朝白玉京。"
        ], 
        "title": "梦中游禹祠", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老抱遗书隐故山，镜中衰鬓似霜菅。", 
            "规模肯堕管萧亚，梦想每驰河渭间。", 
            "竹帛竟孤千载事，江湖敢恨一生闲。", 
            "残功赖有吾儿续，把卷灯前为破颜。"
        ], 
        "title": "感怀", 
        "type": "律诗", 
        "yun": "删"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "丘冢相望故旧空，放翁犹复寄沤中。", 
            "少眠危坐待窗白，得酒细倾生颊红。", 
            "虽愧蛟龙起云雨，尚胜鱼鸟困池笼。", 
            "秋来莫道无游兴，野渡村桥处处通。"
        ], 
        "title": "秋晚书感", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "吕子奇才非复常，诗来起我醉中狂。", 
            "大音谁和阳春曲，真色一空时世妆。", 
            "东閤献谀无辙迹，西湖寄傲有杯觞。", 
            "病怀正待君湔祓，墨妙时须寄数行。"
        ], 
        "title": "次吕子益韵", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "晚餐初泼一瓯茶，曳杖闲行兴未涯。", 
            "烟树参差墨浓淡，风鸦零乱字横斜。", 
            "夕阳偏傍平桥路，寒蝶犹依晚菊花。", 
            "堪笑衰翁耐荒寂，短衣沾露未还家。"
        ], 
        "title": "舍北行饭书触目二首 其一", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "落雁昏鸦集远洲，青林红树拥平畴。", 
            "意行舍北三叉路，闲看桥西一片秋。", 
            "小妇破烟撑去艇，丫童横笛唤归牛。", 
            "形容野景无馀思，自怪痴顽不解愁。"
        ], 
        "title": "舍北行饭书触目二首 其二", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "衰鬓萧条笑旧青，一枝栖稳寄馀龄。", 
            "徐行不愧衣露肘，安卧何妨席见经。", 
            "视客恰如堂上燕，捐书那愿案头萤。", 
            "时时开说前贤事，聊遣乡闾识典刑。"
        ], 
        "title": "幽居", 
        "type": "律诗", 
        "yun": "青"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "乞得松楠手自栽，结茅聊喜避风埃。", 
            "百年孰与梦长短，万事只如云去来。", 
            "雪后梅花初半吐，身闲樽酒盍频开。", 
            "锦官城外青羊路，常记当年小猎回。"
        ], 
        "title": "春近山中即事三首 其一", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "节物贫家有故常，春盘腊粥逐时忙。", 
            "悠悠岁月催双鬓，草草鸡豚荐一觞。", 
            "人意自殊平日乐，梅花宁减故时香。", 
            "小园新展西南角，挂树青萝百尺长。"
        ], 
        "title": "春近山中即事三首 其二", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "世乱王孙泣路隅，时平野老醉相扶。", 
            "种桤正可三年大，爱竹何曾一日无。", 
            "细路迢迢上云雨，轻舟渺渺入菰蒲。", 
            "暮归剩欲谈幽胜，安得丹青为作图。"
        ], 
        "title": "春近山中即事三首 其三", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "江月亭前桦烛香，龙门阁上驮声长。", 
            "乱山古驿经三折，小市孤城宿两当。", 
            "晚岁犹思事鞍马，当时那信老耕桑。", 
            "绿沉金锁俱尘委，雪洒寒灯泪数行。"
        ], 
        "title": "雪夜感旧", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "示疾维摩无侍者，夜阑自掩草庵门。", 
            "有情梅影半窗月，相应鸡声十里村。", 
            "纸帐拥裘寻断梦，地炉拨火暖残樽。", 
            "扶衰又践新春境，万事元知不足论。"
        ], 
        "title": "庵中夜兴", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "峭寒漠漠入重貂，酒力欺人凝不消。", 
            "春困苦多无处卖，客魂欲断倩谁招。", 
            "一溪水浅梅枝瘦，四野云酣雪意骄。", 
            "欲到前村无奈懒，却寻归路度西桥。"
        ], 
        "title": "初春欲散步畏寒而归", 
        "type": "律诗", 
        "yun": "萧"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "忆昔从戎出渭滨，壶浆马首泣遗民。", 
            "夜栖高冢占星象，昼上巢车望虏尘。", 
            "共道功名方迫逐，岂知老病只逡巡。", 
            "灯前抚卷空流涕，何限人间失意人。"
        ], 
        "title": "忆昔", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "七十年来又四年，雨声灯影故依然。", 
            "未收浮世风沤梦，尚了前生蠹简缘。", 
            "老学辛勤那有补，旧闻零落恐无传。", 
            "先师钵袋终当付，叹息谁能共著鞭。"
        ], 
        "title": "戊午元日读书至夜分有感二首 其一", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "强戴罗幡怯岁增，光阴堪叹捷飞腾。", 
            "檐间点滴新春雨，窗下青荧半夜灯。", 
            "傍架讨寻书散乱，倚屏吟啸发鬅鬙。", 
            "极知老境惟当佚，绝学端居恨未能。"
        ], 
        "title": "戊午元日读书至夜分有感二首 其二", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "朋侪什九堕丘墟，自笑身如脱网鱼。", 
            "委命已悲吾道丧，垂名真负此心初。", 
            "齿残仅可决濡肉，眼涩知难读细书。", 
            "家事岂容关老子，儿曹努力事耕锄。"
        ], 
        "title": "叹老", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "斜倚筇枝岸幅巾，闭门久已谢知闻。", 
            "中庭日正花无影，曲沼风生水有纹。", 
            "三尺桐丝多静寄，一樽玉瀣足幽欣。", 
            "世间万事都忘尽，惟向闲中屡策勋。"
        ], 
        "title": "渔隐堂独坐至夕", 
        "type": "律诗", 
        "yun": "文"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "读书肝胆尚轮囷，蠹简堆中著此身。", 
            "饱识三千馀岁事，已为七十四年人。", 
            "镜中衰鬓难藏老，海内虚名不救贫。", 
            "只欲从今都扫尽，剩沽春酒答新春。"
        ], 
        "title": "读书", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "频报园花照眼明，蹒跚正废下堂行。", 
            "拥衾又听五更雨，屈指元无三日晴。", 
            "不奈病何抛酒盏，粗知春在赖莺声。", 
            "一枝自浸铜瓶水，喜与年光未隔生。"
        ], 
        "title": "病足累日不能出庵门折花自娱", 
        "type": "律诗", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "五言绝句", 
        "text": [
            "岂是无仙骨，平生百念轻。", 
            "但存方寸地，吾不计前程。"
        ], 
        "title": "赠相士林石", 
        "type": "绝句", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "五言绝句", 
        "text": [
            "三贤堂趣远，四照阁诗传。", 
            "高节无人继，孤山只俨然。"
        ], 
        "title": "题关都官西湖孤山四照阁图", 
        "type": "绝句", 
        "yun": "先"
    }, 
    {
        "author": "袁说友", 
        "era": "宋", 
        "subtype": "五言绝句", 
        "text": [
            "道丧嗟耆旧，人亡独简编。", 
            "家藏六君帖，何必万人传。"
        ], 
        "title": "跋本朝六名公帖", 
        "type": "绝句", 
        "yun": "先"
    }, 
    {
        "author": "袁说友", 
        "era": "宋", 
        "subtype": "五言绝句", 
        "text": [
            "误墨虽藏白，飞埃欲敛昏。", 
            "谁将草玄手，著意写前村。"
        ], 
        "title": "用谢艮斋韵题欧阳长老墨梅 其一", 
        "type": "绝句", 
        "yun": "元"
    }, 
    {
        "author": "袁说友", 
        "era": "宋", 
        "subtype": "五言绝句", 
        "text": [
            "屏灯红灼烁，窗月正黄昏。", 
            "印出横斜影，分明竹外村。"
        ], 
        "title": "用谢艮斋韵题欧阳长老墨梅 其二", 
        "type": "绝句", 
        "yun": "元"
    }, 
    {
        "author": "袁说友", 
        "era": "宋", 
        "subtype": "五言绝句", 
        "text": [
            "溪藤横翠约，老眼颇眵昏。", 
            "唤入凌烟后，江村不是村。"
        ], 
        "title": "用谢艮斋韵题欧阳长老墨梅 其三", 
        "type": "绝句", 
        "yun": "元"
    }, 
    {
        "author": "袁说友", 
        "era": "宋", 
        "subtype": "五言绝句", 
        "text": [
            "红妆誇睡足，粉额趁颜开。", 
            "惟有江梅样，蛾眉淡拂来。"
        ], 
        "title": "用杨诚斋韵再题欧阳长老墨梅 其一", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "五言绝句", 
        "text": [
            "玉容曾浥麝，彷佛带香开。", 
            "不比真花怯，斓斑怕雨来。"
        ], 
        "title": "用杨诚斋韵再题欧阳长老墨梅 其二", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "五言绝句", 
        "text": [
            "从来冰雪体，引墨为君开。", 
            "寄语金鸾客，和羹人正来。"
        ], 
        "title": "用杨诚斋韵再题欧阳长老墨梅 其三", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "今年人忆去年梅，试问今年花已开。", 
            "见说春风正料理，不应小雨便花摧。"
        ], 
        "title": "和康叔探梅韵三首 其一", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "诗坛传檄未应虚，忍负东君自作疏。", 
            "急急花前岩下看，横斜清浅两何如。"
        ], 
        "title": "和康叔探梅韵三首 其二", 
        "type": "绝句", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "寻梅著语乐清閒，已觉孤山气象还。", 
            "未办轻舟行百里，也须踏脚法华山。"
        ], 
        "title": "和康叔探梅韵三首 其三", 
        "type": "绝句", 
        "yun": "删"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "欲访招提倦不禁，空怀落落海潮音。", 
            "如今不作维摩病，犹记年时赋玉簪。"
        ], 
        "title": "题石上玉簪花 其一", 
        "type": "绝句", 
        "yun": "侵"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "翠钿琼葩别样芳，凉风微雨淡梳妆。", 
            "姮娥夜半朝天阙，应有遗簪坠帝旁。"
        ], 
        "title": "题石上玉簪花 其二", 
        "type": "绝句", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "江妃瑟里恨沈沈，万点红边意转深。", 
            "拥出三千歌舞罢，翠绡萦得两同心。"
        ], 
        "title": "和范石湖咏双莲三首 其一", 
        "type": "绝句", 
        "yun": "侵"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "天泉池上舞晴晖，一别人家未肯归。", 
            "千载却随湘女泣，风前时学凤凰飞。"
        ], 
        "title": "和范石湖咏双莲三首 其二", 
        "type": "绝句", 
        "yun": "微"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "鉴湖一曲记蓬莱，棹入红蕖挽不回。", 
            "今日池光少公事，好怀聊复为渠开。"
        ], 
        "title": "和范石湖咏双莲三首 其三", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "十年踪迹落修门，剩忆西湖菡萏风。", 
            "今日江城秋浦上，舞绡依约旧相逢。"
        ], 
        "title": "题尤提举惠双莲二首 其一", 
        "type": "绝句", 
        "yun": "东"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "六月炎歊苦盛长，一枝遣伴北窗凉。", 
            "此花便合雄文记，拟为君书瑞应堂。"
        ], 
        "title": "题尤提举惠双莲二首 其二", 
        "type": "绝句", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "好花一岁几回开，喜见东篱旧信来。", 
            "不惜移根到邻里，离披也入画堂栽。"
        ], 
        "title": "致菊种于子长", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "一轮月影涨幽香，碧玉钗头白玉妆。", 
            "持似此花供燕几，玉堂端可寿萱堂。"
        ], 
        "title": "致盆栀子于同年楼大防天官", 
        "type": "绝句", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "眼看节物去重来，又见寒梢数点梅。", 
            "草木已随新岁好，冬芽豫占一年魁。"
        ], 
        "title": "和程阁学送小春茶韵四首 其一", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "物物呈祥岂偶然，新芽新味更新年。", 
            "灵苗却解为人寿，请为君谟续此篇。"
        ], 
        "title": "和程阁学送小春茶韵四首 其二", 
        "type": "绝句", 
        "yun": "先"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "七椀由来厌八珍，犹堪代酒亦生春。", 
            "个中风味须知趣，惭愧刘公独倚新。"
        ], 
        "title": "和程阁学送小春茶韵四首 其三", 
        "type": "绝句", 
        "yun": "真"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "家山历历未归来，投老江湖祇自咍。", 
            "赖有年年乡信好，一瓯浮玉饱春台。"
        ], 
        "title": "和程阁学送小春茶韵四首 其四", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "攻击愁城从事里，消磨日月手谈中。", 
            "不缘我辈真风味，安得尊前笑语同。"
        ], 
        "title": "和子长见招韵四首 其一", 
        "type": "绝句", 
        "yun": "东"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "青林绿幄春归后，翠岫苍崖雨过初。", 
            "作意寻幽还得笑，随宜供客莫求馀。"
        ], 
        "title": "和子长见招韵四首 其二", 
        "type": "绝句", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "清游已恨期年别，胜处能消一日情。", 
            "莫对浮山无好语，相逢草木有佳声。"
        ], 
        "title": "和子长见招韵四首 其三", 
        "type": "绝句", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "飞香雨过双溪阁，舞翠荷开十丈花。", 
            "佳处正须供一赏，相从吾亦岂匏瓜。"
        ], 
        "title": "和子长见招韵四首 其四", 
        "type": "绝句", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "梅花时节屡开樽，欲赠梅花欠可人。", 
            "今日有人梅样好，逢君同赏雪中春。"
        ], 
        "title": "招山阳高徐二生饮二首 其一", 
        "type": "绝句", 
        "yun": "真"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "又见仙潭二月春，一番官柳市桥新。", 
            "重来莫讶星星发，樽酒相看只故人。"
        ], 
        "title": "夜饮朱国宝家", 
        "type": "绝句", 
        "yun": "真"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "一曲清江古岸头，茅檐初日照高秋。", 
            "数声又得閒身到，相对绿漪横小舟。"
        ], 
        "title": "二十日新田清江一曲小饮", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "满檐风动海棠雨，北客江南诗酒中。", 
            "华发尊前无好句，飞花常望夕阳红。"
        ], 
        "title": "晦日昌甫见过因约伯皋小饮黄守继至三首 其一", 
        "type": "绝句", 
        "yun": "东"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "章泉泉水在玉山，有客岁时来往间。", 
            "今古风烟只如此，见君生怕又言还。"
        ], 
        "title": "晦日昌甫见过因约伯皋小饮黄守继至三首 其二", 
        "type": "绝句", 
        "yun": "删"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "靖州太守诗自佳，留连浊酒看残花。", 
            "涧上久矣无此乐，落拓尤怜云月家。"
        ], 
        "title": "晦日昌甫见过因约伯皋小饮黄守继至三首 其三", 
        "type": "绝句", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "醉饮寒窗惯击鲜，扶头岌岌似乘船。", 
            "赓酬磊落成佳致，糠秕谁令辄在前。"
        ], 
        "title": "饮归", 
        "type": "绝句", 
        "yun": "先"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "太息官寒独养疴，浮生半作病维摩。", 
            "新凉欲学东城醉，亡奈维罍已耻何。"
        ], 
        "title": "求酒于邻", 
        "type": "绝句", 
        "yun": "歌"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "寒窗矻矻数更声，灯火无多独自亲。", 
            "忽报周郎好消息，明朝应遣白衣人。"
        ], 
        "title": "求酒于周时仲教授", 
        "type": "绝句", 
        "yun": "真"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我欲招魏子，小山尝白醪。", 
            "月华虽未满，已觉秋风高。", 
            "何物佑樽酌，肥鲈并蟹螯。", 
            "一饮洗百忧，轩冕稍可逃。", 
            "此语未及发，辱君先见要。", 
            "乃知志趣同，盍簪皆俊僚。", 
            "亦应唤舞娥，红云欲飞飘。", 
            "不然避谤伤，谈话倾渔樵。", 
            "期归一酩酊，世事如芭蕉。"
        ], 
        "title": "答魏掾招饮", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "读君小山诗，语势欲飞舞。", 
            "乃知甘与贾，年少心则古。", 
            "又如东方生，用之必为虎。", 
            "予方坐空谷，屏息避烦暑。", 
            "开缄揖清风，不觉生毛羽。", 
            "携之出人间，瑶池赠王母。"
        ], 
        "title": "酬彭法曹留题小山用次来韵", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "予方寓小山，感君忽相过。", 
            "风标夺莹玉，气语排悬河。", 
            "君初佩金印，治蛮真有科。", 
            "彼侮我即斩，威行济之和。", 
            "使知朝廷尊，帖帖无愆讹。", 
            "圣主方求才，四海张网罗。", 
            "麒麟并凤凰，所获宁为多。", 
            "如君必见取，为君吟菁莪。"
        ], 
        "title": "送黄彦发还台", 
        "type": "古风", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "我爱小山石，翩翩鸾凤姿。", 
            "胡为不飞去，似与幽人期。", 
            "志泽未及物，收身聊自嬉。", 
            "不教三径荒，宁歌吾意词。", 
            "旧交安在哉，岁晏逢子知。", 
            "殷勤结惠好，琅玕分一枝。"
        ], 
        "title": "酬陈掾留题小山二首用次来韵 其一", 
        "type": "古风", 
        "yun": "支"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "兹山何亭亭，郁有高人姿。", 
            "朝容白云过，夜与明月期。", 
            "幽兰翠碧秀，好鸟鸣声嬉。", 
            "更逢佳客来，惠好留美词。", 
            "遂令一丘乐，能垂千载知。", 
            "殷勤谢陈子，蒹葭倚琼枝。"
        ], 
        "title": "酬陈掾留题小山二首用次来韵 其二", 
        "type": "古风", 
        "yun": "支"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "君欲效陶潜，超然异今趣。", 
            "开斋即吾庐，欣欣同所慕。", 
            "潜鱼不群游，栖鸟不返顾。", 
            "无意亦无我，何思复何虑。", 
            "遂趋羲皇上，日息自休裕。", 
            "百年能几何，不知岁云暮。", 
            "终当随白云，悠悠此山去。"
        ], 
        "title": "和陈掾效陶斋", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "闻师飞锡来，七日远荤饮。", 
            "欣谐清净谈，中夜未能寝。", 
            "师提宝公刀，为我裁古锦。", 
            "言归不须忙，溪上冰雪凛。"
        ], 
        "title": "喜钟山泉禅师见过", 
        "type": "古风", 
        "yun": "寝"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "龆龀已承禄，资赋况超迈。", 
            "三年莹无玼，一日忻有代。", 
            "芳洲清风微，夕浦寒烟䨴。", 
            "翩翩莫能留，逡巡远山外。", 
            "浮生离合际，志士怀耿介。", 
            "渺思岁月往，俯视天壤隘。", 
            "人惊甘罗少，帝忆贾生对。", 
            "竟言若为期，充实光辉大。"
        ], 
        "title": "送魏掾赴调", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "出驰使者星，岁月一何久。", 
            "巨航始北归，华发已盈首。", 
            "读书过五车，满腹藏琼玖。", 
            "行行赴金阙，朝帝见太母。", 
            "乾坤运元气，斟酌须北斗。", 
            "愿如范文正，上疏发纩黈。", 
            "明明纳忠谏，圣作古无有。", 
            "道行且寄书，慰我穷老叟。"
        ], 
        "title": "送喻明仲朝请还台", 
        "type": "古风", 
        "yun": "有"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "有力乃致远，中道力不任。", 
            "言归闭空屋，敢复求知音。", 
            "君来监郡务，猥巷一见临。", 
            "称褒借阳春，片砾成寸金。", 
            "觞酌每追随，啸咏舒悰襟。", 
            "不觉三岁过，启棹离江南。", 
            "君怀有玉宝，未尝献于今。", 
            "于今不往献，千岁惜湮沈。", 
            "流景良可悲，须雪来侵侵。", 
            "前途渐就窄，后会安可寻。", 
            "屋梁见落月，殷忧存我心。", 
            "犹期泽万物，霈然作商霖。"
        ], 
        "title": "送倪敦复朝奉还台", 
        "type": "古风", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "三年同赏梅，梅花烂晴雪。", 
            "一日言北归，梅黄雨初歇。", 
            "谁将金弹丸，缀在绿枝上。", 
            "结实胜开花，邀君更同赏。", 
            "食梅齿牙软，衔杯奈离忧。", 
            "过江桃李熟，回首忆梅不。"
        ], 
        "title": "邀敦复小酌为别", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "伯玉弘农后，轩轩真丈夫。", 
            "首虽峨武弁，满腹藏诗书。", 
            "三年监郡兵，一日云解符。", 
            "考之闾井言，公廉卒如初。", 
            "未尝害一物，纵舍乃有馀。", 
            "我方卧空屋，袒跣与世疏。", 
            "感君数相过，晨坐定及晡。", 
            "新诗并美酒，问遗无时无。", 
            "老境重可惜，远别复何如。", 
            "羡君五福全，客官奚拘拘。", 
            "子孙俱禄仕，京城富园闾。", 
            "精神趁强健，优游早悬车。", 
            "祝君可以归，为君吟归欤。"
        ], 
        "title": "送杨缜供备还京", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "久忆观沧海，喜君语罗浮。", 
            "浮从会稽来，与罗相献酬。", 
            "谁欲通两山，铁桥跨山头。", 
            "笙箫响瑶台，佛仙栖石楼。", 
            "灵光烛商舶，七星被林幽。", 
            "飞泉难悉名，异草香气柔。", 
            "危峰聚白鹿，深坞眠青牛。", 
            "葛洪安期生，遗踪尚绸缪。", 
            "攀巅瞰海水，湛碧才一瓯。", 
            "不见波涛翻，飓风驾龙虬。", 
            "又云朱明天，飘然落遐陬。", 
            "方广吞五岳，盘纡临十洲。", 
            "不得预封禅，自起烟云羞。", 
            "此理固莫测，胜境输君游。", 
            "君语洗我耳，我诗莹君眸。", 
            "罗浮杳何许，为我商声讴。"
        ], 
        "title": "听惠守钱承议谈罗浮山因以赠之", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "平昔未识面，已景才业殊。", 
            "及来公诩家，把酒情忻如。", 
            "分携八换岁，益闻峻名誉。", 
            "我方姑熟隐，君解惠国符。", 
            "鹢舟始云泊，驾言过茅庐。", 
            "倾谈洗尘听，积忧令我舒。", 
            "凤窼无凡毛，龙窟多美珠。", 
            "朝家正清明，往矣涉亨衢。", 
            "泽民冀姚宋，致主优唐虞。", 
            "史笔采循吏，非君复谁书。"
        ], 
        "title": "送钱节七承议还台", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "去日不可追，来日已无多。", 
            "衰颓复自念，迁谢当奈何。", 
            "贤达并贱愚，百岁同消磨。", 
            "不如泳觞酌，徘徊眄庭柯。", 
            "流翠自成幄，好风时经过。", 
            "憎爱理兼忘，虚淡神所和。", 
            "运尽即随尽，葬骨南山坡。"
        ], 
        "title": "自释二首 其一", 
        "type": "古风", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "遭时如尧舜，击壤欢且歌。", 
            "归田尚叨禄，天宠固已多。", 
            "敢复邀长年，寓景随流波。", 
            "有酒即觞酌，风日眷清和。", 
            "俯悲秦晋士，含饥避干戈。"
        ], 
        "title": "自释二首 其二", 
        "type": "古风", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "夕阳在窗户，凉气何处来。", 
            "微风泛庭柯，萧萧历空阶。", 
            "抱琴一写之，冰霜溅孤怀。", 
            "但惜对樽酌，而无良友偕。", 
            "聊将幽独思，滔滔寄长淮。"
        ], 
        "title": "怀友二首 其一", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "晚坐庭树下，凉飔经我怀。", 
            "亦有樽中物，佳人殊未来。", 
            "佳人隔重城，谁复为之侪。", 
            "瞻云云行天，步月月满阶。", 
            "想闻诵声作，崩腾泻江淮。"
        ], 
        "title": "怀友二首 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "河桥散灵鹊，曜景逾佳期。", 
            "池华延舒月，尚可倾一卮。", 
            "欲以要良宾，秋事言凄其。", 
            "岁往岂再得，绿发含霜滋。", 
            "寓意不在饮，营驾君莫辞。"
        ], 
        "title": "七月八日要阎公达承议晚酌二首 其一", 
        "type": "古风", 
        "yun": "支"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "营驾君莫辞，寓饮不在酒。", 
            "得酒亦可喜，话情庶延久。", 
            "鹭白不翳尘，山光含美璞。", 
            "霞绮映池葩，条蝉嘶露渥。", 
            "时平无横愁，身退兹馀裕。", 
            "弹琴来薰风，高轩良可伫。"
        ], 
        "title": "七月八日要阎公达承议晚酌二首 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "立屋聚群经，执经授诸儿。", 
            "趋善务深畜，言行蹈前规。", 
            "譬欲种嘉禾，春膏力锄犁。", 
            "一朝秀而实，刈熟当如坻。", 
            "遂为道德饱，用济斯民饥。", 
            "庭木岂不美，凉阴奉遨嬉。", 
            "池水岂不深，濯热临清漪。", 
            "作止既可乐，左右皆宜之。", 
            "瑶琴谁为弹，倚声奏吾诗。"
        ], 
        "title": "严氏西斋", 
        "type": "古风", 
        "yun": "支"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "群材欣向荣，志士寂无托。", 
            "独鸟千里飞，天末孤云泊。", 
            "越女殊西子，秦声异别鹤。", 
            "守贞不辞贫，怡怡内常乐。", 
            "高歌戛金玉，其声震寥廓。"
        ], 
        "title": "志士吟二首 其一", 
        "type": "古风", 
        "yun": "药"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "岁华忽已晚，志士将奈何。", 
            "摧车眷前修，停泽无馀波。", 
            "知命守穷贱，脱屣南山阿。", 
            "出从麋鹿游，坐与猿鸟歌。", 
            "采菊复采薇，聊以养天和。"
        ], 
        "title": "志士吟二首 其二", 
        "type": "古风", 
        "yun": "歌"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "天潢转斜白，庭菊汎团露。", 
            "纨扇辞玉纤，云幄含幽素。", 
            "湿萤递疏牖，寒螀鸣外户。", 
            "南邻发砧响，凉夕敢虚度。", 
            "不作舞衣裳，为君理缯絮。", 
            "边碛多苦寒，先秋寄征戍。"
        ], 
        "title": "闻砧", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "轻素裁团扇，投君掌握中。", 
            "为君却烦暑，动摇挹凉风。", 
            "一朝霜飙至，罗帏衾被重。", 
            "辞君且屏迹，弃置随断蓬。", 
            "物理古如此，用舍安可穷。", 
            "愿君千万寿，执热还相逢。"
        ], 
        "title": "秋扇", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "春日海棠早，媚云开远岚。", 
            "醉容犹未足，睡态已微酣。", 
            "嫩绿千枝衬，殷红一点含。", 
            "东君真有助，落笔为渠谈。"
        ], 
        "title": "喜晴放海棠", 
        "type": "律诗", 
        "yun": "覃"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "好景无穷巷，名园有异姿。", 
            "春今十分好，花又一番奇。", 
            "比目红绡结，双鱼碧玉枝。", 
            "孤窗还遣伴，空忆美人词。"
        ], 
        "title": "常通判惠虞美人花亦名双鱼儿花", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "根向盆池束，华敷菡萏丛。", 
            "细擎深院宇，低袅半窗风。", 
            "蘸水凝绡翠，当轩试脸红。", 
            "化工虽力浅，犹折小莲蓬。"
        ], 
        "title": "盆池荷花", 
        "type": "律诗", 
        "yun": "东"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "根齧棱棱石，香衔寸寸心。", 
            "误人猜落蕊，眩眼拾遗簪。", 
            "掬水滋繁种，柔枝倚短岑。", 
            "清姿浮玉润，不受暗尘侵。"
        ], 
        "title": "石上玉簪花", 
        "type": "律诗", 
        "yun": "侵"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "岩石棱棱巧，盆池浅浅开。", 
            "空山初幻化，方丈小飞来。", 
            "屈曲清泉溜，参差细草栽。", 
            "只今山在眼，著眼便徘徊。"
        ], 
        "title": "植花于假山", 
        "type": "律诗", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "傍石根斜缀，澄波叶半舒。", 
            "气涵流水润，冷彻内心虚。", 
            "带月轩窗外，凝蓝雨露馀。", 
            "凭将摩诘画，雪里细寻渠。"
        ], 
        "title": "石上水蕉", 
        "type": "律诗", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "城郭千林静，菰蒲二顷宜。", 
            "移根元不费，殖利已先知。", 
            "仅脱黄泥贱，相从白玉炊。", 
            "平生惯藜藿，于此羡耘耔。"
        ], 
        "title": "和林子长种菰韵", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "稳袖三年手，新锄十丈园。", 
            "傍山移早筀，扫径斸孤根。", 
            "琐碎梢头影，凄凉竹外村。", 
            "可人风月地，头角见龙孙。"
        ], 
        "title": "屋后植竹", 
        "type": "律诗", 
        "yun": "元"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "月窟分仙种，人间识此花。", 
            "十分晴殢酒，一抹晚呈霞。", 
            "晓镜匀丹脸，香肌挹绛纱。", 
            "相看秋色净，独映夕阳斜。"
        ], 
        "title": "丹桂", 
        "type": "律诗", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "拳石环清泚，龙须细屈蟠。", 
            "两峰低峍崒，一簇小琅玕。", 
            "密叶风前影，疏枝水底寒。", 
            "相从此君尔，著意问平安。"
        ], 
        "title": "水竹", 
        "type": "律诗", 
        "yun": "寒"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "酒著圆腮重，珠联细叶芳。", 
            "绛纱笼蜜颗，朱粉皱新妆。", 
            "色渍桑间椹，甘传荔子浆。", 
            "轻酸认梅种，草木有他杨。"
        ], 
        "title": "杨梅", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "惯病宜秋早，分甘荷岁寒。", 
            "骊珠初压架，马乳又堆盘。", 
            "酒美誇重醒，书成欠百端。", 
            "不须烦广利，移种眩长安。"
        ], 
        "title": "莫子章惠蒲萄", 
        "type": "律诗", 
        "yun": "寒"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "啄木门初扣，分甘味占高。", 
            "风标誇饤坐，津润忆流膏。", 
            "剩受千梨户，宁辞五藏刀。", 
            "一杯须领意，老欲为渠饕。"
        ], 
        "title": "谢周唐卿分惠宣梨二首 其一", 
        "type": "律诗", 
        "yun": "豪"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "澹澹夕阳远，行秋塞雁高。", 
            "卷舒连夜烛，长短几檠膏。", 
            "贫岂嗟悬磬，家犹及卖刀。", 
            "藜肠惯羞涩，更觉近来饕。"
        ], 
        "title": "谢周唐卿分惠宣梨二首 其二", 
        "type": "律诗", 
        "yun": "豪"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "秋雨成萧瑟，缃桃辱记存。", 
            "品高来禁籞，地远想昆崙。", 
            "幸有千年实，愁无五石樽。", 
            "欲修琼玖报，素手愧空言。"
        ], 
        "title": "周可大惠昆崙桃", 
        "type": "律诗", 
        "yun": "元"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "多病柘浆酒，閒愁梅雨天。", 
            "婆娑清梦断，剥啄好音传。", 
            "怜我齑盐薄，从渠乳酪鲜。", 
            "莫嗟闻道晚，著意问师禅。"
        ], 
        "title": "谢侃老惠乳糕", 
        "type": "律诗", 
        "yun": "先"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "碧玉团枝种，青山撷草人。", 
            "先春迎晓至，未雨得芽新。", 
            "云叠枪旗细，风生齿颊频。", 
            "何人修故事，香味彻枫宸。"
        ], 
        "title": "尝顾渚新茶", 
        "type": "律诗", 
        "yun": "真"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "一室环三径，诸郎读五车。", 
            "山高空锁翠，涧阔自流花。", 
            "辍我闽山焙，酬君顾渚芽。", 
            "书来惊岁晚，老去各天涯。"
        ], 
        "title": "惠相之惠顾渚芽答以建茗", 
        "type": "律诗", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "截玉誇私斗，烹泉测嫩汤。", 
            "稍堪肤寸舌，一洗苋藜肠。", 
            "千枕消魔障，春芽敌剑铓。", 
            "年年较新品，身老玉瓯尝。"
        ], 
        "title": "斗茶", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "东入吴中晚，团龙第一奁。", 
            "政须香齿颊，莫惯下姜盐。", 
            "笑我便搜搅，从君辨苦甜。", 
            "更烦挥妙手，银粟看纤纤。"
        ], 
        "title": "遗建茶于惠老", 
        "type": "律诗", 
        "yun": "盐"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "公论归吾党，平生只故人。", 
            "近书时遣况，旧雨日相亲。", 
            "茶辍闽山贡，香分御府珍。", 
            "须公文石陛，回首霅溪滨。"
        ], 
        "title": "沈无隐国正惠殿庐所赐香茶", 
        "type": "律诗", 
        "yun": "真"
    }, 
    {
        "author": "袁陟", 
        "era": "宋", 
        "subtype": null, 
        "text": [
            "名山崇秘祠，终夜得清赏。", 
            "真气溢空浮，流泉随砌响。", 
            "林峦片月散，殿阁高风行。", 
            "天际斗杓直，庭中盘石横。", 
            "逸人今何之，故岭不改秀。", 
            "白鹤唳松梢，青灯覢岩窦。", 
            "恍追汗漫驾，深悟逍遥言。", 
            "四顾群动寂，冥心归灏元。"
        ], 
        "title": "宿简寂观", 
        "type": "古风", 
        "yun": null
    }, 
    {
        "author": "袁陟", 
        "era": "宋", 
        "subtype": null, 
        "text": [
            "风吹岭头树，似欲招行客。", 
            "缘云过绝顶，复见紫霄宅。", 
            "平观三百里，下视八千尺。", 
            "隼击九秋严，鹏展万里翮。", 
            "五老镇相望，西岫天与敌。", 
            "可笑培塿群，亦自矜寸碧。", 
            "氛埃卷宇宙，雁鹜下川泽。", 
            "既谐慧智心，若蹈圣贤域。", 
            "危亭据中峰，回抱竦天壁。", 
            "沈沈古帝坐，左右列夔稷。", 
            "举头河汉通，直欲攀南极。", 
            "合奏天地籁，两耳清历历。", 
            "吁嗟万类微，胡为竞朝夕。", 
            "安知太清上，我方适所适。", 
            "尚思西巘路，去冬蹑双屐。", 
            "高兴挹洪厓，大句鼓天力。", 
            "到今岩壑间，浩浩起金石。", 
            "安得少陵翁，物外讲新格。", 
            "重来羁绁在，欲隐世累迫。", 
            "多谢受命松，长存岁寒色。"
        ], 
        "title": "再游云居", 
        "type": "古风", 
        "yun": null
    }, 
    {
        "author": "袁陟", 
        "era": "宋", 
        "subtype": "五言排律", 
        "text": [
            "客意正索寞，诗筒江际来。", 
            "一闻清玉韵，如见翠屏开。", 
            "磅礴云霄外，腾凌鸾凤回。", 
            "仙源朝露蔽，乳窦夜风豗。", 
            "九月已冰霰，三时无沴灾。", 
            "徒均南亩泽，应老邓林材。", 
            "岌岌耸天柱，岩岩尊国台。", 
            "高名皆祸尔，真赏岂然哉。", 
            "紫盖攲松蔓，青钱点石苔。", 
            "神虬潜夭矫，皓鹤舞毰毸。", 
            "采药蕃芝朮，寻花有杏梅。", 
            "丹台今窅窅，苍壁古嵬嵬。", 
            "绝顶飞泉落，平崖枯柏摧。", 
            "势堪卑蒋霍，名不假刘雷。", 
            "释子安生计，幽人足隐媒。", 
            "云中认幡刹，汉上醉觥罍。", 
            "荜户方穷阨，篮轩阻奉陪。", 
            "耳愁尘事入，心怯岁华催。", 
            "已作五噫咏，元非三杰才。", 
            "先将丘壑意，模写寄春台。"
        ], 
        "title": "奉和", 
        "type": "排律", 
        "yun": "灰"
    }, 
    {
        "author": "袁陟", 
        "era": "宋", 
        "subtype": "五言排律", 
        "text": [
            "人苦曹瞒虐，天悲汉禄终。", 
            "山河分鼎峙，气象发江东。", 
            "一旦墟京洛，弥年豢幼冲。", 
            "炎精竟灰烬，紫盖出艨艟。", 
            "长策资公瑾，雄才得吕蒙。", 
            "招延师友义，继述父兄忠。", 
            "旧府峨双阙，惊涛涌半空。", 
            "风云龙虎势，日月帝王功。", 
            "地力因时险，神谋与意通。", 
            "屈伸思所济，逆顺审于衷。", 
            "骏足嗤交货，灵牙耀即戎。", 
            "同盟界函谷，独断保蚕丛。", 
            "定霸葵丘劣，推心建武同。", 
            "长沙兆生谶，典午赖馀风。", 
            "战守遗踪在，登临四望中。", 
            "陵迁成万古，世异想群雄。", 
            "歌舞居民祀，干戈逐虏功。", 
            "征帆来浦外，久客怆途穷。", 
            "精锐销孤剑，飘零若断蓬。", 
            "徘徊灵庑下，暮叶乱江枫。"
        ], 
        "title": "过金陵谒吴大帝庙（原注：未冠时作）", 
        "type": "排律", 
        "yun": "东"
    }, 
    {
        "author": "袁陟", 
        "era": "宋", 
        "subtype": "五言排律", 
        "text": [
            "复岭踰崷崒，层崖遍屈盘。", 
            "寺当幽谷面，路指白云端。", 
            "树老苍天骨，蓝凝上帝冠。", 
            "石屏秋已冻，板屋夜多寒。", 
            "三宿孤怀恋，千山远梦残。", 
            "惟愁钟动晓，西下见征鞍。"
        ], 
        "title": "百丈山", 
        "type": "排律", 
        "yun": "寒"
    }, 
    {
        "author": "袁陟", 
        "era": "宋", 
        "subtype": "七言绝句", 
        "text": [
            "阵前仙琕生无愧，鼓下蛮奴死合羞。", 
            "三尺吴缣暗尘土，凛然苍鹘欲横秋。"
        ], 
        "title": "题刘仁瞻画像", 
        "type": "绝句", 
        "yun": "尤"
    }, 
    {
        "author": "袁陟", 
        "era": "宋", 
        "subtype": "七言绝句", 
        "text": [
            "从来多病王僧祐，自小能文谢惠连。", 
            "各厌尘劳思物外，莫辞携手访林泉。"
        ], 
        "title": "赠郭功甫二绝 其一", 
        "type": "绝句", 
        "yun": "先"
    }, 
    {
        "author": "袁陟", 
        "era": "宋", 
        "subtype": "七言绝句", 
        "text": [
            "雪后姑溪水更深，冥冥寒雨作连阴。", 
            "旅怀未可顿消遣，思与洛生溪上吟。"
        ], 
        "title": "赠郭功甫二绝 其二", 
        "type": "绝句", 
        "yun": "侵"
    }, 
    {
        "author": "袁陟", 
        "era": "宋", 
        "subtype": "七言绝句", 
        "text": [
            "为余传语岭头云，君自无心笑我勤。", 
            "我亦暂来称使者，眼看官职似看君。"
        ], 
        "title": "浮云宫", 
        "type": "绝句", 
        "yun": "文"
    }, 
    {
        "author": "袁陟", 
        "era": "宋", 
        "subtype": "五言律诗", 
        "text": [
            "青霭千峰暝，悲风万古呼。", 
            "其谁挂宝剑，应有奠生刍。", 
            "皎月东方陨，长松半壑枯。", 
            "山泉吾所爱，声到夜台无。"
        ], 
        "title": "临终作", 
        "type": "律诗", 
        "yun": "虞"
    }, 
    {
        "author": "袁陟", 
        "era": "宋", 
        "subtype": "七言律诗", 
        "text": [
            "方山忆共汎金船，屈指于今五六年。", 
            "风送梨花吹醉面，月和溪水上归鞯。", 
            "浮生聚散应难料，末路穷通尽偶然。", 
            "欲问故人牢落事，鹿裘深入白云眠。"
        ], 
        "title": "赠功甫", 
        "type": "律诗", 
        "yun": "先"
    }, 
    {
        "author": "袁倚", 
        "era": "宋", 
        "subtype": null, 
        "text": [
            "昔闻神龙蟠九渊，今睹大象扶诸天。", 
            "何年幻此一佛国，两耳不动山苍然。", 
            "上乘菩萨踞其上，妙千手眼化大千。", 
            "众生颠倒梦始觉，热病得汗诸魔跧。", 
            "两客游山饮崖泉，拍手唤醒书台仙。", 
            "一邱一壑傥如愿，同竟大悲香火缘。"
        ], 
        "title": "象耳山", 
        "type": "古风", 
        "yun": "先"
    }, 
    {
        "author": "袁植", 
        "era": "宋", 
        "subtype": "五言律诗", 
        "text": [
            "烟曳平川上，云屯翠岭头。", 
            "雨淫成大浸，堤溃失安流。", 
            "地入三吴窄，山馀九陇浮。", 
            "不应昏垫后，始用济川舟。"
        ], 
        "title": "题惠山次韵蒋叔任观溪涨", 
        "type": "律诗", 
        "yun": "尤"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "振羽曾参上国鸿，偶飞不到广寒宫。", 
            "诗书教子心尤切，孝友承家德自丰。", 
            "一命未酬耽学志，半途何负摄生功。", 
            "新阡郁郁今埋骨，想见哀吟万国风。"
        ], 
        "title": "宋正纪挽词二首 其一", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "姻好通来十八春，酒杯诗卷最相亲。", 
            "休心失约寻真侣，转首谁知作古人。", 
            "庵畔松篁长泣雨，室中书史暗凝尘。", 
            "我尝一访经行处，白日萧条倍怆神。"
        ], 
        "title": "宋正纪挽词二首 其二", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "荣国诸孙迥不同，妙年英气吐长虹。", 
            "圣经每陋三家学，文阵平收一战功。", 
            "可但芹宫滋教雨，更看花县畅仁风。", 
            "诗书满腹成何事，惆怅舟移夜壑空。"
        ], 
        "title": "范深父察推挽词", 
        "type": "律诗", 
        "yun": "东"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "居闲共喜迹相亲，桑户谁知遽反真。", 
            "三纪周旋浑作梦，一樽离别倍伤神。", 
            "旧邦犹忆江山主，新圃俄摧草木春。", 
            "阴德降祥天报定，高车驷马岂无人。"
        ], 
        "title": "吊宇文道可", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "一瞻遗像起遐思，庆历风流想见之。", 
            "政化宽平无后日，文词纯质似当时。", 
            "溪山寂寂人何在，林沼依依泽未衰。", 
            "堂共滩名俱不朽，十年清节斗星垂。"
        ], 
        "title": "彭公堂", 
        "type": "律诗", 
        "yun": "支"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "吁嗟兰德已云翩，空见佳城在九原。", 
            "无禄久虚南涧藻，有姑谁慰北堂萱。", 
            "苦荼独御安天命，皦日同归信誓言。", 
            "诸子欲知遗恨事，陇头长听水潺湲。"
        ], 
        "title": "王夫人挽词", 
        "type": "律诗", 
        "yun": "元"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "凤去鸾随事可伤，唯传妇道式闺房。", 
            "紫箫吹月元同上，宝剑凌波亦并藏。", 
            "南涧蘋馀空自老，北堂萱在为谁芳。", 
            "幸哉有子遵遗计，外氏犹能谨祭尝。"
        ], 
        "title": "申夫人挽词", 
        "type": "律诗", 
        "yun": "阳"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "未然一著最玄微，黑白分明会者稀。", 
            "但向死中求活路，莫于平处斗玄机。", 
            "势强失利缘轻敌，力困收功为解围。", 
            "胜负纷纷成底事，不如完璧早还归。"
        ], 
        "title": "明上人感棋不已作诗赠之", 
        "type": "律诗", 
        "yun": "微"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "禅宗诗律造精微，眼底纷纷识者稀。", 
            "举世何人谈大道，怜君与我叩玄机。", 
            "休誇修炼飞金阙，勿笑沉沦陷铁围。", 
            "善恶两途俱是错，堂堂日用要知归。"
        ], 
        "title": "再用前韵", 
        "type": "律诗", 
        "yun": "微"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "拂秽清尘志自殊，斯文危弱更当扶。", 
            "嘉言亹亹手尝御，高步徐徐身与俱。", 
            "驱犊几曾遭戏笑，化龙应亦在斯须。", 
            "龟毛兔角人人用，莫道吾家此物无。"
        ], 
        "title": "和许觉民麈尾筇竹杖", 
        "type": "律诗", 
        "yun": "虞"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "春来无奈客愁新，一破衰颜粉面匀。", 
            "笑折繁枝头带雪，想成青子颊生津。", 
            "真香未许兰为佩，仙质何妨缟作巾。", 
            "勿怪天公多著意，为怜风韵冠群伦。"
        ], 
        "title": "和荣安中道中见梅", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "雪里寒梅岁又新，粘枝的皪已开匀。", 
            "行人邂逅先传信，枯卉逡巡欲问津。", 
            "他日调羹凭傅鼎，此时漉酒借陶巾。", 
            "粉腮红跗休轻放，醉赏从人笑伯伦。"
        ], 
        "title": "再和", 
        "type": "律诗", 
        "yun": "真"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "姿韵清高自一家，不将夭艳唤蜂衙。", 
            "冲寒万木浑无叶，回暖孤根独放花。", 
            "要与雪霜争皎洁，肯随桃李趁繁华。", 
            "更看结实调羹在，疏影寒香未足誇。"
        ], 
        "title": "红梅", 
        "type": "律诗", 
        "yun": "麻"
    }, 
    {
        "author": "郭印", 
        "era": "宋", 
        "subtype": "七言律诗", 
        "text": [
            "枯林独秀染胭脂，不使群芳次第窥。", 
            "月桂殷勤来并色，江梅寂寞许同时。", 
            "霜飞雪舞终难挫，蝶隐蜂逃各未知。", 
            "折得一枝聊慰眼，儿童拍手误春期。"
        ], 
        "title": "山茶", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "天生栋梁姿，本作栋梁用。", 
            "岂其天下望，可使觖万众。", 
            "乾坤欲开泰，数定不可霿。", 
            "我公胸中秋，万宝一未种。", 
            "士其少须之，要以他日重。"
        ], 
        "title": "郑惠叔阁学守建宁三首 其一", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "周之士也贵，如圭璧璠玙。", 
            "东陕与南土，出入本裕如。", 
            "高冠不可羁，位次实有馀。", 
            "轻此一叶舟，孰肯戏鲁儒。", 
            "自公抗章行，益以贵士夫。"
        ], 
        "title": "郑惠叔阁学守建宁三首 其二", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "公乎斯文宗，学者仰泰北。", 
            "而我幸姻娅，心切迹每梏。", 
            "龙门甫登进，已动骊驹曲。", 
            "江湖摇归心，我亦慕高躅。", 
            "更愁帆风船，无路送双目。"
        ], 
        "title": "郑惠叔阁学守建宁三首 其三", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "将军年少时，束发在行伍。", 
            "西方顷多事，二十勇如虎。", 
            "一身殆百战，手足疮四五。", 
            "征行久边戍，肯惮服役苦。", 
            "西陲五十郡，一一经险阻。", 
            "一官三十年，铢积仅如许。", 
            "我闻中兴后，卷甲久未举。", 
            "宿将零落尽，屈指不可数。", 
            "政恐据鞍者，骄懦如婴乳。", 
            "时平偶无事，酒肉而子女。", 
            "问之行阵事，缩头而栗股。", 
            "有如将军乎，少小服军旅。", 
            "金疮历历在，末老勇亦贾。", 
            "抵掌谈世事，忠愤气如鼓。", 
            "愿欲奏君王，臣不知死所。", 
            "轻舟明月夜，慷慨闻奏语。", 
            "酾酒誓长淮，有力期共努。", 
            "归去觐前旒，此怀须尽吐。"
        ], 
        "title": "赠王副伴", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "淤泥生荷化，物外各有性。", 
            "环城散红锦，飐滟满支径。", 
            "人卧莲叶舟，酒吸碧筒柄。", 
            "个中有真乐，乐尽意不尽。"
        ], 
        "title": "观野塘荷花", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "陵坡擢孤根，生意已翘楚。", 
            "主人岁寒姿，于此眼目具。", 
            "夷荒挺劲节，偃盖浥漙露。", 
            "相对琳琅篇，后来惭骥附。"
        ], 
        "title": "松坡", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "困卧篮舆中，醒视人影直。", 
            "伸头起四望，不断山环碧。", 
            "羊肠路百转，当面一蹲石。", 
            "高广不可际，隆重谁与匹。", 
            "宛如百楹屋，玄缯四笼羃。", 
            "又如龙虎踞，烟云绕其侧。", 
            "突出众山间，旁无他石立。", 
            "古今岁年久，光彩净如拭。", 
            "儿童梯级上，群聚相戏剧。", 
            "伟哉殊特观，我来聊扣击。", 
            "汝从何代有，长养成大质。", 
            "汝今阅世多，几见陵谷易。", 
            "汉王欲东时，曾经车马迹。", 
            "武侯三顾后，曾见王师出。", 
            "衮衮千万载，人与事如织。", 
            "兴亡竟何在，而汝独如昔。", 
            "古有石能言，今乃不可诘。", 
            "徘徊不忍去，抚掌重太息。", 
            "安得李将军，一箭誇雄力。"
        ], 
        "title": "大石", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "我貌殊不古，而有好古心。", 
            "未老已成癖，此病那砭针。", 
            "本非口腹累，乃困耳目侵。", 
            "遂州古名邦，有物岁月深。", 
            "一一铜作器，得之古墓阴。", 
            "灯罂间管柱，匜耳擎杯斟。", 
            "剑弰累苍节，凤口涂黄金。", 
            "人形杂兽面，诡异难模临。", 
            "模糊滓尘土，剥蚀遭晴霖。", 
            "摩挲细拂拭，名代不可寻。", 
            "楛矢辨形质，古磬鸣声音。", 
            "一经圣贤手，疑信别古今。", 
            "佳哉今所藏，历世方骎骎。", 
            "会当有博雅，破此聋与瘖。", 
            "敢效石鼓歌，吾意岂微吟。"
        ], 
        "title": "遂宁府库古铜物", 
        "type": "古风", 
        "yun": "侵"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "柏生两石间，颜状何落落。", 
            "行须接石脉，生理初甚约。", 
            "岂无蝼蚁窥，未免风雨剥。", 
            "孤撑谢栽培，欲取那可攫。", 
            "森然两石意，与柏真不薄。", 
            "峥嵘炎凉外，盘踞互相络。", 
            "千尺意有馀，凛凛未可度。", 
            "公看养口体，怪此躯干削。", 
            "满眼较短长，琐细公所略。"
        ], 
        "title": "苏公内翰柏石图", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "人生乐事难，清节视险夷。", 
            "遇坎而履坦，讵以得丧亏。", 
            "我观万物间，独此琅玕宜。", 
            "颀然挺冰操，得之风雨时。", 
            "秋风桐飞翻，夏雨民怨咨。", 
            "怵迫真乃见，嗟物如一岐。", 
            "此君岂其然，风雨而不移。", 
            "娟娟净明月，细细香浮漪。", 
            "此理固千载，俗士难与知。", 
            "洮湖著危亭，千亩胸中奇。", 
            "植此凛凛节，照公堂堂姿。", 
            "仕已轻浮云，喜愠不一施。", 
            "山高空翠湿，草劲便疾吹。", 
            "此风此雨至，公乎无磷缁。", 
            "我方索米久，官事成痴儿。", 
            "望公潇洒中，粪壤与菌芝。", 
            "何当亭上游，细诵简斋诗。"
        ], 
        "title": "题陈氏净香亭", 
        "type": "古风", 
        "yun": "支"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "君侯大雅姿，万态归物色。", 
            "商略南海句，以心不以迹。", 
            "试吐胸中奇，如臂指运力。", 
            "今推王扬贤，童子漫雕刻。"
        ], 
        "title": "题杨诚斋南海集二首 其一", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "诗以变成雅，骚以变达意。", 
            "变其权者徒，中有至当义。", 
            "水清石自见，变定道乃契。", 
            "文章岂无底，过此恐少味。"
        ], 
        "title": "题杨诚斋南海集二首 其二", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "力田须逢年，掘井须及泉。", 
            "学者志于道，如以规正圆。", 
            "及其见道时，揽辔谁争先。", 
            "筌蹄蜕陈迹，羽化而登仙。", 
            "是中时反观，一一人之天。", 
            "森然众妙现，所见惟所便。", 
            "猗与至游者，日运万里船。", 
            "胸中三景轴，与道相因缘。", 
            "道大心以悟，心远见孰偏。", 
            "一室景象存，物物随餐眠。", 
            "不游以为游，至乐无冥颠。", 
            "游非在山水，默与山水联。", 
            "天下有至游，得道有至贤。", 
            "贤者以道游，百游不一愆。", 
            "至于游俱忘，公与道独全。", 
            "谈笑出清风，樽罍益欣然。", 
            "张扁诧中郎，训记增雄编。", 
            "嗟予幸升堂，顿觉尘垢湔。", 
            "从公至游境，左右馀芳鲜。", 
            "归来欲语人，心知口难传。"
        ], 
        "title": "至游堂二首 其一", 
        "type": "古风", 
        "yun": "先"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "嗟哉予少年，学志如蒙泉。", 
            "区区指漫血，未识方与圆。", 
            "晚于方册间，再拜予公先。", 
            "琳琅粲珠玑，意公真其仙。", 
            "寒窗手不停，朝暮披云天。", 
            "已办膺门登，肯放边腹便。", 
            "一身落宦海，去若不系船。", 
            "怀此日月长，岁晚而夤缘。", 
            "长安初拜公，抠趋立庭偏。", 
            "一见意未尽，愦愦如醉眠。", 
            "春闱接从容，拜赐喜欲颠。", 
            "夜半呼论文，不复怀官联。", 
            "此身愿持似，稽首从公贤。", 
            "一意门墙归，稍却名利愆。", 
            "寻幽并湖山，百计一未全。", 
            "而公亦倦游，卜筑方怡然。", 
            "把酒问明月，诲我诗成编。", 
            "淋浪身上衣，归喜那更湔。", 
            "雄篇富褒拂，字字华衮鲜。", 
            "吾侪一瓣香，斯文今有传。"
        ], 
        "title": "至游堂二首 其二", 
        "type": "古风", 
        "yun": "先"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "周原膴膴侔歌颂，我访春郊届羲仲。", 
            "市桥曲屈古招提，媚日暄风傍鞯鞚。", 
            "布宣德意父老喜，醉饱盘餐儿女共。", 
            "眼看秀色垄头多，风落轻花枝穗重。", 
            "东皇生意满阡陌，不待池塘春草梦。", 
            "道傍瑞麦献者谁，秀出双枝骇群众。", 
            "春风和气下披拂，产出祯祥呈妙用。", 
            "我思昔岁旱为虐，几度笺天香火供。", 
            "悬知政拙漫心劳，自惭弗称甘泉从。", 
            "今年春到一犁雨，是处膏腴饱耕种。", 
            "举趾于耜竞东作，剥枣烹葵弭田讼。", 
            "三农傥遂富庶乐，四体如忘疴痒痛。", 
            "只今贻此来牟喜，大手铺张烦屈宋。", 
            "崆峒有咏拾遗语，茂陵作颂相如讽。", 
            "诗成岂待击钵催，句恶自惭操管弄。", 
            "与君拍手颂丰年，姑置别离倾酒瓮。"
        ], 
        "title": "仲春劝耕有献两岐麦者和丁端叔茶使韵", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "农操豚蹄竞谋鬼，已信今年非昔比。", 
            "十日五日风雨时，好语急传儿女喜。", 
            "南来麦熟春事收，东郊日落人影稠。", 
            "骚人一见喜不尽，新诗预庆丰年秋。", 
            "悬知圣德回天地，荒政已修非罪岁。", 
            "目前更看牧羊人，不觉维鱼来梦寐。"
        ], 
        "title": "行麦垄", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "去年闵雨忙，今年以晴祷。", 
            "年年水旱苦关心，忧国不知身暗老。", 
            "蜀田百里无陂池，山头陇亩如画棋。", 
            "平时忧旱不忧水，秋水十日忧雨垂。", 
            "天公忍使垂成阨，但把精诚期感格。", 
            "扶桑忽上东海来，一夜天清风露白。", 
            "今朝甲子逢晴秋，定应无耳生禾头。", 
            "少待馀粮栖亩日，倩渠送我归田休。"
        ], 
        "title": "祷祈喜以甲子日得晴", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "农夫一饱尝忧迟，十年五旱无已时。", 
            "今年陇上消息好，天不靳我食与衣。", 
            "黄梅雨了时雨至，三尺稻梗一尺泥。", 
            "不忧夏潦忧甲子，阿香忽放雷车归。", 
            "白波翠浪雨沾足，已觉抄云先簸粞。", 
            "新春入甑供晨炊，吾农自此今无饥。", 
            "迩来更说蠲输好，州邑抚我如婴儿。", 
            "如今不怨田家苦，但忆诗人歌子妇。"
        ], 
        "title": "咏晴", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "春田欲雨常忧迟，夏田得雨嗟踰时。", 
            "春耕夏耨两无及，眼乾泪竭空沾衣。", 
            "翻翻联联脚力尽，万车不救一尺泥。", 
            "朝看东南暮西北，晚霞倏忽山头归。", 
            "白日一照黄潦定，秋来准拟筛红粞。", 
            "早田拾得晚田熟，今年更救明年饥。", 
            "念夫陇上一月宿，趁晴归欲呼妻儿。", 
            "与夫岁岁同甘苦，未容恤纬惭嫠妇。"
        ], 
        "title": "喜晴即用前韵", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "去年短棹孤山阁，寻得横斜在篱落。", 
            "带花饮酒六七人，醉傍钱塘城下泊。", 
            "今年江上花恼时，无处告诉狂如痴。", 
            "一枝的皪对无语，独把诗酒相羁縻。", 
            "平生百念轻于发，惟有梅花心未歇。", 
            "只愁花谢老相催，老尽头白花又发。"
        ], 
        "title": "江行有惠梅花者因忆杜少陵云江上被花恼不彻无处告诉只颠狂遂借此意而吟", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "春风破晓晴岚湿，客子竛竮去程急。", 
            "空山两两杜鹃声，回首家乡无羽翼。", 
            "劝归不归声厌多，旅怀剌剌空奈何。", 
            "君不见秭归城上今啼不，多少行人满江口。"
        ], 
        "title": "峡中闻杜鹃", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "东城寻春春事浓，长啸理策蓬庵中。", 
            "道人饭了徒快睡，万虑一洗惟丝桐。", 
            "高山不断春啧啧，流水无言声磔磔。", 
            "月明露冷意有馀，夜想朝吟恨谁释。", 
            "平生心赏竹间寻，岁晚欣逢正始音。", 
            "烦君更抚文王操，慰我寒窗在此琴。"
        ], 
        "title": "听道人弹琴", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "去年寒食犹依然，海棠花落南溪前。", 
            "风随雨雪作三厄，燕支落尽无人怜。", 
            "今年花下去年色，不暖不寒三月天。", 
            "花间置酒君有意，我负宿约惭周旋。", 
            "年年惜春春易老，春去花残常恨早。", 
            "劝君更办一杯春，明朝捲地东风扫。", 
            "园溪已涨桃花急，月明夜钓渔舟笠。", 
            "君能割我半亭溪，宁叹此锥无地立。"
        ], 
        "title": "和林子长海棠韵", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "武夷十月尝先春，风生两腋撩诗人。", 
            "玉尘一缕轻且纯，不与凡味争比邻。", 
            "铛中碧玉涛涌银，七碗不厌烹啜频。", 
            "书窗假寐熟欠伸，重煎倍觉滋味匀。", 
            "吾乡此茗孰与伦，谁家却说江茶珍。", 
            "剥葱细切誇珠蠙，泛瓯更骋如铺璘。", 
            "不知珉玉难并陈，从来居上嗟积薪。", 
            "魏君胡为白头新，怀兄讵可论不均。", 
            "我虽曾沃齿下龈，不敢溢美忘乡津。", 
            "方圭圆璧当春晨，请君反本毋予嗔。"
        ], 
        "title": "和赵周锡咏魏南伯家葱茶韵", 
        "type": "古风", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "帝命煌煌敕百神，方倾天汉洗胡尘。", 
            "但须荆州一好汉，安用商山四老人。", 
            "竹帛恐贻千古笑，江湖未愧百年身。", 
            "此心欲与何人说，病足呻吟又过春。"
        ], 
        "title": "书意", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "千载桃源信不通，镜湖西坞擅春风。", 
            "舟行十里画屏上，身在西山红雨中。", 
            "俗事挽人常故故，夕阳归棹莫匆匆。", 
            "豪华无复当年乐，烂醉狂歌亦足雄。"
        ], 
        "title": "连日至梅仙坞及花泾观桃花抵暮乃归二首 其一", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "桃花坞近钓鱼矶，不比刘郎万里归。", 
            "水底红云迷醉眼，樽前绛雪点春衣。", 
            "病依几杖犹能出，老爱风光未忍违。", 
            "天借清游每穷日，夜深炬火候柴扉。"
        ], 
        "title": "连日至梅仙坞及花泾观桃花抵暮乃归二首 其二", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "山阴又见暮春初，禁火园林社雨馀。", 
            "世事不妨随日改，年光未遽与人疏。", 
            "豉香下箸尝莼菜，盐白开奁得䱥鱼。", 
            "草草一杯终可喜，数间茅屋亦吾庐。"
        ], 
        "title": "暮春", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "散发阳狂不计年，园林只在小窗前。", 
            "断虹千尺卷残雨，新月一钩生暮天。", 
            "腊酿拆泥留客醉，山茶落硙唤儿煎。", 
            "物华心赏元无尽，剩住人间作地仙。"
        ], 
        "title": "小园新晴二首 其一", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "衰病犹烦药石功，残春终日在园中。", 
            "地偏幽草为谁绿，雨霁新花如许红。", 
            "足蹇扶持须稚子，杯深暖热赖邻翁。", 
            "此身虽向闲中老，若比休休却未同。"
        ], 
        "title": "小园新晴二首 其二", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "杏子青青梅子酸，山园转眼又春残。", 
            "老怀岂复少年乐，病骨不禁清晓寒。", 
            "学术背时甘义堕，功名无路久心阑。", 
            "蚕收麦熟吾何恨，但遣银杯似海宽。"
        ], 
        "title": "春晚园中作", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "乌帽翩仙白苧凉，东窗随事具杯觞。", 
            "流年不贷世人老，造物能容吾辈狂。", 
            "藤叶成阴山鸟下，桧花满地蜜蜂忙。", 
            "何人画得农家乐，咿轧缫车隔短墙。"
        ], 
        "title": "东窗小酌二首 其一", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "市尘远不到林塘，嫩暑轩窗昼漏长。", 
            "蚕妾趁时争盐茧，农夫得雨正移秧。", 
            "徒行有客惊顽健，烂醉无人笑老狂。", 
            "却掩庵门径投枕，鼾声雷起撼藜床。"
        ], 
        "title": "东窗小酌二首 其二", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "将雏燕子渐离巢，过母龙孙已放梢。", 
            "日出并湖初晒网，雨馀乘屋旋添茅。", 
            "家贫旧业元知废，身老微官久合抛。", 
            "莫恨门前车马绝，岂无农圃与论交。"
        ], 
        "title": "夏日五首 其一", 
        "type": "律诗", 
        "yun": "肴"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "过眼春光久已空，晒丝捣麦又匆匆。", 
            "新泥满路梅黄雨，古木号山月晕风。", 
            "角黍茭新间樽俎，灵符墨湿照房栊。", 
            "岁华不为衰翁驻，且付馀生一笑中。"
        ], 
        "title": "夏日五首 其二", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "吴中五月暑犹微，竟日南堂坐掩扉。", 
            "绿树露香莺独语，画廊风恶燕双归。", 
            "三千界内人人错，七十年来念念非。", 
            "投老万缘俱扫尽，从今僧亦不须依。"
        ], 
        "title": "夏日五首 其三", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "雨断云归旋作晴，尚馀红湿在帘旌。", 
            "燕雏掠地飞无力，梅子临池坠有声。", 
            "米粣解包供午饷，萍齑傍枕析朝酲。", 
            "此翁不负顽躯处，扪腹时时绕舍行。"
        ], 
        "title": "夏日五首 其四", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "梅雨初收景气新，太平阡陌乐闲身。", 
            "陂塘漫漫行秧马，门巷阴阴挂艾人。", 
            "白葛乌纱称时节，黄鸡绿酒聚比邻。", 
            "掀髯一笑吾真足，不为无锥更叹贫。"
        ], 
        "title": "夏日五首 其五", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "夏夜谁知亦自长，幽居渺在水云乡。", 
            "月侵竹簟清无暑，风度衣篝润有香。", 
            "栖鹊自惊移别树，流萤相逐过横塘。", 
            "放翁尚苦馀酲在，细绠铜瓶落井床。"
        ], 
        "title": "夏夜四首 其一", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "山崦风生鵩啸悲，柴门月上树阴移。", 
            "熏衣汗雨初乾后，把卷蚊雷不动时。", 
            "孤闷难禁终岁病，浮生易满百年期。", 
            "钓竿只待清秋近，一棹烟波信所之。"
        ], 
        "title": "夏夜四首 其二", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "展转纱幮睡不成，一藤扶惫绕廊行。", 
            "月升双鹊移枝宿，露下孤萤缀蔓明。", 
            "汲井忽惊人已起，开门堪叹事还生。", 
            "羽衣道帽从吾好，柏子烟中起磬声。"
        ], 
        "title": "夏夜四首 其三", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "龟息绵绵破五更，起扶藤杖并南荣。", 
            "择栖孤鹊尚三匝，司旦老鸡俄一鸣。", 
            "移坐徐看山月吐，脱巾聊受水风清。", 
            "不知竟是真仙未，夜夜神游白玉京。"
        ], 
        "title": "夏夜四首 其四", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "水乡元不减吴松，短棹沿洄野兴浓。", 
            "郁郁冬青森翠葆，离离夜合散红茸。", 
            "村深初度穿林笛，寺近先闻出坞钟。", 
            "归路夕阳犹满岸，凭舷一笑览衰容。"
        ], 
        "title": "泛舟", 
        "type": "律诗", 
        "yun": "冬"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "雨足郊原正得晴，地绵万里尽春耕。", 
            "阴阴阡陌桑麻暗，轧轧房栊机杼鸣。", 
            "亭鼓不闻知盗息，社钱易敛庆秋成。", 
            "天公不负书生眼，留向人间看太平。"
        ], 
        "title": "书喜", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "平生万事付憨痴，兀兀腾腾到死时。", 
            "夜踏乱云过略彴，晓分寒溜注军持。", 
            "束薪山客招烹石，渡海蕃僧乞制碑。", 
            "作个生涯君勿笑，拄天勋业亦儿嬉。"
        ], 
        "title": "自咏", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "旋削甘瓜进酒卮，断云漠漠斗离离。", 
            "北临积水风来壮，东恨长林月上迟。", 
            "秋近不堪闻急杵，夜凉已复怯轻絺。", 
            "天孙老抱河梁恨，岂独人生事可悲。"
        ], 
        "title": "露坐二首（立秋前五日） 其一", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "岸帻临窗意未便，又拖筇杖出庭前。", 
            "清秋欲近露沾草，皎月未升星满天。", 
            "过埭船争明旦市，蹋车人废彻宵眠。", 
            "齐民一饱勤如许，坐食官仓每惕然。"
        ], 
        "title": "露坐二首（立秋前五日） 其二", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "十年萧散住林间，只是幽居不是闲。", 
            "续得茶经新绝笔，补成僧史可藏山。", 
            "诗题紫阁凭云寄，药报青城附鹤还。", 
            "自笑何曾总无事，枉教人道闭柴关。"
        ], 
        "title": "亲旧或见嘲终岁杜门戏作解嘲", 
        "type": "律诗", 
        "yun": "删"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "壮游车辙遍天涯，晚得祠官不去家。", 
            "优老每惭千载遇，食新又叹一年加。", 
            "出波鱼美如通印，下栈羊肥抵卧沙。", 
            "扪腹笑歌仍索酒，不嫌邻舍怪欢哗。"
        ], 
        "title": "食新有感贫居久蔬食至是方稍得肉", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "银河半落露华清，南斗阑干北斗明。", 
            "冉冉方悲老将至，纤纤又叹月初生。", 
            "酒床细滴香浮瓮，衣杵相闻声满城。", 
            "万卷读书无用处，却将耕稼报升平。"
        ], 
        "title": "秋夕露坐作", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "不向神林乞雨晴，天公自解相西成。", 
            "急符收尽无逋赋，新酒沽多足笑声。", 
            "外户彻扃停夕柝，齐民相劝力春耕。", 
            "传闻夜市连三鼓，却恨庞公不入城。"
        ], 
        "title": "有年", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "良药扶衰抵万金，渐加糜粥辍呻吟。", 
            "溪风拂簟有秋意，山影半庭生夕阴。", 
            "薄俗只成惊老眼，幽居正得遂初心。", 
            "岸巾待月栏干曲，更觉天公爱我深。"
        ], 
        "title": "予自春夏屡病至立秋而愈作长句自贺", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "秋毫不受俗尘侵，随处悠然一散襟。", 
            "天际挂虹初断雨，云头翳日又成阴。", 
            "引泉北涧长浇竹，拂榻西窗自斫琴。", 
            "药石扫空身便健，始知万事要无心。"
        ], 
        "title": "秋思四首 其一", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "雨长苍苔满钓矶，坐令秋暑敛馀威。", 
            "天高月破残云出，野旷风惊蠹叶飞。", 
            "终岁锄犁犹不饱，万家砧杵独无衣。", 
            "早知竟坐儒冠误，射虎南山未必非。"
        ], 
        "title": "秋思四首 其二", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "身似庞翁不出家，一窗自了淡生涯。", 
            "山姜零落初成子，石竹凄凉半吐花。", 
            "寒涧挹泉供试墨，堕巢篝火唤煎茶。", 
            "掩关本意君知否，两耳衰年不耐哗。"
        ], 
        "title": "秋思四首 其三", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老怀不惯著闲愁，信脚时为野外游。", 
            "过雁未惊残月晓，片云先借一天秋。", 
            "村醅似粥家家醉，社肉如林处处留。", 
            "七十已稀今又过，问君端的更何求。"
        ], 
        "title": "秋思四首 其四", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "踽踽人间未死身，乡闾共敬六朝民。", 
            "睡无由著缘多感，醉不能成坐一贫。", 
            "幽屏最憎虫吊夜，狂吟略似鸟鸣春。", 
            "也知世俗谁知我，犹待君王猎渭滨。"
        ], 
        "title": "自遣", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "曲肱饮水彼何人，汝独何为厌贱贫。", 
            "大节勿污千载史，少时便尽百年身。", 
            "图书幸可传遗业，鸡黍何妨约近邻。", 
            "今日仲秋还小雨，剩锄麦垄待新春。"
        ], 
        "title": "自规", 
        "type": "律诗", 
        "yun": "真"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "公今自是客中身，更为閒人念客情。", 
            "料得酒肠终易放，一樽相寄拓愁城。"
        ], 
        "title": "谢曹宗臣惠诗酒二首 其一", 
        "type": "绝句", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "方册相看四十年，客中寻得旧夤缘。", 
            "与君一夜清谈约，已觉羁怀寝不然。"
        ], 
        "title": "谢曹宗臣惠诗酒二首 其二", 
        "type": "绝句", 
        "yun": "先"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "六十衰颓愧鬓蓬，黄花更负一年中。", 
            "白衣谁荐红萸酒，吸尽残荷碧玉筒。"
        ], 
        "title": "和同年张季良少卿馈家酿韵三首 其一", 
        "type": "绝句", 
        "yun": "东"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "与君昔日赋斜阳，绮语曾窥万丈光。", 
            "节物撩人人更老，篱边犹是去年黄。"
        ], 
        "title": "和同年张季良少卿馈家酿韵三首 其二", 
        "type": "绝句", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "拭目高吟陋戴盆，续貂何敢曳诗门。", 
            "百壶荡桨惟公尔，此外应无说尹村。"
        ], 
        "title": "和同年张季良少卿馈家酿韵三首 其三", 
        "type": "绝句", 
        "yun": "元"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "江南风物与君论，芦笋蒌蒿荐晚樽。", 
            "举酒不知身在远，隔江谁送假河鲀。"
        ], 
        "title": "谢魏南伯馈假河鲀羹", 
        "type": "绝句", 
        "yun": "元"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "诗来愧我秕糠前，四尾堆盘胜酒船。", 
            "席上已无弹铗恨，感恩何止二赢钱。"
        ], 
        "title": "先遗二子鱼于子长踰旬而子长以四子鱼来", 
        "type": "绝句", 
        "yun": "先"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "青丝簇饤莼羹味，白雪堆盘缕鲙鲈。", 
            "我向松江饫鲜美，菜肠今更食新菰。"
        ], 
        "title": "泊吴江食莼鲈菰菜二首 其一", 
        "type": "绝句", 
        "yun": "虞"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "一舸清风四牡还，垂虹亭上几栏干。", 
            "季鹰命驾劳千里，如我清游却不难。"
        ], 
        "title": "泊吴江食莼鲈菰菜二首 其二", 
        "type": "绝句", 
        "yun": "寒"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "黄州狭港半江空，白饭青葱酒一钟。", 
            "莫厌路贫愁欲绝，稍还瓮牖旧家风。"
        ], 
        "title": "庖人舟殿后馁甚以葱齑佐饭", 
        "type": "绝句", 
        "yun": null
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "箨老泥黄千仞种，个中风味亦佳哉。", 
            "误人政为甘言诱，爱我从渠苦口来。"
        ], 
        "title": "谢侃老送苦笋", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "酿花流蜜傍虚檐，乞我分甘要属餍。", 
            "刚被平生饱辛苦，自怜嚼蜡不知甜。"
        ], 
        "title": "谢侃老惠蜜", 
        "type": "绝句", 
        "yun": "盐"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "奚李名高三百秋，只今良法信源流。", 
            "裕陵独宝君家物，犹带祥光灿斗牛。"
        ], 
        "title": "咏墨", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "头颅七十已看看，喜抱孙来傍晬盘。", 
            "敢望吾家有英物，箕裘且欲恋儒冠。"
        ], 
        "title": "瑞孙周岁", 
        "type": "绝句", 
        "yun": "寒"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "诗歌召伯意怀哉，爱及甘棠勿剪摧。", 
            "自是庆源钟草木，故将多瑞秀云来。"
        ], 
        "title": "题邵氏集瑞图", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "剩爱江边月满衣，云高天阔数星稀。", 
            "如今解组浮家去，准拟扁舟满载归。"
        ], 
        "title": "题江月图", 
        "type": "绝句", 
        "yun": "微"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "寒梢独挺昂霄意，苍盖犹矜傲雪颜。", 
            "盘膝倦吟无一事，老僧心与白云閒。"
        ], 
        "title": "题惠老所藏岁寒图", 
        "type": "绝句", 
        "yun": "删"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "游鱼岂解知人意，孝子精诚一念深。", 
            "乐事世间如此少，我怀风木只伤心。"
        ], 
        "title": "冰解图", 
        "type": "绝句", 
        "yun": "侵"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "生成造化夺工夫，尽入黄家几画图。", 
            "可惜春来误游子，攀花不落有还无。"
        ], 
        "title": "题信相寺黄筌画花竹", 
        "type": "绝句", 
        "yun": "虞"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "年来厌索长安米，老去犹居大隐廛。", 
            "岂是红尘故相挽，枉令空愧牧牛篇。"
        ], 
        "title": "题牧隐二首 其一", 
        "type": "绝句", 
        "yun": "先"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "钟鼎山林志则均，未须牧隐卧漳滨。", 
            "要令天下归吾牧，莫为牛羊遽绝人。"
        ], 
        "title": "题牧隐二首 其二", 
        "type": "绝句", 
        "yun": "真"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "丹青以意不以色，人不论形当论心。", 
            "我有平生方寸地，烦君更向笔端寻。"
        ], 
        "title": "题寄颜画士姜元恺", 
        "type": "绝句", 
        "yun": "侵"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "犹得十篇慰旅思，坐吟行咏只相随。", 
            "岂无一个閒宾客，便有谁来得似诗。"
        ], 
        "title": "临安邸中即事且谢诚斋惠诗十二首 其一", 
        "type": "绝句", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "东风一夜转西南，分外羁愁分外寒。", 
            "秋里酒肠浑不放，一杯全似十杯宽。"
        ], 
        "title": "临安邸中即事且谢诚斋惠诗十二首 其二", 
        "type": "绝句", 
        "yun": "寒"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "老来无复梦清都，到得清都却守株。", 
            "些子行期犹自拙，个中能巧定应无。"
        ], 
        "title": "临安邸中即事且谢诚斋惠诗十二首 其三", 
        "type": "绝句", 
        "yun": "虞"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "一去重来发已星，八年归老卧漳滨。", 
            "似曾相识满天下，不信怜渠未有人。"
        ], 
        "title": "临安邸中即事且谢诚斋惠诗十二首 其四", 
        "type": "绝句", 
        "yun": "真"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "闷杀楼居隘似囚，一楼四壁障双眸。", 
            "趁晴下得楼来看，又被西风赶上楼。"
        ], 
        "title": "临安邸中即事且谢诚斋惠诗十二首 其五", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "有愁无睡照灯青，鼠齧虫吟到五更。", 
            "不分小黥同作祟，呼牌也作百般声。"
        ], 
        "title": "临安邸中即事且谢诚斋惠诗十二首 其六", 
        "type": "绝句", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "世事全无只恁閒，光阴閒里故相关。", 
            "欲将睡去消磨日，睡得醒时日未阑。"
        ], 
        "title": "临安邸中即事且谢诚斋惠诗十二首 其七", 
        "type": "绝句", 
        "yun": null
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "只作离家一月程，如今一月正飘零。", 
            "定非官禄星临命，想见流年是客星。"
        ], 
        "title": "临安邸中即事且谢诚斋惠诗十二首 其八", 
        "type": "绝句", 
        "yun": "青"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "急雨斜风一夜狂，客衾愁枕五更长。", 
            "问君个里情怀恶，不听鹃啼也断肠。"
        ], 
        "title": "临安邸中即事且谢诚斋惠诗十二首 其九", 
        "type": "绝句", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "挑灯拭眼聚诗材，撚断须时句欲裁。", 
            "判却三更犹不寐，待渠明月过楼来。"
        ], 
        "title": "临安邸中即事且谢诚斋惠诗十二首 其十", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "万瓦丛中客里身，可怜虚度一番春。", 
            "日长寻得宽心术，唤取门前卖卜人。"
        ], 
        "title": "临安邸中即事且谢诚斋惠诗十二首 其十一", 
        "type": "绝句", 
        "yun": "真"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "男儿弧矢四方居，何以家为莫念渠。", 
            "打扑精神希一遇，书来不必问何如。"
        ], 
        "title": "临安邸中即事且谢诚斋惠诗十二首 其十二", 
        "type": "绝句", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "般若经中正续灯，可怜白足赤髭人。", 
            "头陀临水曾观影，应识圆光宝盖身。"
        ], 
        "title": "题端上人诗卷", 
        "type": "绝句", 
        "yun": "真"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "公居虽未称潭潭，占尽湖山直到南。", 
            "觅我新题留琬琰，少游高处要同谙。"
        ], 
        "title": "万元亨名所居为景马堂于其家求书记额", 
        "type": "绝句", 
        "yun": "覃"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "眷此庭中竹，罗生横十寻。", 
            "疏疏挺高节，密密敷清阴。", 
            "好风每相过，流尘讵能侵。", 
            "其下无蔓草，其傍远脩林。", 
            "结根自得所，非高亦非深。", 
            "谁复采笙箫，玉宇思和音。"
        ], 
        "title": "庭竹", 
        "type": "古风", 
        "yun": "侵"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "濯濯水中华，香艳胜蘋藻。", 
            "英英泥中根，絜素常自保。", 
            "房实又堪食，无一不为好。", 
            "乃知金仙经，譬喻肆论讨。", 
            "游宴集宾僚，赏咏固宜早。", 
            "一朝霜飙至，茎叶变枯槁。", 
            "抑亦如佳人，妍媚忽衰老。", 
            "顾眄岂复怜，弃置不足道。", 
            "幽怀向君开，芳樽为倾倒。", 
            "木末谁能搴，愁烟起孤岛。"
        ], 
        "title": "赏莲", 
        "type": "古风", 
        "yun": "皓"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "秋空久不雨，漠漠风卷沙。", 
            "胡为起高兴，昨夜辞山家。", 
            "明投金陵郭，府观凌紫霞。", 
            "公解豫章榻，我停银汉槎。", 
            "一倾别后言，电雹鸣交加。", 
            "借公口中春，发我枝上花。", 
            "又如出地雷，空山走龙蛇。", 
            "公能结明主，我亦思无邪。", 
            "但惊歧路别，进退各有涯。", 
            "浮生能几时，鬓发忽已华。", 
            "会合岂易得，兵厨酒仍佳。", 
            "慎勿学谢安，扪涕空戚嗟。"
        ], 
        "title": "将至金陵谒曾子开侍郎", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "开池得双泉，因泉构华屋。", 
            "池中种菱荇，池上列花竹。", 
            "与春蘸新红，遇风摇净绿。", 
            "轻鸥自飞舞，纤鳞随出缩。", 
            "操舟往江海，端忧龙蜃触。", 
            "卷衣入山林，而防虎狼欲。", 
            "岂如一凭栏，俯仰快心目。", 
            "朝吟吟有馀，暮醉醉不足。", 
            "双泉长涓涓，比公享天禄。", 
            "公归民怀公，听我双泉曲。"
        ], 
        "title": "双泉轩赠太平守梁正叔", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "南方多苦热，北地尤苦寒。", 
            "徐子掾招宜，七载滨夷蛮。", 
            "杨李仕并代，毳裘霜雪残。", 
            "一朝相续归，相看涕汍澜。", 
            "扪涕唤家僮，草草罗杯盘。", 
            "念昔共庠序，垂髫竞痴顽。", 
            "及今过六十，各各嗟衰颜。", 
            "光阴信如驰，生死无百年。", 
            "妻儿半凋丧，少喜多忧患。", 
            "吾方慕陶潜，行歌眷南山。", 
            "山气日夕佳，吾庐未尝关。", 
            "猿鸟相与居，丝桐时一弹。", 
            "三子方急禄，遑遑未能閒。", 
            "努力佐州县，须防官长难。", 
            "暂当陪我醉，馀事不足言。"
        ], 
        "title": "徐子美杨君倚李元翰小酌言旧", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "未老已先佚，构堂名佚老。", 
            "与其宠辱惊，何似归未早。", 
            "渊明乃吾祖，此道能自保。", 
            "归来无一事，时时为酒恼。", 
            "纸帐春气融，不寐听春鸟。", 
            "关关枝上语，报我竹间晓。", 
            "我醉未能起，尔音一何好。", 
            "却笑世间人，忘忧种萱草。"
        ], 
        "title": "寄题九江陶子骏佚老堂", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "连朝雪复雪，吾独拥红炉。", 
            "樽中亦有酒，不为饥寒驱。", 
            "目前奚所忧，所忧在村墟。", 
            "去年旱兼水，二税多逃逋。", 
            "十家九乏食，往往死路衢。", 
            "空山嗥虎豹，深渊卧龙鱼。", 
            "飞鸟各敛翼，康庄断行车。", 
            "倚门独悲歌，阳气何时舒。"
        ], 
        "title": "复雪", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "魏台公送我，春风花落尽。", 
            "寿阳我访公，萧萧朔风紧。", 
            "且复念残年，鬓发安得鬒。", 
            "高才久外补，惠爱益不泯。", 
            "聊歌古柏行，歌罢仰天哂。", 
            "长淮白鱼肥，冰壶酒堪引。"
        ], 
        "title": "将至寿阳谒朱行中龙图作", 
        "type": "古风", 
        "yun": "轸"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "百年悯秋霜，念念流运歇。", 
            "一昨辞周行，于今鬓垂雪。", 
            "幽独谁为扶，寸心徒自折。", 
            "翻然驾柴车，宾闳重款谒。", 
            "与公论襟期，及此阳春月。", 
            "英英栏中花，滋露正妍发。", 
            "浊浊瓮中醪，浮醅想芬冽。", 
            "朝廷用直道，郡邑罕所阙。", 
            "嬿婉我之友，皎若环与玦。", 
            "良辰不同乐，衰暮空惜别。"
        ], 
        "title": "暮春之月谒庐守陈元舆待制作", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "妾抬纤纤手，一拂白玉琴。", 
            "琴声写三叠，寄妾万里心。", 
            "朱弦断可续，妾心常不足。", 
            "才惊枫叶丹，又见杨枝绿。", 
            "望君君未到，妾貌宁长好。", 
            "云鬓懒重梳，从教似秋草。"
        ], 
        "title": "庐陵乐府十首 其一", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "鸿雁殊未来，思君一弹琴。", 
            "泠泠别鹤语，折尽幽兰心。", 
            "蛛丝漫相续，难系骅骝足。", 
            "白日无时停，云鬓宁长绿。", 
            "年华要不老，不若丹青好。", 
            "对之虽无言，犹胜种萱草。"
        ], 
        "title": "庐陵乐府十首 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "与子初执手，效彼瑟与琴。", 
            "子去既不返，谁复知我心。", 
            "宝刀能切玉，愿断金乌足。", 
            "留住枝上春，花红叶长绿。", 
            "懊恼复懊恼，憔悴变妍好。", 
            "不见庭中兰，埋没随百草。"
        ], 
        "title": "庐陵乐府十首 其三", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "妾身厌尘埃，专心托君子。", 
            "感君一面眄，涸辙逢秋水。", 
            "雍容未经年，结誓同生死。", 
            "胡为忽言别，短书无一纸。", 
            "愁思魂梦飞，鹊语不成喜。", 
            "岁晚君不来，红妆为君洗。"
        ], 
        "title": "庐陵乐府十首 其四", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "嵯峨姑射山，绰约飞行子。", 
            "绛唇启皓玉，明眸漾寒水。", 
            "方平与麻姑，相期永不死。", 
            "手披黄庭经，金字写青纸。", 
            "胡为谪人间，离合溢悲喜。", 
            "妖桃凝露珠，东风任吹洗。"
        ], 
        "title": "庐陵乐府十首 其五", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "庭下幽花羃寒雾，金鸭冷烟无一缕。", 
            "从君别妾驾红鸾，望断三山无觅处。", 
            "平时曲调休重举，长袖空垂不成舞。", 
            "醒眼牵愁送春去，独立残阳与谁语。"
        ], 
        "title": "庐陵乐府十首 其六", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "英英玉山禾，乃是凤凰食。", 
            "凤凰殊未来，禾生亦何益。", 
            "幽香眷春尽，孤根含露寂。", 
            "委弃同蒿莱，咄嗟人莫识。"
        ], 
        "title": "庐陵乐府十首 其七", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "雌凤始营巢，妖桃半敷萼。", 
            "忆昔嫁君时，相逢一何乐。", 
            "朱颜妾未变，白眼君先恶。", 
            "君恩不下济，妾意正难托。", 
            "空床春寂寥，孤灯夜萧索。", 
            "哀弦时一弹，弹终泪还落。"
        ], 
        "title": "妾薄命", 
        "type": "古风", 
        "yun": "药"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "渡江君别妾，恨不如桃叶。", 
            "桃叶解随君，渡江不用楫。", 
            "妾既不得随，渡江楫如飞。", 
            "自怜妾命薄，江头还独归。", 
            "一步一回首，碧云凝落晖。", 
            "空将盈掬泪，和粉洒罗衣。"
        ], 
        "title": "怨别二首 其一", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "团扇不遮面，欲君永相见。", 
            "胡为忽别妾，船逐南风便。", 
            "君行妾独处，妾复谁为主。", 
            "正似晚春花，零落随风雨。", 
            "有情频寄书，莫令书更疏。", 
            "却羡路傍草，到处逢君车。"
        ], 
        "title": "怨别二首 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "妾面如花开，妾心似兰死。", 
            "花开色易衰，兰死香不已。", 
            "愿持枯兰心，终焉托君子。", 
            "君行胡不归，两见秋风起。", 
            "鸿雁只空来，音书无一纸。", 
            "夜夜梦见君，朝朝懒梳洗。", 
            "不忆霜月前，丝桐为君理。", 
            "千古万古悲，悠扬逐流水。"
        ], 
        "title": "代古相思", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "酣酣桃始花，灼灼粉面笑。", 
            "粉色射花光，夺尽丹青妙。", 
            "蓝衫马上郎，风流亦年少。", 
            "语言虽未通，精诚默相照。", 
            "敛容缓步复掩门，只见桃花不见人。", 
            "轻红浅白正含露，欲落半开将送春。", 
            "凝心驻马日渐晚，隐忍时时下前坂。", 
            "回头又不见桃花，唯有青山遮醉眼。", 
            "扬鞭击镫歌团扇，相见不如不相见。", 
            "逢人寄语问桃花，春残吹洗落谁家。"
        ], 
        "title": "拟桃花歌", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "古云蜀道难，蜀道之难难于上青天。", 
            "孝子寻亲不辞远，草蹻负米离番川。", 
            "西从荆州望夔国，扪萝蹑石穿林巅。", 
            "峡山愈深人迹绝，但闻悲风泠涧声潺湲。", 
            "汲溪钻火行复餐，夜宿茅屋衣裳单。", 
            "回看江南路九千，一见归客吞悲酸。", 
            "寄声吾母形骸安，慎勿为语皮皴乾。", 
            "涪州城西遇征蛮，城门防盗白昼关。", 
            "抚膺仰天涕汍澜，见亲之难难于蜀道难。", 
            "成都渐近心稍宽，踊跃可得瞻耆颜。", 
            "父昔离家子方孕，子得见父今壮年。", 
            "胡弗归兮死敢请，慰我慈母心悬悬。", 
            "三往三返又十载，孝子执辔方言还。", 
            "番人闻归竞嗟喜，夫妇白首重团圆。", 
            "诛茅立屋奉甘旨，陈侯篆榜名怡轩。", 
            "春禽提壶助春饮，綵衣自舞春风前。", 
            "腰金馔玉非我欲，但愿眉寿双松坚。", 
            "朝熙熙，暮熙熙，谁将朱丝绳，奏我怡轩诗。"
        ], 
        "title": "怡轩吟赠番阳张孝子", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "忽忆敬亭山，翠碧千万寻。", 
            "白云拂地弄晴影，黄猿啸晚清人心。", 
            "桃花流水三月深，柳絮披烟辞故林。", 
            "重楼复殿据山脚，像塑制度祠非淫。", 
            "晋时谢守曾赛雨，至今石上镌遗吟。", 
            "五言雅重参二典，琅琅一诵铿璆琳。", 
            "绿潭无底白玉沈，千载何人知此音。", 
            "李白骑鲸出沧海，回鞭曾宿岧峣岑。", 
            "却泛虚舟弄溪月，紫霞之杯倾不歇。", 
            "醉来更约崔宗之，秋水玄谈清兴发。", 
            "数公逸驾何当还，怅望英风不可攀。", 
            "信道相看两不厌，古来只有敬亭山。"
        ], 
        "title": "忆敬亭山作", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "生事念死隔，歘如过鸟飞。", 
            "长空不留迹，清叫竟何之。", 
            "死者固已矣，生者谩相思。", 
            "昭亭雪塞山，相遇忘寒饥。", 
            "解剑贳浊酒，果肴躬自携。", 
            "扫除长少分，旷荡文章期。", 
            "赠蒙以大白，自谓无复疑。", 
            "及将起草茅，谨札还先驰。", 
            "邀我采石渡，烂醉霜蟹肥。", 
            "沉吟望夫曲，朗诵天门诗。", 
            "险绝必使和，凡鱼岂龙追。", 
            "篇篇被许可，当友不当师。", 
            "凌晨挂高帆，公行我言归。", 
            "一别三四秋，音问山中稀。", 
            "去年集选曹，僮瘦马力羸。", 
            "访公国东门，问我来何时。", 
            "青刍与白饭，诸子争赍持。", 
            "论新复谈故，谓我今逾奇。", 
            "南还得长篇，万里衔光辉。", 
            "此德未云报，讣音裂肝脾。", 
            "桓桓万人英，不遇终愁羁。", 
            "一官止太学，薄命吁可悲。", 
            "所嗟吾道丧，斯文竟何为。", 
            "譬彼卞子玉，弃置污浊泥。", 
            "凤来无嘉禾，啄肉纷群鸱。", 
            "彼苍厥有主，此理安无欺。", 
            "呜呼如之何，酸嘶复酸嘶。"
        ], 
        "title": "哭梅直讲圣俞", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "齐山郁愁烟，镜潭坠孤月。", 
            "佳人去不还，生别成死别。", 
            "有才曾未施，负冤终莫雪。", 
            "世情多反覆，美玉不如铁。", 
            "无路攀魂车，隔江寄清血。"
        ], 
        "title": "哭夏寺丞公酉", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "五岁养育恩，一朝随埃尘。", 
            "琅琅读书声，在耳犹如新。", 
            "哽哽临绝言，唤爷眉屡颦。", 
            "永痛卑栖邑，医脉非良真。", 
            "微疾遽夭殇，吾家失麒麟。", 
            "嗥天天莫知，拊地地不闻。", 
            "泪迸睛欲枯，肠断鼻愈辛。", 
            "汝卧长夜台，我孤大梦身。", 
            "后嗣复谁望，有车已摧轮。", 
            "佳雏堕危巢，异芳零短春。", 
            "黄泉无白日，青冢多愁云。", 
            "哀弦写悲歌，吊汝冥漠魂。"
        ], 
        "title": "哭子点", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "荣翁苦于学，腹实五车书。", 
            "尤明礼乐事，画就百幅图。", 
            "献之神宗朝，不报还旧庐。", 
            "白头著青衫，老愤犹欲舒。", 
            "佐邑曾未赴，瞑目忽已殂。", 
            "何子稍家富，恬不为利拘。", 
            "执笔工词章，科第学有馀。", 
            "终遭有司黜，才命诚难俱。", 
            "今闻亦长往，令我勤悲吁。", 
            "二家各有子，素业传门闾。", 
            "登科既同籍，奔丧又同途。", 
            "李君出世胄，轩轩佩琼琚。", 
            "计偕冠多士，场屋喧名誉。", 
            "晚乃乐高隐，卖药荒村墟。", 
            "愈贫愈自信，纯洁不可污。", 
            "天胡夺其龄，否极泰则无。", 
            "斯人皆旧游，想望空踟蹰。", 
            "顾我虽未死，目眊霜盈须。", 
            "近酒已先恶，趋时迹尤疏。", 
            "飞章乞残骸，轻舟下重湖。", 
            "将投永安泊，访旧相欢娱。", 
            "那知死生隔，三秀同时枯。", 
            "欲为招魂篇，悲风涕沾濡。"
        ], 
        "title": "三亡诗", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "我愧周行久，君方戴席重。", 
            "一缄驰素茧，五玉卧乌龙。", 
            "滴雪浮瓯浅，濡香过齿浓。", 
            "欲酬新句好，官事正填胸。"
        ], 
        "title": "谢吴斗南教授惠贡茶", 
        "type": "律诗", 
        "yun": "冬"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "雅况尊罍重，高情翰墨馀。", 
            "寒窗半杯醁，老眼数行书。", 
            "旧雨故人少，因风来雁疏。", 
            "君侯独怀旧，一岁几相于。"
        ], 
        "title": "谢叶秀州惠酒", 
        "type": "律诗", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "酒恶病成恼，春深愁转加。", 
            "园林三月事，风雨一庭花。", 
            "燕幕自相语，蜂屯争趁衙。", 
            "傍栏迎霁色，溪上几人家。"
        ], 
        "title": "晚春过雨", 
        "type": "律诗", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "猛作连朝雨，愁添一尺溪。", 
            "颓云惊满坐，涨水急平堤。", 
            "泽国几成壑，田家未半犁。", 
            "关心独朝暮，刚认勃姑啼。"
        ], 
        "title": "梅雨踰月始晴甫两日复大雨", 
        "type": "律诗", 
        "yun": "齐"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "远浦鸣疏雨，平林送落晖。", 
            "霏烟青柳暗，晚霁白鸥归。", 
            "触目怀心赏，凭川念昔非。", 
            "池塘消息近，一笑莫身违。"
        ], 
        "title": "和林子长池上听雨韵", 
        "type": "律诗", 
        "yun": "微"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "客里才三日，归来仅一程。", 
            "片云天外立，短棹雨中行。", 
            "小却黄昏路，犹须半夜晴。", 
            "春光又零落，游子不胜情。"
        ], 
        "title": "归舟遇大风雨", 
        "type": "律诗", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "烟暝千岩木，溪明一带楼。", 
            "片云封旧恨，急雨罥新愁。", 
            "节又匆匆过，诗从轧轧抽。", 
            "病躯无耐暑，老鬓不禁秋。"
        ], 
        "title": "夏至日雨", 
        "type": "律诗", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "猎猎蒲攲岸，斑斑藓渍墙。", 
            "檐低泣蛛网，叶落溅蜂房。", 
            "西嶂暮凝色，北窗新送凉。", 
            "晚来池上过，风擘藕花香。"
        ], 
        "title": "暑雨", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "多病愁如许，催人暑奈何。", 
            "檐穷风有限，云薄雨无多。", 
            "浪捲连村麦，珠旋小叶荷。", 
            "炎凉苦多变，四月未清和。"
        ], 
        "title": "溽暑雨后", 
        "type": "律诗", 
        "yun": "歌"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "夜雨恰一尺，新秧高九分。", 
            "烟深数峰暗，涧急满山闻。", 
            "苍蔚添新翠，溟濛蔼暮云。", 
            "田家方乐岁，泥淖也忘勤。"
        ], 
        "title": "雨中即事", 
        "type": "律诗", 
        "yun": "文"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "梦断窗全曙，儿童竞报晴。", 
            "层云擘轻絮，飞鹊噪新声。", 
            "一水长天静，双溪万橹鸣。", 
            "傍檐聊觅句，乐处漫蝇营。"
        ], 
        "title": "喜晴", 
        "type": "律诗", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "涨水横侵屋，轻舟半宿溪。", 
            "竹风千影乱，帘月一钩低。", 
            "鼠黠欺残照，鸦啼识故栖。", 
            "馀樽才稍稍，薄露已凄凄。"
        ], 
        "title": "久雨霁后见月", 
        "type": "律诗", 
        "yun": "齐"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "风搅桐声碎，蝼鸣鼓吹长。", 
            "半山蟾吐影，一水鉴浮光。", 
            "冷碧迎秋色，清飙借久凉。", 
            "不堪鸡唱晓，归枕报朝阳。"
        ], 
        "title": "暑夜得月", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "笑傲愁如失，登临酒半醒。", 
            "故将双眼碧，割断半山青。", 
            "土沃差宜竹，城高未著亭。", 
            "可人东郭外，绡翠舞娉婷。"
        ], 
        "title": "登屋后城", 
        "type": "律诗", 
        "yun": "青"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "源委萦苕霅，乾坤接水云。", 
            "半天孤月照，两派一溪分。", 
            "日落虹垂影，鱼翻縠断纹。", 
            "烟波岂无义，泾渭固难群。"
        ], 
        "title": "双溪亭", 
        "type": "律诗", 
        "yun": "文"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "小隐前山入，空亭往事忙。", 
            "放泉杯曲水，环坐客流觞。", 
            "雅不寻丝竹，归宜釂酒浆。", 
            "山阴莫专美，更数水云乡。"
        ], 
        "title": "题小隐九曲亭", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "茧纸奇踪绝，龟趺古意长。", 
            "怜渠风雨厄，为尔屋庐藏。", 
            "寂寂閒庭静，迢迢永昼忙。", 
            "伤心三废碣，犹识汉文章。"
        ], 
        "title": "题墨妙亭", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "苕水誇空阔，蘋花笑泬寥。", 
            "楼台溪上女，杨柳岸边桥。", 
            "凉月明烟渚，春水称画桡。", 
            "晚来鱼一跃，带雨识鱼跳。"
        ], 
        "title": "白蘋亭", 
        "type": "律诗", 
        "yun": "萧"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "菡萏暑风晓，芙蕖秋露时。", 
            "青山无限好，明月故相宜。", 
            "雨长穿城竹，湖深隔岸池。", 
            "春堂夜留客，举首问南箕。"
        ], 
        "title": "北园", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "风月欲在眼，园林须傍家。", 
            "崚嶒飞翠巘，飐滟舞绡花。", 
            "门近山光入，堂深树影斜。", 
            "犹将小西景，更为石林誇。"
        ], 
        "title": "水西叶氏园（石林之后）", 
        "type": "律诗", 
        "yun": "麻"
    }, 
    {
        "author": "袁复一", 
        "era": "宋", 
        "subtype": "七言律诗", 
        "text": [
            "夜凉时到此亭中，舞袂掀髯几许同。", 
            "竹叶旧曾浮大白，绛囊新喜擘轻红。", 
            "若为遽舍风千叠，未苦能留月一弓。", 
            "只尺玉峰应好在，欲招鸾驭下空濛。"
        ], 
        "title": "昨暮侍玉霄亭坐新月初上凉风叠至配以丹荔白醑景物且美赋诗呈知府丈", 
        "type": "律诗", 
        "yun": "东"
    }, 
    {
        "author": "袁坰", 
        "era": "宋", 
        "subtype": null, 
        "text": [
            "虽云误失风霜操，不替调羹为子贤。"
        ], 
        "title": "句", 
        "type": "句", 
        "yun": "先"
    }, 
    {
        "author": "袁采", 
        "era": "宋", 
        "subtype": "七言绝句", 
        "text": [
            "庭下幽花照眼醒，绿阴成幄晚风清。", 
            "何时抛掷铜章去，小艇烟波弄月明。"
        ], 
        "title": "县厅", 
        "type": "绝句", 
        "yun": "庚"
    }, 
    {
        "author": "袁玧", 
        "era": "宋", 
        "subtype": "七言律诗", 
        "text": [
            "龙蛇风浪起空潭，苍莽山河泣坠簪。", 
            "乱向十年馀史笔，贫无一字到诗函。", 
            "心惊塞马过淮北，梦逐关鸿度岭南。", 
            "肉食何人司重鼎，等閒挥麈事清谭。"
        ], 
        "title": "伤乱二首 其一", 
        "type": "律诗", 
        "yun": "覃"
    }, 
    {
        "author": "袁玧", 
        "era": "宋", 
        "subtype": "七言律诗", 
        "text": [
            "轰轰烈烈一乾坤，北马南船日夜奔。", 
            "野老有怀悲故国，孤臣无泪哭中原。", 
            "浮生似我仍留寓，季世何人不闭门。", 
            "独惜两湖归隐后，枕戈谁是晋刘琨。"
        ], 
        "title": "伤乱二首 其二", 
        "type": "律诗", 
        "yun": "元"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "吾儿癸卯豚犬耳，徐家同日生明珠。", 
            "乃翁爱子爱其类，堆盘岁岁分甘腴。", 
            "尝新既足旨甘奉，遣送更欲均有无。", 
            "但肯食芹而美矣，如渠此意夫岂徒。", 
            "嗟予已老将疾至，肉味不啜惟僧蔬。", 
            "忽惊马乳堕几案，未免馋口餐其馀。", 
            "及兹满架未零落，少待明月相携壶。"
        ], 
        "title": "和林子长谢徐吉甫蒲萄韵", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "古人行旆誇碧油，我舟寂寞随处留。", 
            "何人夜半诗博酒，鬼神欲泣如楚囚。", 
            "一朝江上同漂泊，莫向樽前情淡薄。", 
            "为君更作白头吟，欲办锦囊惭句恶。"
        ], 
        "title": "和魏南伯乞酒韵", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "残蝉古路无人迹，瑟瑟西风已三日。", 
            "杜门却扫处一室，颠倒笔砚理书帙。", 
            "平生但恐辜吟笔，薄宦云浮奚固必。", 
            "客来相与入诗律，一叶庭柯恍如失。"
        ], 
        "title": "小饮", 
        "type": "古风", 
        "yun": "质"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "我生纪历三逢申，久矣只影谁为亲。", 
            "恋彼溪山意已在，举目更友君子人。", 
            "言论道德归大醇，葑菲下采颜色温。", 
            "买羊一见慰饥渴，载酒三就忘辛勤。", 
            "今朝好语几盈门，排攒炫晃惊童孙。", 
            "字向纸上欲翻舞，句生妙处增清新。", 
            "推窗更沃嗫嚅口，便觉四体陶然春。", 
            "嗟予从此毋多作，君方袖手韬奇略。", 
            "诗坛行即拜将军，莫谓小儿多浅薄。"
        ], 
        "title": "和王使君惠诗酒韵", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "江南人物在觌面，足以慰予畴昔念。", 
            "识公只在文字间，君子若人今子贱。", 
            "江湖路远睽言谈，八年于外自亦閒。", 
            "有时拂拭旧珠玉，端欲论诗伯仲间。", 
            "公怀席珍方就聘，一航我欲长安近。", 
            "只知喜接故人欢，宁羡官高如斗印。", 
            "羁怀寂寞逢春光，未著语意何可当。", 
            "下帷诸孙出新句，如茧抽绪思无疆。", 
            "一诗杰出骇奇创，陡觉诗坛群胆丧。", 
            "自怜老退无好怀，语不惊人惭少壮。", 
            "宦情不绝真如丝，有愤莫吐谁与咨。", 
            "只今犹得斯人语，剩有风骚同激推。", 
            "不堪人事长乖处，闻说扁舟复西去。", 
            "十年一见意匆匆，更写潇湘别离句。", 
            "男儿气节天所资，道大何计合与违。", 
            "但读诗书谈世事，看公衣锦他年归。"
        ], 
        "title": "和董显叔韵", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "一年清绝中秋时，仰天高欲攀桂枝。", 
            "乾坤镕入玉奁鉴，万象一扫光芒垂。", 
            "今年不见今宵月，有物啖之倾且仄。", 
            "惜哉至此狼狈凶，空效玉川歌月蚀。", 
            "一杯相嘱三更夜，安得飞来明月借。", 
            "明年应解胜今年，莫使诗人愁笔下。", 
            "吁嗟今夕知何夕，且对孤灯照窗隙。", 
            "夜阑搔首独翻书，且喜灯前双眼碧。"
        ], 
        "title": "和野堂惠老中秋月蚀韵", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "金城玉垒雄西边，云崖凛凛摩苍天。", 
            "环城万井四十里，无处著眼江头烟。", 
            "我来登临重叹息，搜索胜景披云巅。", 
            "结亭百雉上南郭，山川映带围桑田。", 
            "春风城南细麦好，夏雨城北圆荷鲜。", 
            "长澜四溢去不断，茂林百种森当前。", 
            "朝光下卷西山雾，界天一白如镕甄。", 
            "两年寂寞谁知己，一日邂逅诗中仙。", 
            "品题印可喜所遇，澜翻笔下源流泉。", 
            "平山醉翁何以重，一词一记垂千年。", 
            "于今尘外已独步，壮观绝致谁争妍。", 
            "痴儿莫苦簿书债，一笑亭上应忘筌。", 
            "春来花柳剩遨乐，念我一舸方东遄。", 
            "甘棠遗爱定无有，赤壁怀去犹能全。", 
            "他年吴蜀问安好，简缯各寄沧浪篇。"
        ], 
        "title": "和张季长少卿尘外亭韵", 
        "type": "古风", 
        "yun": "先"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "骑台落日餐秋菊，寒食江南馔饧粥。", 
            "一年节物正撩人，剩把尝新伴幽独。", 
            "平生惯饱藜藿淡，口腹累人何日足。", 
            "故园又作穿篱态，解箨呈新包一束。", 
            "甘寒不浇礧磈肠，一饭更须炊白玉。", 
            "年来稍学长沙味，一月煨藏爱馀馥。", 
            "腥膻弃去不复念，从渠且负将军腹。", 
            "老僧日食常住供，饱坐饥食不论斛。", 
            "春来不讼箨龙冤，每诵坡仙食无肉。", 
            "个中风味有谁同，付与新诗照湖绿。"
        ], 
        "title": "野堂惠老惠笋", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "江南黟歙千峰长，盘纡融结百鸟颃。", 
            "钟灵孕秀山之玉，中有石墨时伏翔。", 
            "曹公万斤如赢粮，士龙二螺石髓香。", 
            "人间那得掣笔郎，此物我亦成空囊。", 
            "松煤仅贮陈玄光，磨楯未办文檄梁。", 
            "知公腹稿誇成章，梦中盈袖方椟藏。", 
            "仲将一点容升堂，佳哉秀句来一方。", 
            "愧我学书临池旁，幸公琼报毋相忘。"
        ], 
        "title": "谢惠补之送梁杲墨", 
        "type": "古风", 
        "yun": "阳"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "天教英雄声名好，满眼看渠腾蹋早。", 
            "吁嗟世事暗如漆，虞卿穷困刘蕡老。", 
            "平生翰墨弥九州，丰城埋剑干斗牛。", 
            "一官了不受羁束，婆娑风月聊归休。", 
            "天欲成之烦一蹶，子美东屯笑耕月。", 
            "诸山摇落不成林，看取孤松岁寒发。", 
            "西湖十顷玻璃风，酒阑豪气诗千筒。", 
            "请君流水照冰雪，长鱼岂与虾蚬同。"
        ], 
        "title": "寄于忠父先生 其一", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "诗来已报平安好，犹恨得公诗不早。", 
            "忽闻单舸下沧浪，却喜此翁元未老。", 
            "折腰耐辱来皇州，大手妙割无鸡牛。", 
            "平生拄腹五千卷，百未一究真难休。", 
            "我昔从之曾竭蹶，刮眼期公空岁月。", 
            "老来犹足举千钧，岂是周郎独英发。", 
            "苕溪猎猎蘋花风，溪楼万瓦如铺筒。", 
            "未须黄帽催归去，尊酒一笑期君同。"
        ], 
        "title": "寄于忠父先生 其二", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "秋风摵摵敲庭槚，独卧孤窗类瘖哑。", 
            "道人剥啄向东塘，欲识酸寒孟东野。", 
            "公今以直不以情，我亦论心不论形。", 
            "平生方寸只如此，政可烦公双眼青。", 
            "年来万事翻成覆，幸有藏家书可读。", 
            "丁宁莫学世间痴，苦欲从公专问福。"
        ], 
        "title": "赠青眼杨相士", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "是客胸中春百顷，日夜葩花落毛颖。", 
            "奇芳珍艳亦不乏，绿剩红馀尽桃杏。", 
            "定收三冬充腹肆，那费五车压牛领。", 
            "不忧铜雀吻乾燥，正喜诗泉势奔猛。", 
            "举檛聊作渔阳掺，成篇半是吴江冷。", 
            "谁忧玄豹老云雾，寒谷空濛光欲炳。"
        ], 
        "title": "潜圣汪君辱借诗编作小诗归之", 
        "type": "古风", 
        "yun": "梗"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "山程十日不见江，前日初逢黎渡水。", 
            "牵车又到渠江畔，漾漾翻波意尤美。", 
            "今朝嘉陵江水宽，危峰大石更巑岏。", 
            "棹儿艇子呼晚渡，亦刜钲鼓推标竿。", 
            "渡头枫绿蔷薇密，我宿山南雍城侧。", 
            "细思青史什邡侯，君恩何似嗟来食。"
        ], 
        "title": "渡嘉陵江宿什邡驿", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "平生一壑清濯裳，爱泉谨护如堤防。", 
            "酌饮爰至虾蟆涪，水经第四源流长。", 
            "天教神禹使壬甲，幻得蟾蜍半山压。", 
            "建瓴泻出沆瀣清，底事汗流犹背浃。", 
            "惠山车马松江舟，两泉寒冽天下求。", 
            "不知此水更奇品，世间实处多名浮。"
        ], 
        "title": "过虾蟆泉", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "棹歌江峡三月程，颇厌风涛困征橹。", 
            "驱车山路两旬浃，又觉崎岖萃劳苦。", 
            "甘溪岭下冉村路，一道渠江拆山坞。", 
            "风平雨细无皱面，浥浥寒漪清客暑。", 
            "渡船也学钲鼓声，催上篮舆傍江浒。", 
            "夷犹短楫瞥眼过，却怀江程久如许。", 
            "山踪水迹本游戏，南北东西惯安处。", 
            "兹行两脚不遗力，千里环山几艰阻。", 
            "一江淼淼横目前，如渴得泉旱得雨。", 
            "流波闻向合州去，却入恭江汇西溆。", 
            "便欲挟浪扁舟西，褰裳回首忻从之。", 
            "君恩如天未酬一，一念惓惓系孤迹。"
        ], 
        "title": "过渠江渡", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "牵车缓上黄泥坂，复岭重岗甚前日。", 
            "跻攀千级下如之，十里三山三降陟。", 
            "平生两脚疲辛酸，岁晚行路熟蹒跚。", 
            "人言蜀道如登天，未必登天如此难。"
        ], 
        "title": "过黄泥坂", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "我行大江西，胜槩数追逐。", 
            "南楼岳阳上，雄绝快心目。", 
            "今到西南第一楼，嗟哉馀子真碌碌。", 
            "岩层嶂叠匝天外，蒲净葭丛蘸江曲。", 
            "三峨之雪晚在望，九顶之云暗相矗。", 
            "萦纡拱揖俨左右，吞吐澎湃环山腹。", 
            "瀰瀰漭漭三万顷，何止江郊供远瞩。", 
            "俯观大象欲堕地，仰摘星辰几可掬。", 
            "一天万景不可状，尽付此楼归约束。", 
            "危栏徙倚纳清观，蹁跹意已追鸿鹄。", 
            "仙官五千九百到，我亦悠然立于独。", 
            "雾收江际天接水，日动山尖光漾木。", 
            "倚楼拍手叫青天，一笑江横送飞鹜。"
        ], 
        "title": "登嘉州万景楼", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "扁舟直下沧浪绿，百里溪程消一宿。", 
            "天公嘘吸解穷人，逆水冲风何太酷。", 
            "年来矻矻便深居，一动一静诚何如。", 
            "不堪世事苦相逼，政自未免奔走馀。", 
            "今朝莫讶东风逆，明日归舟顺如翼。", 
            "世间逆顺岂关人，自是人心长戚戚。"
        ], 
        "title": "舟行遇逆风", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "巉岩复巉岩，昨日通灵滩。", 
            "通灵二十里，有峡名马肝。", 
            "一山削壁立万仞，中有突兀如芝蟠。", 
            "轮囷累片叶，盘结分枝栾。", 
            "宛然老枝菌，如出枯树端。", 
            "大窠数尺迸崖缝，小者四五高低攒。", 
            "往来竞称马肝石，不悟石芝为异观。", 
            "朝廷日清明，郡国无旷官。", 
            "钟此温厚气，瑞草凝巑岏。", 
            "不见为羊又为马，石芝灵异元非难。", 
            "此芝瑞峡中，一一行人看。", 
            "何人果妙丹青手，便可图上归长安。"
        ], 
        "title": "过马肝峡石形与色皆如马肝迸出峭壁之上予观之盖石芝耳大窠一本小者四五不知风雨几百载而质不败赋石芝行", 
        "type": "古风", 
        "yun": "寒"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "老父家住逢家洲，无田可种渔为舟。", 
            "春和夏炎网头坐，茫茫不觉秋冬过。", 
            "卖鱼日不满百钱，妻儿三口穷相煎。", 
            "朝餐已了夕不饱，空手归去芦湾眠。", 
            "今朝何人买鲜鲫，直得千钱酬二百。", 
            "抛钱帆去了不应，却谢君子为增益。", 
            "嗟嗟莫怨行路人，满江风月侬最亲。", 
            "但看渔翁更强健，银刀赤尾长鳞鳞。"
        ], 
        "title": "舟人强以二锾多取渔人之鱼余增百钱与之作渔父行", 
        "type": "古风", 
        "yun": null
    }, 
    {
        "author": "袁枢", 
        "era": "宋", 
        "subtype": null, 
        "text": [
            "温黄前后并，殿下不须行。"
        ], 
        "title": "句", 
        "type": "句", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "身世浮沉等一沤，卧看校尉例封侯。", 
            "青灯微火药铛夜，淡月凄风衣杵秋。", 
            "醉里不辞嘲兀兀，吟边时得寄悠悠。", 
            "即今老眼无开处，又向城南倚寺楼。"
        ], 
        "title": "身世", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "忆自梁州下益州，身闲处处醉红楼。", 
            "早知虚起弹冠意，悔不常为秉烛游。", 
            "诗思已惭驰阵马，目光犹觉射车牛。", 
            "莲峰日观何时到，下看人间万里秋。"
        ], 
        "title": "忆昔", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "丰岁欢声动四邻，深秋景气粲如春。", 
            "羊腔酒担争迎妇，鼍鼓龙船共赛神。", 
            "处处喜晴过甲子，家家筑屋趁庚申。", 
            "老翁欲伴乡闾醉，先办长衫紫领巾。"
        ], 
        "title": "丰岁", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "孤村浅浦近江城，西折坡陁一岭横。", 
            "墟落烟生含暮色，园林风劲作秋声。", 
            "年丰租税无逋负，酒熟乡邻递送迎。", 
            "老病愈知难报国，只将高枕送馀生。"
        ], 
        "title": "村居", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老人不食觉魂清，恍若身游白玉京。", 
            "夜静月惊林鹊起，水凉风飐露荷倾。", 
            "昏灯一点窥孤梦，画角三终转五更。", 
            "欲醉海山还懒去，且携羽扇憩青城。"
        ], 
        "title": "夜赋", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "学废文章传世少，身闲车马过门疏。", 
            "壮心易尽彘肩酒，义气肯贪熊掌鱼。", 
            "列圣仁恩深雨露，两京宫阙尚丘墟。", 
            "素怀华渭嗟谁问，且作狂歌楚接舆。"
        ], 
        "title": "遣兴", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "九月十九柿叶红，闭门学书人笑翁。", 
            "世间谁许一钱直，窗底自用十年功。", 
            "老蔓缠松饱霜雪，瘦蛟出海拿虚空。", 
            "即今讥评何足道，后五百年言自公。"
        ], 
        "title": "学书", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "壮游车辙遍天涯，晚落农桑不自知。", 
            "许国虽坚身遽老，读书未倦眼先衰。", 
            "云深岭路樵归晚，雨细江亭渡发迟。", 
            "一事犹堪慰孤寂，锦囊倾倒有新诗。"
        ], 
        "title": "晚兴", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "水际柴荆键不开，野人相觅漫敲推。", 
            "寒鸦阵黑疑云过，老木声酣认雨来。", 
            "酒价日低常得醉，官租时办不劳催。", 
            "平生未省如今乐，却笑傍观误见哀。"
        ], 
        "title": "书喜三首 其一", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "今年端的是丰穰，十里家家喜欲狂。", 
            "俗美农夫知让畔，化行蚕妇不争桑。", 
            "酒坊饮客朝成市，佛庙村伶夜作场。", 
            "身是闲人新病愈，剩移霜菊待重阳。"
        ], 
        "title": "书喜三首 其二", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "满川秋穫重赪肩，拾穗儿童拥道边。", 
            "夜夜江村无吠犬，家家市步有新船。", 
            "夺攘不复忧山越，安乐浑疑是地仙。", 
            "惟有衰翁最知达，避胡犹记建炎年。"
        ], 
        "title": "书喜三首 其三", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "社酒真如粥面浓，朱颜顷刻换衰容。", 
            "霜轻已觉树摇落，云起始知山叠重。", 
            "梅市鱼归冲雨棹，宝林人定隔城钟。", 
            "此翁大似游僧样，炉暖窗深又过冬。"
        ], 
        "title": "小饮罢行至湖塘而归", 
        "type": "律诗", 
        "yun": "冬"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "泽居仅足不求馀，旷快真同纵壑鱼。", 
            "平日酷憎蝇附骥，暮年肯作鹤乘车。", 
            "齿摇但煮岷山芋，眼涩惟观胄监书。", 
            "此际自应还往绝，本无心与俗人疏。"
        ], 
        "title": "泽居", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "朋旧相望天一涯，登高结伴只邻家。", 
            "秋风自欲吹纱帽，衰鬓何曾泥菊花。", 
            "药市神仙思益部，糕盘节物记京华。", 
            "自怜病后欢悰薄，小醉归来日未斜。"
        ], 
        "title": "戊午重九", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "香碗蒲团又一新，天将闲处著闲身。", 
            "东窗换纸明初日，南圃移花及小春。", 
            "妇女晨炊动井臼，儿童夜诵聒比邻。", 
            "早知闾巷无穷乐，悔不终身一幅巾。"
        ], 
        "title": "闲居初冬作", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "面骨峥嵘鬓雪新，承平版籍有遗民。", 
            "心虽愿继无传学，力不能支已废身。", 
            "开卷眼昏如隔雾，拥炉肺渴欲生尘。", 
            "老庞亦有儿孙念，付与天公不问人。"
        ], 
        "title": "病中排闷", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "霜降今年已薄霜，菊花开亦及重阳。", 
            "四时气正无愆伏，比屋年丰有盖藏。", 
            "风色萧萧生麦陇，车声碌碌满鱼塘。", 
            "老夫亦与人同乐，醉倒何妨卧道傍。"
        ], 
        "title": "季秋已寒节令颇正喜而有赋", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "形骸岁岁就枯朽，意气时时犹激昂。", 
            "水远浮鸥方浩荡，霜高残菊更芬芳。", 
            "人皆有舌是非在，劫未成灰时世长。", 
            "三百里湖行自复，子孙努力事耕桑。"
        ], 
        "title": "秋怀", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "志士逢秋已自伤，老人况复惜年光。", 
            "正看溪碓舂粳滑，又见山坡下麦忙。", 
            "桐落井床多槁叶，菊残衫袂尚馀香。", 
            "读书有课真当勉，剩贮明膏伴夜长。"
        ], 
        "title": "初冬", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "生来避世傲公卿，海内无人识姓名。", 
            "九节筇边秋万里，长明灯下雨三更。", 
            "心安白发何劳扫，药熟黄金固可成。", 
            "只待蓬壶赋诗罢，却来京洛看升平。"
        ], 
        "title": "醉题", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "旋设篝炉下纸帘，乐哉容膝似陶潜。", 
            "囊中佩药无时服，架上堆书信手拈。", 
            "似玉秋菰殊未老，如云宿麦不须占。", 
            "扫空祠禄吾何欠，陋巷箪瓢易属厌。"
        ], 
        "title": "新作火阁二首 其一", 
        "type": "律诗", 
        "yun": "盐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "山路霜清叶正黄，地炉火暖夜偏长。", 
            "中安煮药膨脝鼎，傍设安禅曲录床。", 
            "木槁不知年自往，云闲已与世相忘。", 
            "更阑坐稳人声静，时听风帘响暗廊。"
        ], 
        "title": "新作火阁二首 其二", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "蔓络疏篱草满塘，饱嬉聊复步斜阳。", 
            "一霜骤变千林色，两犊新犁百亩荒。", 
            "野寺僧残尚钟鼓，官堤舟过见帆樯。", 
            "归来笑补空囊课，寒日谁知亦自长。"
        ], 
        "title": "舍北行饭", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "平生笔法蔡中郎，到处标名忆仲房。", 
            "一涕无从人不见，云峰亭下水茫茫。"
        ], 
        "title": "泊金山观虞仲房书云峰扁榜", 
        "type": "绝句", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "诗成小见英雄手，笔落能令风雨惊。", 
            "万古言言有馀烈，从今词翰岂虚名。"
        ], 
        "title": "题汪伯时家藏颜鲁公书裴将军帖", 
        "type": "绝句", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "世言晚食同于肉，缓步犹云可当车。", 
            "三复文忠二三帖，古人深意在徐徐。"
        ], 
        "title": "跋苏文忠公帖", 
        "type": "绝句", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "当年二老叹云云，犹喜坡翁返故乡。", 
            "展卷如今但陈迹，丘原无复起苏黄。"
        ], 
        "title": "题山谷居士书坡公帖", 
        "type": "绝句", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "误国何人作计疏，满朝元未识真儒。", 
            "至今恨却无颇牧，不念丘原起日无。"
        ], 
        "title": "题胡待制平贼帖", 
        "type": "绝句", 
        "yun": "虞"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "十年寻梦旧江湖，岁晚寻幽爱此居。", 
            "今日门前山色好，客来衔袖有文书。"
        ], 
        "title": "题徐氏子所藏四贤帖", 
        "type": "绝句", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "不作朝家青紫绨，笑看金鼎识刀圭。", 
            "右军六帖家藏在，乞与安西手自题。"
        ], 
        "title": "题徐氏手帖二首 其一", 
        "type": "绝句", 
        "yun": "齐"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "我昔曾窥玉海书，画图今见泽仙癯。", 
            "为君持似人间世，凛凛犹堪立懦夫。"
        ], 
        "title": "题徐氏手帖二首 其二", 
        "type": "绝句", 
        "yun": "虞"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "娉婷未嫁惜琵琶，借与诗人著意誇。", 
            "不数前人推引曲，只矜赵女绮罗花。"
        ], 
        "title": "叶信父家听琵琶", 
        "type": "绝句", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "桔槔汲水三千丈，顷转轮馀一日回。", 
            "蓑笠傍城埋井底，皮囊挈出卤泉来。"
        ], 
        "title": "观盐井二首 其一", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "私井公盐日夜煎，力劳功寡废民田。", 
            "不如大噫驱东海，捲取洪波向蜀川。"
        ], 
        "title": "观盐井二首 其二", 
        "type": "绝句", 
        "yun": "先"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "僵卧谁怜此意真，开门羞见玉为尘。", 
            "休穿东郭先生履，要踏蜂巢满地银。"
        ], 
        "title": "和程泰之阁学咏雪十二题 其一 看雪", 
        "type": "绝句", 
        "yun": "真"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "春芽初趁六花光，嫩火新烹唤客尝。", 
            "政藉琼浆浮点乳，浪云胜雪诧馀香。"
        ], 
        "title": "和程泰之阁学咏雪十二题 其二 煮雪", 
        "type": "绝句", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "相看景物又年华，淅淅投窗意转嘉。", 
            "冷落不堪春信晚，稍留六出待梅花。"
        ], 
        "title": "和程泰之阁学咏雪十二题 其三 留雪", 
        "type": "绝句", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "阳春有脚时难驻，见睍初消意已先。", 
            "我亦鬓蓬飞雪满，与君相遇约年年。"
        ], 
        "title": "和程泰之阁学咏雪十二题 其四 饯雪", 
        "type": "绝句", 
        "yun": "先"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "凛节清姿老更坚，不须藏雪待炎天。", 
            "明年归拜颁冰宠，吉甫清风在舜弦。"
        ], 
        "title": "和程泰之阁学咏雪十二题 其五 藏雪", 
        "type": "绝句", 
        "yun": "先"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "一别瑶池辄去思，明年农事要先知。", 
            "天风夜半幡旂动，便欲欺梅更压枝。"
        ], 
        "title": "和程泰之阁学咏雪十二题 其六 招雪", 
        "type": "绝句", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "洒窗犹作故人来，声到楼头画角猜。", 
            "闻罢更须凭目力，个中时欲认真梅。"
        ], 
        "title": "和程泰之阁学咏雪十二题 其七 闻雪", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "饮冰受命元非僻，齧雪充饥岂是狂。", 
            "何似催班仙仗里，一堂均宴近臣觞。"
        ], 
        "title": "和程泰之阁学咏雪十二题 其八 饮雪", 
        "type": "绝句", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "庭柯风动还筛玉，稍稍柔条醉欲持。", 
            "刚道琼瑶未轻扫，晚鸦栖处已摇枝。"
        ], 
        "title": "和程泰之阁学咏雪十二题 其九 打雪", 
        "type": "绝句", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "浪走娇儿意却痴，长安饿客最忧时。", 
            "尤怜甲士寒侵骨，十万边兵政有辞。"
        ], 
        "title": "和程泰之阁学咏雪十二题 其十 嘲雪", 
        "type": "绝句", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "天与骚人景物宜，风流嘲戏恰相知。", 
            "长安道上吟诗罢，笑里骑驴缓勒羁。"
        ], 
        "title": "和程泰之阁学咏雪十二题 其十一 弄雪", 
        "type": "绝句", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "一庭冰柱初融湿，满阵飞沙又压檐。", 
            "夺得琼花消息早，扬州十里上珠帘。"
        ], 
        "title": "和程泰之阁学咏雪十二题 其十二 挂雪", 
        "type": "绝句", 
        "yun": "盐"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "一舟元夕卧孤村，夜半相呼了不应。", 
            "说与儿曹休谇语，黄州明日买残灯。"
        ], 
        "title": "江上度元宵节", 
        "type": "绝句", 
        "yun": "蒸"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "谁说黄州斗样微，满城灯火亦相辉。", 
            "痴儿方有揶揄意，却得连江雨解围。"
        ], 
        "title": "上元次日至黄州遇雨", 
        "type": "绝句", 
        "yun": "微"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "天高江阔快飞篷，云去山移过眼中。", 
            "江上鼓鼙惊不断，连朝送我岳阳风。"
        ], 
        "title": "遇顺风", 
        "type": "绝句", 
        "yun": "东"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "爱渠风伯送行舟，莫作齐山一日留。", 
            "直向峡江千里去，搀天绝壁快吟眸。"
        ], 
        "title": "遇顺风不及到齐山", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "晓入山阳古渡头，轻帆猎猎送行舟。", 
            "风师怜我征程滞，顷刻扬舲到泗州。"
        ], 
        "title": "发山阳得顺风二首 其一", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "一阵南风更带回，轻扶柂橹疾于飞。", 
            "舟行若借帆樯便，细数何须十日归。"
        ], 
        "title": "发山阳得顺风二首 其二", 
        "type": "绝句", 
        "yun": "微"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "已办轻舟著脚登，笑渠河伯故阴凝。", 
            "征车政欲周阡陌，赢得天教一夜冰。"
        ], 
        "title": "被旨许浦蒐兵道中冻合舍舟行陆二首 其一", 
        "type": "绝句", 
        "yun": "蒸"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "荒村十里展琉璃，依旧篮舆涉水湄。", 
            "自是小臣怀恐惧，要令履薄但兢危。"
        ], 
        "title": "被旨许浦蒐兵道中冻合舍舟行陆二首 其二", 
        "type": "绝句", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "半生宦海几途穷，岁晚扁舟系此中。", 
            "料得江神知我意，明朝好赠一帆风。"
        ], 
        "title": "有感", 
        "type": "绝句", 
        "yun": "东"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "浮沉宦海笑童颠，好上鸱夷老子船。", 
            "今日君恩赐骸骨，半篙秋水送归田。"
        ], 
        "title": "解机政得请题归舟", 
        "type": "绝句", 
        "yun": "先"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "岸头猛作敲冰势，船下俄闻戛玉声。", 
            "寸进未应容退尺，要于此地卜平生。"
        ], 
        "title": "常熟敲冰行舟三首 其一", 
        "type": "绝句", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "画鹢悠悠辄退飞，一程百里两程归。", 
            "天公若念羁怀恶，一夜东风便解围。"
        ], 
        "title": "常熟敲冰行舟三首 其二", 
        "type": "绝句", 
        "yun": "微"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "一枕更阑客梦回，冰声犹作浪声来。", 
            "并刀曾剪松江水，更欲从渠为剪开。"
        ], 
        "title": "常熟敲冰行舟三首 其三", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "蜀道登天在一涯，乾旋坤转任推排。", 
            "此身已是萍游客，终日行江夜宿淮。"
        ], 
        "title": "舟行跨江之南北随流以行夜船多在淮西", 
        "type": "绝句", 
        "yun": "佳"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "百年苦役役，一死已休休。", 
            "惟我方自适，妻子空悲愁。", 
            "满樽奠美酒，满盘荐珍羞。", 
            "我终不可起，汝情谩悠悠。", 
            "送我入蒿里，寂寞无春秋。"
        ], 
        "title": "拟挽歌五首 其一", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "形坏影亦灭，有神竟何依。", 
            "漠漠空木中，岂知经四时。", 
            "以此为长年，谁人不同归。", 
            "儿孙汝勿泣，朋旧汝勿悲。", 
            "岁月易经过，冥默终相期。"
        ], 
        "title": "拟挽歌五首 其二", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "生前势有殊，死去分始齐。", 
            "且将耳目静，安用亲旧啼。", 
            "鸿雁任南北，日月随东西。", 
            "陵谷亦已变，道化复何为。"
        ], 
        "title": "拟挽歌五首 其三", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "于生动以扰，既死静且潜。", 
            "黄土假面目，青草为须髯。", 
            "荣华春风吹，憔悴秋霜沾。", 
            "回嗟在世人，不识此理兼。"
        ], 
        "title": "拟挽歌五首 其四", 
        "type": "古风", 
        "yun": "盐"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "枯骨蝼蚁馀，空棺蔓草缠。", 
            "欲诉既无路，欲窥不见天。", 
            "休休可奈何，达道乃自然。"
        ], 
        "title": "拟挽歌五首 其五", 
        "type": "古风", 
        "yun": "先"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "四天垂翠碧，一水湛星辰。", 
            "寂寞殊方夜，漂流片叶深。", 
            "帝乡劳梦想，客路只风尘。", 
            "钟鼓还催晓，深惭钓渭滨。"
        ], 
        "title": "深夜", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "历览古都会，金陵冠南州。", 
            "天开钟阜倚，江转玉绳流。", 
            "异代有兴废，前贤归冢丘。", 
            "草没乌衣巷，尘埋结绮楼。", 
            "城空龙虎踞，台罢凤凰游。", 
            "默想秦淮月，曾悲玉树秋。"
        ], 
        "title": "追和李白金陵月下怀古", 
        "type": "古风", 
        "yun": "尤"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "云溶溶，风习习，桃花露点胭脂湿。", 
            "青春归尽人未归，原武冈头时独立。"
        ], 
        "title": "原武按堤（杂诗六首） 其六", 
        "type": "古风", 
        "yun": "缉"
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "武陵溪上青云暮，昔人传有桃源路。", 
            "时见落花随水流，咫尺神仙杳难遇。", 
            "神仙有无何可量，但爱武陵山水强。", 
            "松烟竹雾水村暗，鸟啼猿啸花雨香。", 
            "车轮不来尘坌绝，日月自与乾坤长。", 
            "闻君取身欲长往，禾熟良田给春酿。", 
            "陶然一醉万事休，还我天真了无象。", 
            "生胡为荣死奚戚，为笑纷纷避秦客。", 
            "一身千岁何足论，更向渔家寄消息。"
        ], 
        "title": "桃源行寄张兵部", 
        "type": "古风", 
        "yun": null
    }, 
    {
        "author": "郭祥正", 
        "era": "宋", 
        "subtype": null, 
        "text": [
            "汀梅之间山万重，南安岩窦何玲珑。", 
            "青葱屹立敞四壁，巧匠缩手难为工。", 
            "嗟予俗缚未能往，愿得结草与岩松。", 
            "遂登彼岸达正觉，月落岩下松生风。"
        ], 
        "title": "南安岩", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "好景环深院，名园得故家。", 
            "楼高春带月，池曲晓催花。", 
            "亭著城头稳，溪浮眼界赊。", 
            "成阴虽岁月，老树看槎牙。"
        ], 
        "title": "俞氏园", 
        "type": "律诗", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "豆粥通幽径，松杉蔽野门。", 
            "眼空楼外碧，身落洞前村。", 
            "荷静风岩晓，梅开雪月昏。", 
            "环山书未捲，林薄鸟声喧。"
        ], 
        "title": "王氏山居", 
        "type": "律诗", 
        "yun": "元"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "山水吴兴窟，风流一代雄。", 
            "满城溪月里，六客笑谈中。", 
            "玉骨埋黄陌，云书挂碧空。", 
            "声名百年旧，无复二三公。"
        ], 
        "title": "六客堂", 
        "type": "律诗", 
        "yun": "东"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "照影澜飞碧，临深雨过凉。", 
            "夜横千棹月，冷浸一溪堂。", 
            "鱼跃翻寒藻，鸥閒戏夕阳。", 
            "百年数行客，几度落危樯。"
        ], 
        "title": "碧澜堂", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "羽化仙家久，祠严霅水东。", 
            "一身终许国，千载独怀忠。", 
            "徙倚丰碑旧，瞻依古像雄。", 
            "堂堂祭如在，从祀有坡公。"
        ], 
        "title": "题颜鲁公怀忠堂", 
        "type": "律诗", 
        "yun": "东"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "门近沧浪水，堂深泰华莲。", 
            "光芒珠一粟，相貌佛诸天。", 
            "树老半无叶，僧閒谁问禅。", 
            "雨旸须大士，泽国屡丰年。"
        ], 
        "title": "慈感寺", 
        "type": "律诗", 
        "yun": "先"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "薄俗冷还暖，馀年春复秋。", 
            "诗穷无限意，身老半生愁。", 
            "饱睡书慵展，居閒客强留。", 
            "功名羞镜里，白发奈盈头。"
        ], 
        "title": "游慈感寺用壁间赵安石韵", 
        "type": "律诗", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "生灭成宗劫，慈悲种善因。", 
            "纷纷嗟蠢动，一一付波臣。", 
            "物我形声异，人禽爱恶均。", 
            "不堪明月夜，小艇掷丝纶。"
        ], 
        "title": "慈感寺放生", 
        "type": "律诗", 
        "yun": "真"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "一刹传经地，诸天诞佛辰。", 
            "犹将清净水，更浴涅盘身。", 
            "居士应无垢，菩提各有因。", 
            "要须凭苦海，万里涤情尘。"
        ], 
        "title": "慈感寺四月八日浴佛会", 
        "type": "律诗", 
        "yun": "真"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "好友频相过，閒愁一笑忘。", 
            "逶迤萧寺径，淡薄老僧房。", 
            "饱饭溪山足，空门日月长。", 
            "归来怀妙语，心地转清凉。"
        ], 
        "title": "同周可大莫子章同游證通寺", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "隐隐来岗续，沈沈土脉萦。", 
            "一峰庭下立，十里地中行。", 
            "石脚犹依佛，山腰恰近城。", 
            "摩挲嗟岁月，风雨几题名。"
        ], 
        "title": "天宁寺有白石曰卞山脚石上多名公题识", 
        "type": "律诗", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "拍手笑无语，挑包去不还。", 
            "行行馀一钵，历历上诸山。", 
            "明月随方照，孤云任意閒。", 
            "猊床待师处，猿鸟撤松关。"
        ], 
        "title": "侃老舍天宁寺往游何道二山二首 其一", 
        "type": "律诗", 
        "yun": "删"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "飞锡真游戏，论诗解往还。", 
            "一声狮子吼，十里道场山。", 
            "绿竹静无语，白云长自閒。", 
            "赵州应路滑，无复叹间关。"
        ], 
        "title": "侃老舍天宁寺往游何道二山二首 其二", 
        "type": "律诗", 
        "yun": "删"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "奔走才千里，辛勤说五行。", 
            "星躔初下照，君命趣东征。", 
            "万壑乾坤注，千艘日夜横。", 
            "江山看不暇，此役快平生。"
        ], 
        "title": "游清凉寺逢说命者傅会云帅垣星照西方", 
        "type": "律诗", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "野寺埋荒草，浮屠出近郊。", 
            "松声来葆乐，竹影乱旗梢。", 
            "地僻钟鱼响，庭空燕雀巢。", 
            "断崖流涧远，隐隐下山坳。"
        ], 
        "title": "岘山塔院", 
        "type": "律诗", 
        "yun": "肴"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "又作西山去，潮音鼓一通。", 
            "丛林推此老，诗社得诸公。", 
            "著眼浮生外，冲风逆水中。", 
            "殷勤三请已，此意不雷同。"
        ], 
        "title": "送惠老往住上方", 
        "type": "律诗", 
        "yun": "东"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "祀典名称重，神灵远近闻。", 
            "陈牲共豕一，裹饭集乌群。", 
            "水旱忧民切，江山护国勤。", 
            "丹诚祷祠下，不敢事虚文。"
        ], 
        "title": "过富池庙", 
        "type": "律诗", 
        "yun": "文"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "志大无遗策，天亡有愧心。", 
            "威棱空炯炯，祠殿独阴阴。", 
            "木秀千年古，溪流万折深。", 
            "江东父老意，羯鼓奏新音。"
        ], 
        "title": "霸王庙", 
        "type": "律诗", 
        "yun": "侵"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "矶到三山峻，涛奔乱石滨。", 
            "吟哦灵女庙，游奕护江神。", 
            "古往人何在，幽冥事已深。", 
            "平生仗忠信，持此问天津。"
        ], 
        "title": "过三山矶有庙祀李氏女尝以诗托之过客梦中江神曰游奕将尝求经于陈惠公得冥司迁职", 
        "type": "律诗", 
        "yun": null
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "小熟乌程酿，重游习氏园。", 
            "乱蝉依柳噪，疏雨趁荷喧。", 
            "短棹双溪静，轻鸥一羽翻。", 
            "青山满归路，新月送黄昏。"
        ], 
        "title": "访赵王北园荷池", 
        "type": "律诗", 
        "yun": "元"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "一水横空翠，群山送远阴。", 
            "临流新柳媚，隔岸小楼深。", 
            "五斗渊明米，期年子贱琴。", 
            "可人山水县，莫倦读书音。"
        ], 
        "title": "过邻水县横碧川", 
        "type": "律诗", 
        "yun": "侵"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "六十四卦，惟谦纯吉。", 
            "九四大臣，居位以德。", 
            "满则易敧，盈兮斯食。", 
            "惟谦下人，不违天则。", 
            "此则伊何，元无损益。", 
            "澄然太空，秉心惟一。", 
            "明哲保身，神所辅翊。", 
            "持此撝谦，与宋无极。", 
            "大雅不作，吁谟音希。", 
            "公既奏功，衮衣盍归。", 
            "归矢尔谟，琅琅厥辞。", 
            "用添帝聪，烛于几微。", 
            "天位孔艰，夙夜弼违。", 
            "逆耳为忠，隐情乃欺。", 
            "择乎二者，上帝监兹。", 
            "煌煌祖业，忠臣念之。"
        ], 
        "title": "述易述雅二章与赵清臣制帅", 
        "type": "四言诗", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "鹿鸣鹿鸣，呦呦之声。", 
            "我有嘉宾，柯山之英。", 
            "来燕公堂，天府是升。", 
            "同我乡老，遹观厥成。", 
            "鹿鸣鹿鸣，食苹与蒿。", 
            "我有嘉宾，柯山之翘。", 
            "岁逢丑矣，喜见斗杓。", 
            "我有旨酒，嘉宾是招是邀。", 
            "鹿鸣鹿鸣，惠我好音。", 
            "我有嘉宾，言献其琛。", 
            "虽则轩裳，不改山林。", 
            "我有十箴，以淑我嘉宾之心。"
        ], 
        "title": "三衢效周雅作鹿鸣宴诗三章", 
        "type": "四言诗", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "日之出矣，于彼扶桑。", 
            "凤之鸣矣，于彼高冈。", 
            "匪高冈则鸣，朝阳之光。", 
            "君子如凤，爱此朝阳。", 
            "纯德孔明，闻于四方。", 
            "日之出矣，其光融融。", 
            "凤之鸣矣，其声雍雍。", 
            "鸣于何所，于彼梧桐。", 
            "凤兮凤兮，和乐冲冲。", 
            "匪凤匪桐，在君子之躬。", 
            "日之出矣，万象光明。", 
            "凤之仪矣，箫韶之音。", 
            "观彼仪凤，以观我生。", 
            "生生不息，匪亏匪盈。", 
            "面此朝阳，默养和平。"
        ], 
        "title": "朝阳三章", 
        "type": "四言诗", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "雨雪霏霏，青山华巅。", 
            "能令山老，曷不老泉。", 
            "雪高高山，雪深深渊。", 
            "山自寂寂，泉自涓涓。", 
            "我爱嶙峋，亦爱漪涟。", 
            "雪兮入水，我观其澜。", 
            "雪也在山，我取而餐。", 
            "入水不见，依旧灵源。", 
            "在山见雪，不见苍然。", 
            "苍然虽改，岿然则存。", 
            "见与不见，神光浑全。", 
            "悟此雪词，龟龙参前。", 
            "一止一流，谁合谁分。", 
            "忘言为赘，言本无言。"
        ], 
        "title": "和韩履善韵", 
        "type": "四言诗", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "斟酌元气，斗为帝车。", 
            "四时迭运，其信也且。", 
            "天道不言，莫非教欤。", 
            "日之升矣，云翳扫除。", 
            "本无体质，湛然太虚。", 
            "历山舜耕，雷泽舜渔。", 
            "天德首出，兹焉权舆。", 
            "晋斋作诗，诲语勤劬。", 
            "我处山樊，饮水饭蔬。", 
            "一雨苏旱，民气欢如。", 
            "东邻杀牛，西邻刲猪。", 
            "市贾不售，始到吾庐。", 
            "买来烹之，每食无馀。", 
            "凉哉枕簟，凄其葛綀。", 
            "忽念世涂，滔滔沦胥。", 
            "自昔兴亡，具载诗书。", 
            "蛊弊极矣，谁与爬梳。", 
            "已而谛思，惊饵如鱼。", 
            "谁谓王门，可轻曳裾。", 
            "观诗末章，荷兄警予。", 
            "老冉冉至，虚度望舒。", 
            "学贵密察，勿事恢疏。", 
            "一念微差，恶草必锄。", 
            "真刚大勇，那可踌躇。", 
            "未济濡尾，既济濡袽。", 
            "元自昭晰，无惑可祛。", 
            "拜兄忠告，其敢忘诸。", 
            "且此养疴，谁毁谁誉。"
        ], 
        "title": "和晋斋兄韵", 
        "type": "四言诗", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "人爵非贵，天爵惟尊。", 
            "贤哉惠侯，兴学祁门。", 
            "祁门之士，夙号有文。", 
            "兑习久废，索居离群。", 
            "自侯来思，锐志兴复。", 
            "士脱旧穴，迁于乔木。", 
            "人性本善，混混源泉。", 
            "四端素具，若火始然。", 
            "谁其启之，君子德风。", 
            "既修学宫，藏修其中。", 
            "内养克充，外养亦备。", 
            "尔不吾负，吾宁尔弃。", 
            "坛名舞雩，乐道无欲。", 
            "梁跨幽涧，潺潺漱玉。", 
            "面此清致，皆学之助。", 
            "本心融明，庶几寡过。", 
            "滔滔世途，人而匪天。", 
            "儿童之戏，殆类纸鸢。"
        ], 
        "title": "和惠宰（端方）修县学韵", 
        "type": "四言诗", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "大江以东，岁屡弗康。", 
            "民病未苏，正兹忧惶。", 
            "一雨六旬，巨浸汤汤。", 
            "我告上帝，是祈是禳。", 
            "我来宿斋，室名朝阳。", 
            "顾瞻斯名，与我心当。", 
            "天告我兆，厥应果彰。", 
            "朝阳一升，阴沴伏藏。", 
            "众水归壑，殃转为祥。", 
            "民奠攸居，岁保金穰。", 
            "耄倪载咏，喜气洋洋。", 
            "匪我颛蒙，能动上苍。", 
            "赖我诸友，罔或怠荒。", 
            "斋事孔明，纯诚是将。", 
            "上帝昭格，随此瓣香。", 
            "我勉诸友，秉德日彊。", 
            "朝阳在我，自然发光。", 
            "阳复之始，养而勿伤。", 
            "常如对帝，中正斋庄。", 
            "乃保终吉，以活吾氓。", 
            "稍或安肆，罔念作狂。", 
            "政刑弗谨，号令弗臧。", 
            "天非可恃，祥覆为殃。", 
            "敬之敬之，斯须勿忘。", 
            "既以告友，抑以自防。"
        ], 
        "title": "番阳喜晴赠幕僚", 
        "type": "四言诗", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "世所谓巧，请为翁说。", 
            "巧于利口，佞辞河决。", 
            "何如吉人，其言呐呐。", 
            "巧于附势，炙手可热。", 
            "何如节士，刚肠若铁。", 
            "巧于营生，百计渔夺。", 
            "何如儒家，冷淡生活。", 
            "拙反为巧，巧乃大拙。", 
            "蓦然猛省，比论未彻。", 
            "本无巧拙，奚较优劣。", 
            "大道融融，旷兮太空。", 
            "恶不待攻，善与人同。", 
            "客访拙翁，携酒相从。", 
            "客去西东，翁数飞鸿。", 
            "春日烘烘，适兴携筇。", 
            "兴尽呼童，燕坐堂中。", 
            "一门雍雍，兰玉玲珑。", 
            "客贺拙翁，笑倚长松。"
        ], 
        "title": "赠韩拙堂", 
        "type": "四言诗", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "占断春光，水边横枝。", 
            "欲识生意，未著花时。"
        ], 
        "title": "题梅四首 其一", 
        "type": "四言诗", 
        "yun": "支"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "雪欺梅耶，抑梅欺雪。", 
            "孤高之操，凛凛清绝。"
        ], 
        "title": "题梅四首 其二", 
        "type": "四言诗", 
        "yun": "屑"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "花勿尽开，尽开香歇。", 
            "勿待月圆，才圆即缺。"
        ], 
        "title": "题梅四首 其三", 
        "type": "四言诗", 
        "yun": "屑"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "竹外一枝，啸傲东风。", 
            "许多真趣，在有无中。"
        ], 
        "title": "题梅四首 其四", 
        "type": "四言诗", 
        "yun": "东"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "习庵筑室，扁曰观聚。", 
            "堂前何有，万象可睹。", 
            "山如郛郭，烟云吞吐。", 
            "草木沃若，春光媚妩。", 
            "脩篁漫山，不知隆暑。", 
            "何况秋空，呼日入户。", 
            "朔风吹雪，松声如怒。", 
            "上天下地，四方曰宇。", 
            "物生其间，何可胜数。", 
            "我于是观，乐哉斯土。", 
            "随意作室，不华不窳。", 
            "买山旋添，稍葺园圃。", 
            "得趣幽闲，不入城府。", 
            "良朋偶来，倾倒肺腑。", 
            "不及时事，惟谈邹鲁。", 
            "朋去何为，周易一部。", 
            "消息盈虚，穷今亘古。", 
            "观乃自观，寂无一语。"
        ], 
        "title": "题陈和仲观聚堂", 
        "type": "四言诗", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "非德不尊，非道不明。", 
            "爰取斯义，以名吾亭。", 
            "亭在山巅，气象巍然。", 
            "山从何来，蜿蜿蜒蜒。", 
            "我坐亭上，极目一望。", 
            "群峰毕朝，尊无与抗。", 
            "我抚亭下，万状难写。", 
            "一一分明，入我盏斝。", 
            "有时携筇，偕二三朋。", 
            "莫知我心，独抚孤松。"
        ], 
        "title": "题陈和仲尊明亭", 
        "type": "四言诗", 
        "yun": null
    }, 
    {
        "author": "袁灼", 
        "era": "宋", 
        "subtype": "七言绝句", 
        "text": [
            "庆门昨夜梦熊罴，晓得明珠照凤池。", 
            "却忆刘郎诗句好，海中仙果子生迟。"
        ], 
        "title": "戏贺何端明得子", 
        "type": "绝句", 
        "yun": "支"
    }, 
    {
        "author": "袁抗", 
        "era": "宋", 
        "subtype": null, 
        "text": [
            "许乡松老神仙远，葛井丹成日月长。"
        ], 
        "title": "句 其一", 
        "type": "句", 
        "yun": null
    }, 
    {
        "author": "袁抗", 
        "era": "宋", 
        "subtype": null, 
        "text": [
            "压江揖翠镇庚方，一带蓝光属豫章。"
        ], 
        "title": "句 其二", 
        "type": "句", 
        "yun": "阳"
    }, 
    {
        "author": "袁宏德", 
        "era": "宋", 
        "subtype": "七言律诗", 
        "text": [
            "翻笑行藏不自由，邮亭杯酒又淹留。", 
            "罢官却喜身还健，报最空惭政未优。", 
            "截镫祇今难系马，卖刀自昔已牵牛。", 
            "蛮烟岭树斜阳路，两地离怀一样秋。"
        ], 
        "title": "留别贵州父老", 
        "type": "律诗", 
        "yun": "尤"
    }, 
    {
        "author": "袁君儒", 
        "era": "宋", 
        "subtype": null, 
        "text": [
            "断鳌立极天不崩，谁著天柱东南方。", 
            "浑沌无窍不斧凿，谁开九锁如回肠。", 
            "栖真其人今在否，天坛千载空苍茫。", 
            "我来泉上一抚掌，龙洞激烈而腾骧。", 
            "翠蛟亭前无六月，天为洗涤心清凉。", 
            "雅欲削去仙隐迹，驱此山过云水乡。"
        ], 
        "title": "大涤洞天留题", 
        "type": "古风", 
        "yun": "阳"
    }, 
    {
        "author": "袁百之", 
        "era": "宋", 
        "subtype": null, 
        "text": [
            "长江雪浪过樊口，西山翠插天崔嵬。"
        ], 
        "title": "句", 
        "type": "句", 
        "yun": "灰"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "壳坚于石，色白于雪。", 
            "仁在其中，香味清绝。", 
            "况之松子，格韵度越。", 
            "庭前柏树，视此亦劣。", 
            "松柏著土，其子乃结。", 
            "此仁无根，更何所著。", 
            "松柏有种，有枯有活。", 
            "此仁无种，生生不灭。", 
            "天不能灾，人不能伐。", 
            "吾欲令此仁普遍广博，吾欲令此仁取之不竭。", 
            "家家具足，可采可撷。", 
            "人人圆成，可咀可嚼。", 
            "初无奥旨，亦无秘诀。", 
            "不假思量，何劳论说。", 
            "个中浑全，了无分别。", 
            "仰见高山兮，石洞之穴。", 
            "俯此清泉兮，万古不涸。"
        ], 
        "title": "石松子", 
        "type": "古风", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "春过三之一，轻车走阡陌。", 
            "平坂抹池阳，迤逦山路埆。", 
            "风颠吹人面，雪滑皲人足。", 
            "忽然铜钲挂，九华醒两目。", 
            "自经千万劫，寒翠光堪摘。", 
            "半霄非人间，大江横其侧。", 
            "行行逼宣州，麻姑正面矗。", 
            "且上敬亭山，感慨怀李白。", 
            "听说三洞天，渴见恨无翮。", 
            "岩幽鬼神哭，罅开星月烛。", 
            "金沙烂吾前，祖师灯未没。", 
            "赓酬二三子，不觉诗笔秃。", 
            "歙州我旧游，迎笑儿童簇。", 
            "本无棠荫芾，漫云恩波沐。", 
            "黄山怅无缘，不得搜仙窟。", 
            "祁门山何如，险与石埭埒。", 
            "山花溪边明，时有新凫浴。", 
            "古木龙吟啸，巨石虎蹲伏。", 
            "伟哉岳鄂王，提兵旧盘礴。", 
            "像设俨遗祠，光芒射斗宿。", 
            "凌晨拜祠下，忧思心恻恻。", 
            "无心惜落花，惟愁民捐瘠。", 
            "浮梁与乐安，五十笑步百。", 
            "幸瞻慈湖祠，风声尚堪忆。", 
            "钟君我所敬，能续慈湖脉。", 
            "乍合又倏离，人事渺无极。", 
            "别友情无奈，看山意无足。", 
            "山围如城郭，渐逼鸣山麓。", 
            "父老阑道叫，一路藉神福。", 
            "问尔所欲何，作庙新奕奕。", 
            "我来为尔民，尔欲我筹度。", 
            "越宿至芗溪，三山森在列。", 
            "顾我一瓣香，端为象翁设。", 
            "象翁百世师，此道揭日月。", 
            "书堂卜筑成，屋与人俱杰。", 
            "深夜济济容，学子纷四集。", 
            "前廊问伊谁，同门旧知识。", 
            "新知有二郑，操行端矩矱。", 
            "此学其兴乎，欲去令人惜。", 
            "大字书磨崖，字径二三尺。", 
            "匆匆过安仁，交友相追逐。", 
            "汤董最可人，吉德侔金玉。", 
            "干越今称贤，闾阎声籍籍。", 
            "此声买无价，民彝知未灭。", 
            "我行三千里，六十零四日。", 
            "明当抵番江，秉烛写胸臆。", 
            "若夫咨诹事，多赖诸贤力。", 
            "云何略不书，此是使者职。"
        ], 
        "title": "江东巡部纪行", 
        "type": "古风", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "明越两相望，别久忘岁月。", 
            "今秋对标矩，喜见冰玉洁。", 
            "实材信有用，至刚元不折。", 
            "青青岁寒松，不畏霜与雪。", 
            "世道有夷险，人心难泯灭。", 
            "烦公作津梁，勿使微言绝。"
        ], 
        "title": "和高应朝", 
        "type": "古风", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "达士如弦直，直乃根性天。", 
            "平易无他事，大道本自然。", 
            "吁嗟机巧人，屈曲而拘挛。", 
            "不求心境静，但取世俗妍。", 
            "我来官柯山，同僚单君贤。", 
            "赞画得佽助，直道无盘旋。", 
            "廉介味已熟，恬退性所便。", 
            "两载且追随，使我无大愆。", 
            "临行重惜别，赠君可忘言。", 
            "所愿松柏操，岁寒毋变迁。"
        ], 
        "title": "赠单判官秩满言归", 
        "type": "古风", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "夏君人中英，讷斋天下士。", 
            "襟期脩篁友，节操孤松比。", 
            "大书晓山扁，山色来棐几。", 
            "爱此朝气爽，未明揽衣起。", 
            "讷斋我妇翁，颇曾窥涯涘。", 
            "结交折辈行，逢人说夏子。", 
            "因读晓山吟，令我慨生死。", 
            "人世亦何为，仕宦聊尔尔。", 
            "孰知死不朽，香名垂千祀。", 
            "此人不复得，此诗谁能似。", 
            "时甫盍刻石，方山可对峙。"
        ], 
        "title": "寄题夏时甫晓山亭诗", 
        "type": "古风", 
        "yun": "纸"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "我老贫无居，借宅横水北。", 
            "轩窗五月凉，四面绕脩竹。", 
            "方塘贮清泉，绿净荫湖目。", 
            "初疑青钱小，稍展圆盖绿。", 
            "红妆出菡萏，敛萼似羞缩。", 
            "清晨露华滋，掩苒耀容服。", 
            "风来香十里，雨过珠百斛。", 
            "全家在清凉，衾枕有馀馥。", 
            "吾师老瞿昙，六入渐驱逐。", 
            "尘嚣化五浊，热恼变三伏。", 
            "食实餐其根，对案何用肉。"
        ], 
        "title": "分题得莫氏荷池", 
        "type": "古风", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "鸣蜩善择木，木美叶敷腴。", 
            "国于美荫中，自庆无他虞。", 
            "螳螂伺其便，欲进复趑趄。", 
            "怒臂俄一施，捕取如囚拘。", 
            "委身膏利吻，性命才须臾。", 
            "均之细微物，一何强弱殊。", 
            "蜩乎汝无识，自知其过欤。", 
            "物在宇宙间，谨默乃安居。", 
            "今汝独聒聒，昼夜长喧呼。", 
            "汝闹力不足，彼静智有馀。", 
            "胜负从此决，谁谓汝非辜。", 
            "螳螂既得意，自谓真良图。", 
            "那知仅一饱，燕鹊已窥觎。", 
            "出尔反乎尔，胡能独全躯。", 
            "乃知祸与福，不系巧与愚。", 
            "哓哓固不免，默默复何如。", 
            "置之不足道，燕坐观厥初。"
        ], 
        "title": "螳螂捕蝉诗", 
        "type": "古风", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "曾子立言诏后世，战陈无勇非孝也。", 
            "战死犹留千古名，大夫赤心为宗社。", 
            "而况判死乃得生，父母遗体非轻舍。", 
            "忠孝从来只一原，此道于今识者寡。", 
            "慈湖老师遗墨在，光燄万丈追风雅。", 
            "发挥天经与地义，为怜世人多聋哑。", 
            "跋语流传壮矣哉，忠由孝出非外假。", 
            "厥今边庭尚绎骚，其势飙欻陵诸夏。", 
            "孤忠步步踏实地，纸上陈言付土苴。", 
            "报国即是报亲恩，忠孝断断非二者。", 
            "两阃对峙贵通情，胸怀如水常善下。", 
            "不见天高并地阔，要令物物归化冶。", 
            "雍容谭笑净边尘，直把兵氛都汎洒。", 
            "名垂竹帛增亲荣，入觐至尊醉金斝。", 
            "到此纯孝通神明，冥冥之中锡纯嘏。", 
            "病夫山中何所能，功成请将椽笔写。"
        ], 
        "title": "忠孝诗", 
        "type": "古风", 
        "yun": "马"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "春风吹花次第芳，桃红李白蔷薇黄。", 
            "榆钱柳絮飞欲狂，酴醾引蔓草木香。", 
            "老人燕坐窥虞唐，目览千载游八荒。", 
            "群儿奔趋如群羊，走过东阡复西厢。", 
            "归来汗喘无可将，何如明窗治墨庄。", 
            "读诵经史声琅琅，音节閒美非笙簧。", 
            "有如农夫勤理秧，秋来乃有千斯仓。", 
            "先生既至心不忙，背念衮衮倾三湘。", 
            "一语蹇吃涕泗滂，老大空腹徒悲伤。", 
            "圣明天子坐未央，收拾俊杰罗文章。", 
            "袖然举首充贤良，仲舒轼辙俱轩昂。", 
            "吾家有子雏凤凰，声价一日驰帝乡。", 
            "随群逐队恣颉颃，终抱粪壤如蜣螂。"
        ], 
        "title": "辛亥寒食清明之交杜陵先生暂归省谒与诸生食罢游后园独坐萧然戏作长句示诸儿", 
        "type": "古风", 
        "yun": "阳"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "皇都喜见天宇晴，好风拂掠条不鸣。", 
            "幽人领袖二三子，适意涌金门外行。", 
            "云岫重重仍翼翼，举头不愧林间翮。", 
            "赏心乐事浩无涯，独念黎元生理窄。", 
            "胸中宿昔富兵机，气压贲育走且疲。", 
            "卯年会见佛狸死，天数一定端可推。", 
            "九重求士忘食息，三聘躬耕在昕夕。", 
            "愿君努力应时须，宇宙垂名长的皪。"
        ], 
        "title": "和陆伯微韵", 
        "type": "古风", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "天下大物山与泉，山泉为蒙义皎然。", 
            "坐对岩岩听潺潺，以兹名斋日周旋。", 
            "杨君作诗老更妍，解把山泉写天全。", 
            "山谷松梅咏坡仙，到今笔语带芳鲜。", 
            "松梅双清固堪怜，孰似山泉浩无边。", 
            "顾我蒙养钻弥坚，要参圣处力加鞭。", 
            "杨君一见出佳篇，古淡端如朱丝弦。", 
            "弦中传雅奏，难共俗人言。", 
            "我欲和君一两联，山泉入梦且高眠。"
        ], 
        "title": "和杨秀甫韵", 
        "type": "古风", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "从来洛花天下最，姚黄魏紫尤奇异。", 
            "坐令百花失颜色，唤作国香谁是对。", 
            "十年之前来新安，阅尽妖娆兴欲兰。", 
            "晚得一枝睡露蝉，分明好似画中看。", 
            "人世匆匆驹过隙，重游正值春三月。", 
            "园丁折得数般来，旋买瓷瓶谩成列。", 
            "殷红照日更嫣然，轻素含风玉色鲜。", 
            "中有杨妃曾一捻，咄哉尤物累天全。", 
            "我今褰帷问疾苦，皇华那受妖花污。", 
            "掷置道旁何足惜，亦如佞人吾所恶。", 
            "顿使心胸和且平，况闻麦陇香气腾。", 
            "处处一犁春雨足，家家合掌庆丰登。"
        ], 
        "title": "见牡丹呈诸友", 
        "type": "古风", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "天上月，三五盈兮三五缺。", 
            "湖中月，无缺无圆无生灭。", 
            "天上月，虾蟆妖精敢作孽。", 
            "湖中月，能使痴蟆踪影没。", 
            "岂是蟾兔不如龙，不知龙有何秘诀。", 
            "甓社湖中看明月，湖中天上双皎洁。", 
            "湛卢令我书大字，老来百事懒且拙。", 
            "惟有作字气如虹，写罢森森清彻骨。", 
            "神龙见之应骧首，共伴寒光千古揭。", 
            "夜夜明月照我字，我字照湖两相埒。", 
            "更得湛卢著佳句，便与盂城成三绝。"
        ], 
        "title": "湖月赠朱几仲", 
        "type": "古风", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "曲奏梅花促晓更，更声方断又鸣钲。", 
            "篮舆咿轧亲巡野，枥马喧填看勉耕。", 
            "酒酌田翁添醉色，泽均牧叟助欢声。", 
            "天公也欲催佳句，特放晴光分外明。"
        ], 
        "title": "和毛中书劝农韵三首 其一", 
        "type": "古风", 
        "yun": "庚"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "历遍田畴问我农，都言杼柚久虚空。", 
            "吏胥祇是工椎剥，仓廪何曾识腐红。", 
            "愿得家家歌乐岁，直须日日扇和风。", 
            "如今拙手徒餐粟，惭见天民四者穷。"
        ], 
        "title": "和毛中书劝农韵三首 其二", 
        "type": "古风", 
        "yun": "东"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "劳农因得步河桥，仰视前贤隔九霄。", 
            "凡骨难仙安素履，腐儒学吏守邦条。", 
            "荷公美意鞭驽质，惠我名篇胜翠翘。", 
            "痛饮春醪那可强，胸中磊块把诗浇。"
        ], 
        "title": "和毛中书劝农韵三首 其三", 
        "type": "古风", 
        "yun": "萧"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "世间万事尽筌蹄，尘外工夫好者希。", 
            "大道精通元自在，旁门浅陋谩多岐。", 
            "六年铁冶劳经画，九转金丹默受持。", 
            "归去小溪溪上坐，要求消息在婴儿。"
        ], 
        "title": "魏鸿禧叙别二首 其一", 
        "type": "古风", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "别有金丹简且真，不烦火候不劳神。", 
            "自知自信融融乐，无虑无营盎盎春。", 
            "天地游心元广大，风云入句更精神。", 
            "我将归去偿兹愿，溪上相逢只幅巾。"
        ], 
        "title": "魏鸿禧叙别二首 其二", 
        "type": "古风", 
        "yun": "真"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "当年老桧肆欺谩，忠武哀哉抱寸丹。", 
            "赖有皇天为吐气，岂无青史更诛奸。", 
            "字留陈迹何年泯，烟锁空山尽日閒。", 
            "世事关心眠不得，今朝下涕为潸潸。"
        ], 
        "title": "岳忠武祠三首 其一", 
        "type": "古风", 
        "yun": null
    }, 
    {
        "author": "袁甫", 
        "era": "宋", 
        "subtype": null, 
        "text": [
            "儿时曾住练江头，长老频频说岳侯。", 
            "手握天戈能决胜，心轻人爵祇寻幽。", 
            "堪嗟爝火当时灭，谁信长川万古流。", 
            "机会莫言今到手，却愁无饭饱貔貅。"
        ], 
        "title": "岳忠武祠三首 其二", 
        "type": "古风", 
        "yun": "尤"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "背嵬军马战无俦，压尽当年几列侯。", 
            "先辈有闻多散轶，后生谁识发潜幽。", 
            "伤心咄咄权臣事，满眼滔滔债帅流。", 
            "槌剥到今浑似鬼，向人休说是貔貅。"
        ], 
        "title": "岳忠武祠三首 其三", 
        "type": "古风", 
        "yun": "尤"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "说道空空元不空，太空何物不能容。", 
            "世人枉被虚名幻，到底还须识正宗。"
        ], 
        "title": "莫能名庵二首 其一", 
        "type": "古风", 
        "yun": "冬"
    }, 
    {
        "author": "袁甫", 
        "era": "宋", 
        "subtype": null, 
        "text": [
            "青山突兀倚长空，不作人间儿女容。", 
            "几载无名茅处士，一朝识破有林宗。"
        ], 
        "title": "莫能名庵二首 其二", 
        "type": "古风", 
        "yun": "冬"
    }, 
    {
        "author": "袁甫", 
        "era": "宋", 
        "subtype": "五言绝句", 
        "text": [
            "此骏产渥洼，神奇莫浪誇。", 
            "相期千里志，赠子字无邪。"
        ], 
        "title": "留无邪字（名天骏）", 
        "type": "绝句", 
        "yun": "麻"
    }, 
    {
        "author": "袁甫", 
        "era": "宋", 
        "subtype": "五言绝句", 
        "text": [
            "黄檗道场古，裴公心事閒。", 
            "白诗三绝并，那似敬亭山。"
        ], 
        "title": "游敬亭山用谪仙韵二首 其一", 
        "type": "绝句", 
        "yun": "删"
    }, 
    {
        "author": "袁甫", 
        "era": "宋", 
        "subtype": "五言绝句", 
        "text": [
            "事从尘世去，心共白云閒。", 
            "不作游山计，朝朝饱看山。"
        ], 
        "title": "游敬亭山用谪仙韵二首 其二", 
        "type": "绝句", 
        "yun": "删"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "道心无坏亦无成，只怕微云点太清。", 
            "重坎之亨人不识，一轮素月本来明。"
        ], 
        "title": "衢学讲堂更名时习和贰车韵五首 其一", 
        "type": "绝句", 
        "yun": "庚"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "意味澄然未动初，纲常大道本同趋。", 
            "直须丽泽工夫熟，便是当年咏舞雩。"
        ], 
        "title": "衢学讲堂更名时习和贰车韵五首 其二", 
        "type": "绝句", 
        "yun": "虞"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "终身不察是凡人，一日三回省此身。", 
            "参也亲传端的处，品题宜亚不违仁。"
        ], 
        "title": "衢学讲堂更名时习和贰车韵五首 其三", 
        "type": "绝句", 
        "yun": "真"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "缅怀周道意悠长，事业姬公念不忘。", 
            "宗庙百官谁识者，仲由也只许升堂。"
        ], 
        "title": "衢学讲堂更名时习和贰车韵五首 其四", 
        "type": "绝句", 
        "yun": "阳"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "莫道今人不古如，分明气象鲁之洙。", 
            "坤爻六二知何义，试叩胶庠学易徒。"
        ], 
        "title": "衢学讲堂更名时习和贰车韵五首 其五", 
        "type": "绝句", 
        "yun": "虞"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "瑚琏区区只小成，休言果艺与忠清。", 
            "圣师忘食兼忘老，地久天长日月明。"
        ], 
        "title": "再用前韵 其一", 
        "type": "绝句", 
        "yun": "庚"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "修慝之馀德复初，更须辨白舍并趋。", 
            "善哉三语当年问，直到于今想从雩。"
        ], 
        "title": "再用前韵 其二", 
        "type": "绝句", 
        "yun": "虞"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "两地参天命曰人，灵龟端合取诸身。", 
            "笑渠到处閒寻觅，直信人言井有仁。"
        ], 
        "title": "再用前韵 其三", 
        "type": "绝句", 
        "yun": "真"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "逝者如斯昼夜长，会心能使百忧忘。", 
            "生前身后浑如此，丝竹之音孔子堂。"
        ], 
        "title": "再用前韵 其四", 
        "type": "绝句", 
        "yun": "阳"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "小时所学老何如，自诧西河不记洙。", 
            "曾子斯言讥背本，祇今犹足警吾徒。"
        ], 
        "title": "再用前韵 其五", 
        "type": "绝句", 
        "yun": "虞"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "逾年政化一无成，敢道民和狱讼清。", 
            "不以旁人评得失，个中一点自知明。"
        ], 
        "title": "再用前韵 其一", 
        "type": "绝句", 
        "yun": "庚"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "心事如何忍负初，官居每忆过庭趋。", 
            "勤勤抚字今微验，雨足春畴不待雩。"
        ], 
        "title": "再用前韵 其二", 
        "type": "绝句", 
        "yun": "虞"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "诚心谕俗淑斯人，莫宝金珠宝此身。", 
            "昨日偶拈乡记看，几家孝养渐兴仁。"
        ], 
        "title": "再用前韵 其三", 
        "type": "绝句", 
        "yun": "真"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "吾儒政事话头长，步步诗书可暂忘。", 
            "齐相未知真不扰，无端逊与盖公堂。"
        ], 
        "title": "再用前韵 其四", 
        "type": "绝句", 
        "yun": "阳"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "蒲卢喻政意何如，此语源流亦自洙。", 
            "若愿小民皆类我，须知类我始生徒。"
        ], 
        "title": "再用前韵 其五", 
        "type": "绝句", 
        "yun": "虞"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "事亲尽孝自天成，鉴本无尘水本清。", 
            "相彼禽兮犹学习，灵乌反哺更分明。"
        ], 
        "title": "时习堂记言五典也载赓前韵以歌之 其一", 
        "type": "绝句", 
        "yun": "庚"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "习容斋戒适朝初，佩玉锵鸣谨进趋。", 
            "大分凛然冠屦判，一诚不散若郊雩。"
        ], 
        "title": "时习堂记言五典也载赓前韵以歌之 其二", 
        "type": "绝句", 
        "yun": "虞"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "齐家断勿责他人，须信仪型只在身。", 
            "习习谷风讥义薄，交相爱也是为仁。"
        ], 
        "title": "时习堂记言五典也载赓前韵以歌之 其三", 
        "type": "绝句", 
        "yun": "真"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "徐行后长味深长，此道谁能笃不忘。", 
            "我欲讲行乡饮酒，大明上齿习斯堂。"
        ], 
        "title": "时习堂记言五典也载赓前韵以歌之 其四", 
        "type": "绝句", 
        "yun": "阳"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "切偲取义思怡如，兑习工夫忆泗洙。", 
            "泮水朋来方衮衮，三千攀附圣门徒。"
        ], 
        "title": "时习堂记言五典也载赓前韵以歌之 其五", 
        "type": "绝句", 
        "yun": "虞"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "复礼工夫本易成，此心对越只寅清。", 
            "居乡上齿家常饭，此道于今晦不明。"
        ], 
        "title": "再和时习五章章取礼记一句 其一 王制习乡上齿", 
        "type": "绝句", 
        "yun": "庚"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "蓬矢桑弧男子初，泽宫试事翼如趋。", 
            "采蘩盈耳皆音节，盛乐何消待大雩。"
        ], 
        "title": "再和时习五章章取礼记一句 其二 射义习射于泽", 
        "type": "绝句", 
        "yun": "虞"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "鹰犹知学况于人，羽翮冲霄具此身。", 
            "须信数飞方解熟，熟之又熟即为仁。"
        ], 
        "title": "再和时习五章章取礼记一句 其三 月令鹰乃学习", 
        "type": "绝句", 
        "yun": "真"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "佩玉之声清越长，此身无故讵容忘。", 
            "挈渠方屦圜冠士，登我光风霁月堂。"
        ], 
        "title": "再和时习五章章取礼记一句 其四 玉藻习容观玉声", 
        "type": "绝句", 
        "yun": "阳"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "圣道洋洋沧海如，不流天下只流洙。", 
            "上丁释菜今非古，唤起遗风属我徒。"
        ], 
        "title": "再和时习五章章取礼记一句 其五 月令上丁习舞释菜", 
        "type": "绝句", 
        "yun": "虞"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "有子见知真西山，有孙又把桂枝攀。", 
            "堂前萱草年年绿，庆事天公定不悭。"
        ], 
        "title": "寿赵处仁母夫人", 
        "type": "绝句", 
        "yun": "删"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "为问蟠桃熟几番，见儿发白著衣斑。", 
            "孙枝又作红蕖客，更愿云礽捧寿山。"
        ], 
        "title": "寿张亨之祖母夫人", 
        "type": "绝句", 
        "yun": "删"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "人生汩汩逐风波，祝子长年要若何。", 
            "一日洞然无障碍，元来佛法也无多。"
        ], 
        "title": "寿冯德厚三首 其一", 
        "type": "绝句", 
        "yun": "歌"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "麟经咀嚼造深微，攀取秋风第一枝。", 
            "便把斯言为子寿，崧高不用更吟诗。"
        ], 
        "title": "寿冯德厚三首 其二", 
        "type": "绝句", 
        "yun": "支"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "朱弦疏越澹徽音，身在尘中只古心。", 
            "祝子长年仍健饭，好书读到夜沈沈。"
        ], 
        "title": "寿冯德厚三首 其三", 
        "type": "绝句", 
        "yun": "侵"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "秋风一夜簸清波，我自思亲奈客何。", 
            "远地少书消息好，书多愁闷转添多。"
        ], 
        "title": "赓周纯甫求归三首 其一", 
        "type": "绝句", 
        "yun": "歌"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "苦过重阳赋式微，黄花剩插两三枝。", 
            "对花酬酒坚盟约，依旧黄山唱和诗。"
        ], 
        "title": "赓周纯甫求归三首 其二", 
        "type": "绝句", 
        "yun": "支"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "人生何处是知音，契合端由一片心。", 
            "瞥见先生清苦貌，吾儿且喜不埋沈。"
        ], 
        "title": "赓周纯甫求归三首 其三", 
        "type": "绝句", 
        "yun": "侵"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "山未烟云水未波，试参妙处定如何。", 
            "黄花未见应难会，见了黄花会意多。"
        ], 
        "title": "再用前韵 其一", 
        "type": "绝句", 
        "yun": "歌"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "本是尘中诗兴微，秋风偶折最高枝。", 
            "诗坛方筑那言去，为我留连百首诗。"
        ], 
        "title": "再用前韵 其二", 
        "type": "绝句", 
        "yun": "支"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "百首诗成遇赏音，云何容易动归心。", 
            "少陵不肯为轻薄，笑杀王杨井底沈。"
        ], 
        "title": "再用前韵 其三", 
        "type": "绝句", 
        "yun": "侵"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "歙江归艇棹晴波，同去同来日几何。", 
            "不怕黄花负人约，只愁人意负花多。"
        ], 
        "title": "送别再用前韵 其一", 
        "type": "绝句", 
        "yun": "歌"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "凤凰翔集肯卑微，独向梧桐拣一枝。", 
            "乍别故栖知未忍，临行更赋白圭诗。"
        ], 
        "title": "送别再用前韵 其二", 
        "type": "绝句", 
        "yun": "支"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "慇勤寄信胜邮音，合把君心印我心。", 
            "老老及人仁者事，祝君毋得任浮沈。"
        ], 
        "title": "送别再用前韵 其三", 
        "type": "绝句", 
        "yun": "侵"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "不爱金章紫绶纡，欣然玉局自安居。", 
            "近来作计谁云拙，六六之年创一庐。"
        ], 
        "title": "和晋斋兄韵三首 其一", 
        "type": "绝句", 
        "yun": "鱼"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "不羡勋名逐日新，课孙种绩及青春。", 
            "试将圆镜当空照，始识庐山面目真。"
        ], 
        "title": "和晋斋兄韵三首 其二", 
        "type": "绝句", 
        "yun": "真"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "家塾提纲属晋斋，絜斋气脉远乎哉。", 
            "何时升讲开聋聩，衿佩跄跄济济来。"
        ], 
        "title": "和晋斋兄韵三首 其三", 
        "type": "绝句", 
        "yun": "灰"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "黄柏冈前百岁翁，婆娑终日酒杯中。", 
            "此行得得烦君问，荒政如今惬老农。"
        ], 
        "title": "送番阳程令出乡行古问百年礼", 
        "type": "绝句", 
        "yun": null
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "今朝带月上山头，面面晴岚翠欲流。", 
            "此处青霄才是半，半霄以上许登不。"
        ], 
        "title": "题半霄亭", 
        "type": "绝句", 
        "yun": "尤"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "灵泉何事迸幽岩，龙女分从万丈潭。", 
            "一勺之多龙在否，烦君试向此中参。"
        ], 
        "title": "龙女泉", 
        "type": "绝句", 
        "yun": "覃"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "古来翠瀑仅涓涓，戛玉新亭却沛然。", 
            "世事废兴皆若此，醉眠何用问青天。"
        ], 
        "title": "崇圣寺瀑布泉二首 其一", 
        "type": "绝句", 
        "yun": "先"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "半山飞瀑元如雪，况是今朝雪里来。", 
            "界破青山休谩诧，神光妙用亦奇哉。"
        ], 
        "title": "崇圣寺瀑布泉二首 其二", 
        "type": "绝句", 
        "yun": "灰"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "天河秀出九芙蓉，白也诗词信是工。", 
            "我欲依然名九子，人情山意两融融。"
        ], 
        "title": "九华山", 
        "type": "绝句", 
        "yun": "东"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "洞外老天非不大，洞中天小却奇哉。", 
            "此奇端的由天造，不枉携朋得得来。"
        ], 
        "title": "和赵克家三洞天二首 其一", 
        "type": "绝句", 
        "yun": "灰"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "自昔尧汤水旱年，祇缘先备国无捐。", 
            "我今皭火区区甚，惭见容光照洞天。"
        ], 
        "title": "和赵克家三洞天二首 其二", 
        "type": "绝句", 
        "yun": "先"
    }, 
    {
        "author": "袁甫", 
        "era": "宋", 
        "subtype": "五言律诗", 
        "text": [
            "一种自然色，如吾方寸丹。", 
            "天教传信到，人莫作花看。", 
            "骨气超凡俗，声名彻广寒。", 
            "留君良为此，忆别鼻休酸。"
        ], 
        "title": "咏丹桂赠周纯甫冯德厚 其一", 
        "type": "律诗", 
        "yun": "寒"
    }, 
    {
        "author": "袁甫", 
        "era": "宋", 
        "subtype": "五言律诗", 
        "text": [
            "孤却团圆月，今朝桂子丹。", 
            "莫教疏雨打，留向晚秋看。", 
            "色借幽岩秀，香通古壑寒。", 
            "痴儿被花笑，世味只辛酸。"
        ], 
        "title": "咏丹桂赠周纯甫冯德厚 其二", 
        "type": "律诗", 
        "yun": "寒"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "谈经说史谩支离，大道宁容小智窥。", 
            "山峙川流俱是妙，鸢飞鱼跃两忘机。", 
            "识天乃乐天之乐，非我安知我不知。", 
            "细读新诗消息好，桃花见后更无疑。"
        ], 
        "title": "和韩履善韵", 
        "type": "律诗", 
        "yun": null
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "三春强半麦青青，是处田家只望晴。", 
            "雪压霜欺愁正极，日融云净眼增明。", 
            "纷纷民瘼关吾念，得得天公相此行。", 
            "更问老农官与吏，几人贪浊几人清。"
        ], 
        "title": "和王伯友韵", 
        "type": "律诗", 
        "yun": "庚"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "稽山窟宅尽神仙，多少棠阴属钜贤。", 
            "万壑千岩长似旧，一翁二季美无前。", 
            "风流自昔遗芳在，衣钵于今盛事传。", 
            "行见直声追轨躅，岂徒庆礼侈宾筵。"
        ], 
        "title": "和越帅汪仲宗韵", 
        "type": "律诗", 
        "yun": "先"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "结亭故事重拈出，领略匡庐高更高。", 
            "身在山中迷面目，心游局外见分毫。", 
            "平湖雪意漫天急，古木风声捲地号。", 
            "此地徐徐鼛鼓节，知公一念在民劳。"
        ], 
        "title": "和南康守韵", 
        "type": "律诗", 
        "yun": "豪"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "长空万里普光明，此地缘何独著灵。", 
            "不是天晴窥白日，爱他月黑满疏星。", 
            "石松有子能呈巧，金囤无沙似遁形。", 
            "蓦地回头千万点，谛观顿使我心醒。"
        ], 
        "title": "和履善游三洞天韵", 
        "type": "律诗", 
        "yun": "青"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "老干森森当翠屏，壁间诗句有留名。", 
            "昔逢利口挤之死，今伴苍髯凛若生。", 
            "雪压枝擎犹有力，月高林静更双清。", 
            "抚松似共黄门语，况听萧萧枕上声。"
        ], 
        "title": "和令君岁寒亭韵", 
        "type": "律诗", 
        "yun": "庚"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "闻道邦人尚去思，栽松植竹绕丛祠。", 
            "要知独立无言处，正似危邦援绝时。", 
            "平世功名付图画，暮年活计在钩丝。", 
            "谢公旌旆巡山后，千里慇勤寄好词。"
        ], 
        "title": "蒙程伯寓知府给事以仆生祠妙唱见寄辄次韵奉酬", 
        "type": "律诗", 
        "yun": "支"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "紫阳自是神仙窟，谁泛仙槎竞问津。", 
            "二妙先传联璧喜，九人齐著赐袍新。", 
            "自怜十载龙门客，来领三科燕席宾。", 
            "酌颂年家无浪语，黄山高节两嶙峋。"
        ], 
        "title": "新安乡会", 
        "type": "律诗", 
        "yun": "真"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "题舆名满大江东，忽忆家山閤皂中。", 
            "孤棹赋归犹带雪，深衣养浩直摩空。", 
            "从教风月分多少，独抱春秋究始终。", 
            "籍湜近来知叛否，只君不负紫阳翁。"
        ], 
        "title": "送池阳张倅奉祠归清江二首 其一", 
        "type": "律诗", 
        "yun": "东"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "自怜凡骨未能仙，每对仙都辄爽然。", 
            "序齿十年兄弟行，论交一日友朋缘。", 
            "干戈满地心忧国，事业弥天世急贤。", 
            "已把封章排紫闼，未容问舍与求田。"
        ], 
        "title": "送池阳张倅奉祠归清江二首 其二", 
        "type": "律诗", 
        "yun": "先"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "朔风吹我到严滩，拥被掀篷一破颜。", 
            "寒色侵凌欺白发，雪花撩乱失青山。", 
            "未消据案千尘积，且爱哦诗一饷閒。", 
            "惭愧钓台风韵在，他年归隐许跻攀。"
        ], 
        "title": "钓台", 
        "type": "律诗", 
        "yun": "删"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "当年独抱伯牙名，身后祠堂列佩衾。", 
            "官职平生安义命，诗书终老惜光阴。", 
            "一椽古歙溪山窟，千古长松风月林。", 
            "彭令经营真有趣，个中应契老师心。"
        ], 
        "title": "晦庵文公祠堂用令君韵", 
        "type": "律诗", 
        "yun": "侵"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "作意东松访旧闻，山岩窟里梵宫存。", 
            "矮楼蛙井身如蛰，峭壁鱼鳞手可扪。", 
            "草草反成多景致，悭悭别是一乾坤。", 
            "输他饱饭安眠处，朝暮烟霞看吐吞。"
        ], 
        "title": "咏东松庵", 
        "type": "律诗", 
        "yun": "元"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "谁道田家不读书，一门孝行与人殊。", 
            "直将自已通天地，岂是无心惜体肤。", 
            "人愿生儿皆似此，神如祐善肯忘吾。", 
            "勉哉一念勤推广，已办嘉名里巷呼。"
        ], 
        "title": "褒三汤孝行", 
        "type": "律诗", 
        "yun": "虞"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "孔孟宗师心中的，回由评品手持衡。", 
            "至刚大勇本来有，由义居仁熟处行。", 
            "说到孤忠推自孝，辄拚一死肯偷生。", 
            "此篇此语令人醒，夜半青灯看到明。"
        ], 
        "title": "读朱冠之诗有作三首 其一", 
        "type": "律诗", 
        "yun": "庚"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "浮云擘破月华明，怎得浮云不再生。", 
            "几度月明云几擘，全无云翳月全清。", 
            "后生欲解凭谁问，先觉虽知肯尽明。", 
            "苦硬工夫须彻底，秋云漠漠一轮横。"
        ], 
        "title": "读朱冠之诗有作三首 其二", 
        "type": "律诗", 
        "yun": "庚"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "多言外好中何有，有德之言春意融。", 
            "惟一性天真洞彻，许多事理尽流通。", 
            "句新悦耳源先涸，思苦雕肝味易穷。", 
            "自古才人皆患此，就中崛强是扬雄。"
        ], 
        "title": "读朱冠之诗有作三首 其三", 
        "type": "律诗", 
        "yun": "东"
    }, 
    {
        "author": "袁甫", 
        "era": "宋", 
        "subtype": "七言律诗", 
        "text": [
            "连理呈祥炳寸丹，巽斋高致拂云端。", 
            "须知念念通冥漠，不见声声说急难。", 
            "义槩莫如生死际，家风要使子孙看。", 
            "城南我祖嘉名似，从此心期共不刊。"
        ], 
        "title": "题赵氏连理木图", 
        "type": "律诗", 
        "yun": "寒"
    }, 
    {
        "author": "袁似道", 
        "era": "宋", 
        "subtype": null, 
        "text": [
            "绣节移华屋，下照鸳湖阔。", 
            "飞梯驾秋旻，杰观压云堞。", 
            "铢积日用间，经营妙无迹。", 
            "图画划天开，景物劖地绝。", 
            "简静还乐邦，登览追逸辙。", 
            "彩舫回波心，芳樽浮月夕。", 
            "清吟开酣饮，长啸杂横笛。", 
            "新诗纪游情，□酒惊醉魄。", 
            "传看大轴盈，准拟坚珉刻。", 
            "□□望其成，抑以观稼穑。"
        ], 
        "title": "月波楼", 
        "type": "古风", 
        "yun": null
    }, 
    {
        "author": "袁枢", 
        "era": "宋", 
        "subtype": null, 
        "text": [
            "先生出云谷，看尽东南山。", 
            "吴越几往来，衡庐屡跻攀。", 
            "恨无璚瑶英，驻此冰雪颜。", 
            "有怀武夷仙，相期苍翠间。"
        ], 
        "title": "武夷精舍十咏 其一 隐屏精舍", 
        "type": "古风", 
        "yun": "删"
    }, 
    {
        "author": "袁枢", 
        "era": "宋", 
        "subtype": null, 
        "text": [
            "此身本无累，动静随所寓。", 
            "结庐在岩谷，自适山水趣。", 
            "朝来挹云气，日夕沐风露。", 
            "坐观天地心，讵忘仁智虑。"
        ], 
        "title": "武夷精舍十咏 其二 仁智堂", 
        "type": "古风", 
        "yun": null
    }, 
    {
        "author": "袁枢", 
        "era": "宋", 
        "subtype": null, 
        "text": [
            "本是山中人，归来山中友。", 
            "岂同荷蓧老，永结躬耕耦。", 
            "浮云忽出岫，肤寸弥九有。", 
            "此志未可量，见之千载后。"
        ], 
        "title": "武夷精舍十咏 其三 隐求室", 
        "type": "古风", 
        "yun": "有"
    }, 
    {
        "author": "袁枢", 
        "era": "宋", 
        "subtype": null, 
        "text": [
            "出处绍前哲，典型资后生。", 
            "虚堂悬青镜，视者心自明。", 
            "古人不难到，功用在力行。", 
            "缅怀朋簪盍，耿耿中夜情。"
        ], 
        "title": "武夷精舍十咏 其四 观善斋", 
        "type": "古风", 
        "yun": "庚"
    }, 
    {
        "author": "袁枢", 
        "era": "宋", 
        "subtype": null, 
        "text": [
            "岩前风入松，谷口泉漱石。", 
            "写之五弦琴，身在函丈席。", 
            "竹间有馀地，营馆招羽客。", 
            "静夜縆高弦，待月寒林隙。"
        ], 
        "title": "武夷精舍十咏 其五 寒栖馆", 
        "type": "古风", 
        "yun": "陌"
    }, 
    {
        "author": "袁枢", 
        "era": "宋", 
        "subtype": null, 
        "text": [
            "落日郁苍烟，空山转寒碧。", 
            "石屏倚天立，端峭一千尺。", 
            "无言独与对，足以永朝夕。", 
            "何用向时流，抵掌恣谈剧。"
        ], 
        "title": "武夷精舍十咏 其六 晚对亭", 
        "type": "古风", 
        "yun": "陌"
    }, 
    {
        "author": "袁枢", 
        "era": "宋", 
        "subtype": null, 
        "text": [
            "当年跨鹤翁，想在云深处。", 
            "铁笛忽龙吟，万壑披霾雾。", 
            "遥知发天秘，踏破苍苔路。", 
            "吹与众仙闻，来看晚题句。"
        ], 
        "title": "武夷精舍十咏 其七 铁笛亭", 
        "type": "古风", 
        "yun": null
    }, 
    {
        "author": "袁枢", 
        "era": "宋", 
        "subtype": null, 
        "text": [
            "投辖出东溟，持竿归九曲。", 
            "溪翁来问讯，笑失双鬓绿。", 
            "潭边旧钓石，莹滑磨青玉。", 
            "竟日谩垂纶，忘机看鸥浴。"
        ], 
        "title": "武夷精舍十咏 其八 钓矶", 
        "type": "古风", 
        "yun": "沃"
    }, 
    {
        "author": "袁枢", 
        "era": "宋", 
        "subtype": null, 
        "text": [
            "摘茗蜕仙岩，汲水潜虬穴。", 
            "旋然石上灶，轻汎瓯中雪。", 
            "清风已生腋，芳味犹在舌。", 
            "何时棹孤舟，来此分馀啜。"
        ], 
        "title": "武夷精舍十咏 其九 茶灶", 
        "type": "古风", 
        "yun": "屑"
    }, 
    {
        "author": "袁枢", 
        "era": "宋", 
        "subtype": null, 
        "text": [
            "溪回山路断，月白沙汀冷。", 
            "有人掀短篷，击棹歌声永。", 
            "闻之三叹息，涣然发深省。", 
            "归去万石滩，理我钓鱼艇。"
        ], 
        "title": "武夷精舍十咏 其十 渔艇", 
        "type": "古风", 
        "yun": null
    }, 
    {
        "author": "袁枢", 
        "era": "宋", 
        "subtype": null, 
        "text": [
            "丹砂九转世莫传，羽衣婀娜飞朝天。", 
            "凄然风露洗尘世，星斗一天随转旋。", 
            "空馀丹鼎在岩际，夜夜虹光腾霁烟。", 
            "天遗紫阳弭绛节，点石成玉公须专。", 
            "朝来金锁开洞府，丹火已灰当复然。", 
            "离龙坎虎玄又玄，不须人间询谪仙。", 
            "黄熊跑号青兕舞，争欲舐鼎严笞鞭。", 
            "岩头风高捲衣袂，嘶断玉龙云满川。", 
            "怡然上池漱琼液，鼓枻下濯丹溪泉。", 
            "云间双鹤傥未下，招隐为我歌长篇。"
        ], 
        "title": "寄朱晦翁山中丹砂", 
        "type": "古风", 
        "yun": "先"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "万石枕山眠，千峰随路转。", 
            "林深暝岩穴，一道寒泉溅。", 
            "分明冰帚垂空壁，隐约珠帘挂苍石。", 
            "深山寂寞有谁知，只与行人润诗笔。"
        ], 
        "title": "峡中瀑布泉", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "陵邱冉冉烟草新，丛祠寂寂君与臣。", 
            "千年不死一庭柏，八阵犹馀三峡春。", 
            "昔人已化辽东鹤，古往今来事如昨。", 
            "当年鱼水奋云龙，天不兴刘死诸葛。"
        ], 
        "title": "孔明庙柏", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "稽山道上多名迹，万顷湖光衬山色。", 
            "云蒸雾集累千年，屈指风流几人物。", 
            "平生佳处身曾经，赖此泉石供馀龄。", 
            "爱山何惜买山费，明珠不博娉与婷。", 
            "我闻天衣最奇绝，万顷清凉扫烦热。", 
            "持经夜半鸟鼠听，忽睹金仙起还灭。", 
            "把茅从此成开山，法华妙果僧中贤。", 
            "当时十诏徵不起，神奇变化泥生莲。", 
            "山神谨护泥封诏，独有遗风传内教。", 
            "袈裟金缕照琉璃，时放祥光蔽云物。", 
            "我来官守无时閒，著脚未历城南山。", 
            "区区俗眼空自翳，耿耿此意如循环。", 
            "我心岂是真如石，惭愧新诗与推激。", 
            "自怜未到此山中，想见入山深未得。", 
            "要令攻俗如攻城，兹游约与秋风迎。", 
            "吾曹岂办痴儿事，为君一醉南湖清。"
        ], 
        "title": "题天衣寺", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "贪夫筑室齐云湄，满溢既死不可持。", 
            "佳哉高人世念薄，丈室缉缀如茧丝。", 
            "门前流水照明月，门里有诗清更绝。", 
            "汲泉欲漱齿怯寒，携杖先登腰易劣。", 
            "客不待速来往频，剥啄扣门有谁应。", 
            "主人酌酒要客醉，坐客见花心自醒。", 
            "长松古柏垂杨岸，为萁一亩酒无算。", 
            "花开诗酒足逢迎，花谢蝶蜂漫零乱。", 
            "万物荣枯付达观，我欲从君著眼看。", 
            "傥能剩扫床头金，笑彼人间痴死汉。"
        ], 
        "title": "朱东父作室", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "西风一舸来扬州，疋马直上新城头。", 
            "环城九里十六步，一一峭壁临深沟。", 
            "俄焉唯喏两军士，众手指示陈其由。", 
            "扬鞭试问筑城意，曰堡曰寨何所谋。", 
            "诵言长淮十六郡，天险地利兹其尤。", 
            "江横万里限南北，藉此屏翰屯咽喉。", 
            "向来强敌蹈此境，夜半一叱遭虔刘。", 
            "平畴旷野不可限，一城未足防侵牟。", 
            "高城西北古城后，因势决策成楚丘。", 
            "四门大开楼橹备，中有万甲藏戈矛。", 
            "譬如一铠何足恃，被之重铠前无忧。", 
            "乃知旧臣建议仅出此，我亦策马嗟去休。", 
            "不知城二势则一，添足画蛇真赘疣。", 
            "君不见紫岩先生昔经理，钓桥深堑先防秋。", 
            "当时方略岂不究，而使浪策为今羞。", 
            "吁哉成事不复说，只恐说计无时酬。", 
            "书生衔命偶经履，一见敢谓可与不。", 
            "世间万事一笑里，轻帆送我催行舟。"
        ], 
        "title": "扬州堡寨", 
        "type": "古风", 
        "yun": "尤"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "书生作吏从朱墨，官事纷纷何日息。", 
            "不堪雁鹜对敲朴，宁解诗书伴松竹。", 
            "太丘退食何萧然，笔研不落尘埃边。", 
            "前岁读书山水县，今年二友来通川。", 
            "料君捧诏还朝日，老盖寒梢应的皪。", 
            "此时留与后人看，要使清风继前迹。"
        ], 
        "title": "题陈日华二友堂", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "我昔曾为江左国，剩说鹅湖今壮邑。", 
            "频年官府苦催科，百里齐民犹珥笔。", 
            "男儿遇事难是图，猛士缚兽须于菟。", 
            "才高政不较难易，知公此去无趑趄。", 
            "嗟予仰韩如仰斗，公亦登门及予否。", 
            "为言饥饿六年中，两眼犹能记千首。"
        ], 
        "title": "送陈景斋宰铅山", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "丈夫忧国如忧身，疴痒疾痛均伤生。", 
            "胸中百药寒凉明，有疾一试真权衡。", 
            "我观周郎真豪英，落落磊磊通而清。", 
            "少年志欲天下平，夜光无因匹夫惊。", 
            "万卷堆胸兀相撑，尚论千载欣谈兵。", 
            "不堪北首瞻神京，抵掌不平中屡鸣。", 
            "老来符竹疏新荣，捧檄正须堪一行。", 
            "舌翻衮衮倾波瀛，察讥之说何铿鍧。", 
            "龙头悦怿意若迎，领略健论心为倾。", 
            "朱轓好去方北征，黄堂暇日烦经营。", 
            "老狐恋恋巢穴成，两雏竞斗誇纷争。", 
            "料公志略须纵横，边尘一洗诛长鲸。", 
            "片言定可攻聊城，覆巢熏穴无馀氓。", 
            "牢盆细务毋太萦，簿书期会毋留情。", 
            "只今了却功与名，大副昔年梁楚声。", 
            "我来踪迹水上萍，与公相望几连甍。", 
            "交情契合踰弟兄，颉颃上下相嘲评。", 
            "有时立论披腹呈，彼此浩气俱峥嵘。", 
            "公今事业行轩轰，我怀礧磈方聋盲。", 
            "愿公不负忠与诚，归来阔步名公卿。", 
            "愿我百念一羽轻，公乎访我惟岩耕。"
        ], 
        "title": "送周可大守通州", 
        "type": "古风", 
        "yun": "庚"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "江净孤月寒，山空野梅白。", 
            "我是天涯人，却送东行客。", 
            "送君直上蓬山首，莫忘西南困征取。", 
            "功名富贵不须多，只把诗书垂不朽。"
        ], 
        "title": "送王齐卿教授造朝", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "大钧落落元无钩，百尺空卧元龙楼。", 
            "天生斯人竟何用，摇笔仅可供眉愁。", 
            "诗人惯作惊人语，富贵迫人嗟几许。", 
            "世间万事要其终，只今此道犹能东。"
        ], 
        "title": "用杨诚斋韵题吴梦与集", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "雄编已汗南山竹，对坐松篁誇鼎足。", 
            "犹嫌官事作痴儿，故向书林巧徵逐。", 
            "苍龙宛转鳞之而，此君寂寞清且高。", 
            "晚来雁鹜无人进，又报明公欲变骚。"
        ], 
        "title": "陈日华删定读书林", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "永和九年暮春日，兰亭修禊群贤集。", 
            "含毫欲下意已先，媚日暄风佐摇笔。", 
            "当时一笔三百字，但说斯文感今昔。", 
            "谁知已作尤物看，流传人间天上得。", 
            "天高地远閟不示，仅许一二翻摹勒。", 
            "忽然飞上白云俱，径入昭陵陪玉骨。", 
            "识真之士已绝少，真者一去嗟难觅。", 
            "纷纷好事眼空眩，只把残碑慕真迹。", 
            "萧郎袖去明真赝，定武传来差甲乙。", 
            "如丁如爪辨形似，不丰不露分肥瘠。", 
            "人亡无复见风流，漫费精神疲得失。", 
            "临川先生天下士，古貌古心成古癖。", 
            "搜奇日富老不厌，如渴欲饮饥欲食。", 
            "有时瞥眼道傍见，倒屣迎之如不及。", 
            "牙签轴已过三万，集古录多千卷帙。", 
            "平生著意右军处，并蓄兼收一何力。", 
            "赏音本在笔墨外，何必此优而彼劣。", 
            "清波万顷浑一点，明月一轮云半入。", 
            "是中元不碍真趣，气象典刑尤历历。", 
            "知我罪我春秋乎，政尔未容言语直。", 
            "我方随群厚其嗜，门户弗彊才仅立。", 
            "几年冥搜政无那，剩欲流涎分半席。", 
            "阅公善本三四五，不觉长歌书卷侧。", 
            "羲之死矣空费公家九万笺，安得斯人写金石。"
        ], 
        "title": "题王顺伯秘书所藏兰亭修禊帖", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "夜来风絮鸣觚棱，纷纷消息何频仍。", 
            "不堪十月已四白，岂暇一岁誇三登。", 
            "祁寒未必小民怨，哭雪政恐樵夫憎。", 
            "穷阎冷市籴贵谷，破灶湿苇烧层冰。", 
            "寒窗又冻诗翁笔，清夜谁怜贫妇织。", 
            "人言宜瑞不宜多，官放论钱不论日。", 
            "请君高吟祈碧苍，愿天今夕开扶桑。", 
            "寄语龙公且相恤，忍待明年莫仓卒。"
        ], 
        "title": "十月雪四白", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "楼头一夜寒声促，但怪重衾惯藏六。", 
            "小窗起听枯叶鸣，更觉凝寒透肌粟。", 
            "乃知龙公修故事，幻作轻细巧翻覆。", 
            "抟空积势欺檐楹，过眼随风满坑谷。", 
            "云涛衮衮浩无际，顷刻庭前三万斛。", 
            "小山爱我已霜鬓，老尽苍崖垂布瀑。", 
            "儿童爱雪不爱身，堆削形模笑盈掬。", 
            "风梢袅娜困无奈，一一扶头恣敲朴。", 
            "我来苕霅四寒暑，破漏怜渠数间屋。", 
            "无人推户起僵卧，漫把清风继前躅。", 
            "寒炉夜拨终不焰，冻笔呵吟已先秃。", 
            "人间忧乐有定分，邻家乃奏琵琶曲。", 
            "回飙落屑点翠袖，纷纷花映花奴肉。", 
            "杜陵老眼不禁寒，只有诗筒再三读。", 
            "请君早办雪儿歌，唤取诗翁醉醽醁。"
        ], 
        "title": "效东坡从欧阳公咏雪体不用盐玉鹤鹭絮蝶飞舞为比不使皓白洁素等字", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "玉沙飞堕何衮衮，一夜青山损颜色。", 
            "此山底事厌青姿，故学何郎轻傅粉。", 
            "晓来窗户何人开，僵卧欲起惊皑皑。", 
            "微风淅沥捲还起，片片直上双毛来。", 
            "扁舟剩欲敲邻屋，料得羔羊酒初熟。", 
            "琼瑶欲尽不可留，梁园歌吹须君侯。"
        ], 
        "title": "雪中简林子长", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "巫山磊块山林姿，一丘一壑贪成痴。", 
            "寸峰拳石瞥眼过，张皇攫觅惟忧迟。", 
            "东南佳山多秀丽，就中所欠雄与奇。", 
            "饱闻巫山冠巴峡，奇峰十二相参差。", 
            "昔年图画常一见，欲见此山无路之。", 
            "扁舟西溯上三峡，千岩万壑争追随。", 
            "终朝应接已不暇，心目洞骇俱忘疲。", 
            "蓦然钟鼓高唐上，峰峦二六排旌旗。", 
            "一峰霞彩迥在望，一峰展翠开屏帷。", 
            "无心出岫云吐色，偃盖平峦松并枝。", 
            "仙踪鹤驾羽衣近，坛石瑶台阊阖低。", 
            "白云一起凤皇下，清泉四合蛟龙嬉。", 
            "群峰角立变态异，一一大巧乾坤为。", 
            "外堪击拊试声律，中含造化分四时。", 
            "天下名山亦多矣，未有列岫奇如兹。", 
            "九华一景固天巧，惜与江流相背驰。", 
            "南北两峰喧众口，妆抹却恨同西施。", 
            "何如此峰无限好，行行列列临江湄。", 
            "烟云漠漠出寸碧，风雨时时横黛眉。", 
            "舟人渔子漫回首，骚士墨客劳支颐。", 
            "我来穿水入天去，貂裘章甫生尘缁。", 
            "昂头见此大奇特，跻攀不上空嗟嘻。", 
            "吾将欲访三岛登九嶷，上蓬莱道山之壁，绝泰华终南之嵋。", 
            "飞凫去舄啸沧海，却来巫峡温前诗。"
        ], 
        "title": "巫山十二峰二十五韵", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "作计寻山径，论交独两生。", 
            "相过真有意，多病只垂情。", 
            "老怯终年别，诗烦一夜程。", 
            "怀思几秋梦，月落晓溪横。"
        ], 
        "title": "和张思济县尉韵二首 其一", 
        "type": "古风", 
        "yun": "庚"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "书债频年积，舟行一水期。", 
            "稍吟秋夜雨，不尽故人思。", 
            "正为才高累，宁论事了嗤。", 
            "相忘心屡折，落笔更蜚驰。"
        ], 
        "title": "和张思济县尉韵二首 其二", 
        "type": "古风", 
        "yun": "支"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "三魁天下极登庸，具眼相看识巨公。", 
            "翰墨密传心印子，勋名同在百年中。"
        ], 
        "title": "跋冯文简公赠朱忠靖公帖四首 其一", 
        "type": "古风", 
        "yun": "东"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "人间事了乞身归，想见萧然闭户时。", 
            "钟鼎山林元不二，惟公全德两无亏。"
        ], 
        "title": "跋冯文简公赠朱忠靖公帖四首 其二", 
        "type": "古风", 
        "yun": "支"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "传家二帖到今存，岁月君看上相言。", 
            "大似涪翁推酉日，永平七祀记盐盘。"
        ], 
        "title": "跋冯文简公赠朱忠靖公帖四首 其三", 
        "type": "古风", 
        "yun": null
    }, 
    {
        "author": "袁说友", 
        "era": "宋", 
        "subtype": null, 
        "text": [
            "忠靖由来世不殊，昔年我亦见今谟。", 
            "至今犹有家风在，却恨丘原起日无。"
        ], 
        "title": "跋冯文简公赠朱忠靖公帖四首 其四", 
        "type": "古风", 
        "yun": "虞"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "道场山顶出南溪，苍弁峰头正直西。", 
            "更割东桥仪凤水，如今定不怨鸾栖。"
        ], 
        "title": "题乌程簿厅浮玉亭七首 其一", 
        "type": "古风", 
        "yun": "齐"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "人言苕霅下千崖，一水中分两派开。", 
            "但怪玉浮浮似磬，不知原自泗滨来。"
        ], 
        "title": "题乌程簿厅浮玉亭七首 其二", 
        "type": "古风", 
        "yun": "灰"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "谁将绝景傍家边，举足溪山已满前。", 
            "莫恨微官清俸少，一亭风月不论钱。"
        ], 
        "title": "题乌程簿厅浮玉亭七首 其三", 
        "type": "古风", 
        "yun": "先"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "一日溪流万橹声，簿书丛里眼偏明。", 
            "青衫不怕笼朱墨，直下沧浪便濯缨。"
        ], 
        "title": "题乌程簿厅浮玉亭七首 其四", 
        "type": "古风", 
        "yun": "庚"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "霅川今是辋川图，城郭中藏十顷湖。", 
            "空说侯门深似海，得如簿领一亭无。"
        ], 
        "title": "题乌程簿厅浮玉亭七首 其五", 
        "type": "古风", 
        "yun": "虞"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "浮屠高直一溪云，水面浑如镜面分。", 
            "此景正缘高士得，不然何以独输君。"
        ], 
        "title": "题乌程簿厅浮玉亭七首 其六", 
        "type": "古风", 
        "yun": "文"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "误把新题涴彩梁，我书元不是中郎。", 
            "亭前若解真浮玉，成我蒹葭倚玉堂。"
        ], 
        "title": "题乌程簿厅浮玉亭七首 其七", 
        "type": "古风", 
        "yun": "阳"
    }, 
    {
        "author": "袁说友", 
        "era": "宋", 
        "subtype": null, 
        "text": [
            "在昔有袁村，今到袁村路。", 
            "峰傍呼父老，同姓亦三数。", 
            "贵贱本无种，苗裔有疏附。", 
            "我家建安派，一经立门户。", 
            "安用黄金籯，守此青简蠹。", 
            "庶几亢吾宗，百世传儒素。", 
            "作诗示云来，聊并城南句。"
        ], 
        "title": "过袁村", 
        "type": "古风", 
        "yun": null
    }, 
    {
        "author": "袁枢", 
        "era": "宋", 
        "subtype": "五言绝句", 
        "text": [
            "泰山一毫轻，沧海一滴水。", 
            "我观天地间，何啻犹一指。"
        ], 
        "title": "题屏风", 
        "type": "绝句", 
        "yun": "纸"
    }, 
    {
        "author": "袁枢", 
        "era": "宋", 
        "subtype": "七言绝句", 
        "text": [
            "玉龙倒影卧寒潭，人在云霄天地宽。", 
            "借问是谁题此柱，茂陵词客到长安。"
        ], 
        "title": "题建宁南乡桥", 
        "type": "绝句", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "辙迹当年遍九州，晚归始解卧林丘。", 
            "爱身每戒玉抵鹊，养气要如刀解牛。", 
            "柔橹摇残天镜月，短筇领尽石帆秋。", 
            "尽言未办常扃户，竟是吾身得自由。"
        ], 
        "title": "遣兴二首 其一", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "出仕才堪斗大州，初归便拟筑糟丘。", 
            "虚名大似月蟾兔，荣路久如风马牛。", 
            "唧唧悲蛩常吊夜，萧萧蠹叶更禁秋。", 
            "静观世事频兴叹，千载前时有许由。"
        ], 
        "title": "遣兴二首 其二", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "闭门高卧镜湖傍，元自无闲可得忙。", 
            "泛罢杯觞馀菊苦，玩残指爪带橙香。", 
            "灯昏共度空阶雨，蛩冷偏依丈室床。", 
            "不待衰年宦情尽，未来如雁到衡阳。"
        ], 
        "title": "闭门", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "今年高谢武夷君，饭豆羹藜亦所欣。", 
            "参透庄生齐物论，扫空韩子送穷文。", 
            "心如脱阱奔林鹿，迹似还山不雨云。", 
            "犹幸此身强健在，乡邻争看布襦裙。"
        ], 
        "title": "祠禄满不敢复请作口号三首 其一", 
        "type": "律诗", 
        "yun": "文"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "祠庭八载窃荣名，一饱心知合自营。", 
            "牍后落衔便手倦，月头镌俸喜身轻。", 
            "弊衣不补惟频结，浊酒难谋且细倾。", 
            "赖有东皋堪肆力，比邻相唤事冬耕。"
        ], 
        "title": "祠禄满不敢复请作口号三首 其二", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "白首还山不自存，天书四降海边村。", 
            "惭非故将前侯比，误辱优贤养老恩。", 
            "龟寿自应能食气，鹤归那得更乘轩。", 
            "从今再草公车奏，惟有挂冠神武门。"
        ], 
        "title": "祠禄满不敢复请作口号三首 其三", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "常记当年赋子虚，公卿交口荐相如。", 
            "岂知鹤发残年叟，犹读蝇头细字书。", 
            "出处幸逃千载笑，功名从负此心初。", 
            "荒园落叶纷如积，日暮归来自荷锄。"
        ], 
        "title": "书感", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "幅巾萧散饯馀龄，江左诸贤可乞灵。", 
            "护枕小屏图紫阁，映窗矮卷写黄庭。", 
            "旷怀与世元难合，幽句何人可遣听。", 
            "一酌兰溪遗万事，时看墙底卧长瓶。"
        ], 
        "title": "龟堂独酌二首 其一", 
        "type": "律诗", 
        "yun": "青"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "一榼兰溪自献酬，徂年不肯为人留。", 
            "巴山频入初寒梦，江月偏供独夜愁。", 
            "越石壮心鸡喔喔，子卿归信雁悠悠。", 
            "天生我辈初何用，病骨支离又过秋。"
        ], 
        "title": "龟堂独酌二首 其二", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "倦榻呻吟每自哀，占蓍来告出馀灾。", 
            "自能洗研拂书几，时亦折花寻酒杯。", 
            "久类寒蛟潜岫穴，忽如老马喷风埃。", 
            "霜晴烂熳东窗日，一笑山坡访早梅。"
        ], 
        "title": "病愈", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "枳篱茅屋枕孤峰，偃尽初来手种松。", 
            "睡少未成千里梦，愁深先怯五更钟。", 
            "中天日月逢真主，数亩桑麻伴老农。", 
            "世事古今谁料得，不堪陂水照衰容。"
        ], 
        "title": "自遣", 
        "type": "律诗", 
        "yun": "冬"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "鬓毛萧飒齿根浮，徂岁翩翩肯暂留。", 
            "穷巷多泥谁问疾，空阶滴雨又经秋。", 
            "自营可笑誇三窟，善守宁须筑百楼。", 
            "但使胸中机事尽，一樽随处送悠悠。"
        ], 
        "title": "寒雨中偶赋二首 其一", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "暮年心事与谁同，到处飘然一病翁。", 
            "断梦凄凉灯影里，残诗零落雨声中。", 
            "莫惊颜鬓浑非昨，略数朋侪已半空。", 
            "祠禄上还犹负愧，何功班缀冠仙蓬。"
        ], 
        "title": "寒雨中偶赋二首 其二", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "园庐已卜锦城东，乘驿归来更得穷。", 
            "只道骅骝开道路，岂知鱼鸟困池笼。", 
            "石犀祠下春波绿，金雁桥边夜烛红。", 
            "未死旧游如可继，典衣犹拟醉郫筒。"
        ], 
        "title": "思蜀三首 其一", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "二十年前客锦城，酒徒诗社尽豪英。", 
            "才名吏部倾朝野，意气成州共死生。", 
            "废苑探梅常共醉，遗祠访柏亦俱行。", 
            "即今病卧寒灯里，欲话当时涕已倾。"
        ], 
        "title": "思蜀三首 其二", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "谭侯才气敌文园，日日银鞍画戟门。", 
            "奇句入神闻鬼泣，巨觥如海看鲸吞。", 
            "一官胄监能令死，万里铭旌忍更论。", 
            "湖上秋来频入梦，凭谁词翰与招魂。"
        ], 
        "title": "思蜀三首 其三", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "牛乳抨酥瀹茗芽，蜂房分蜜渍棕花。", 
            "旧知石芥真尤物，晚得蒌蒿又一家。", 
            "疏索乡邻缘老病，团栾儿女且喧哗。", 
            "古人不下藜羹糁，斟酌龟堂已太奢。"
        ], 
        "title": "戏咏山家食品", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "新溉东皋亩一钟，乌犍粗足事春农。", 
            "灞桥风雪吟虽苦，杜曲桑麻兴本浓。", 
            "老大断非金谷友，生存惟冀酒泉封。", 
            "莫嘲野饷萧条甚，箭茁莼丝亦粗供。"
        ], 
        "title": "耕罢偶书", 
        "type": "律诗", 
        "yun": "冬"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "末路萧条客子心，不堪徂岁更沉阴。", 
            "低檐雨滴睡眠少，败壁灯残感慨深。", 
            "不办典衣谋尽醉，尚能拥鼻作微吟。", 
            "交朋一散如天远，试向今宵梦里寻。"
        ], 
        "title": "雨夜", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "山重水复怯朝寒，一卷窗间袖手看。", 
            "朱檐长瓶列云液，绛囊细字拆龙团。", 
            "数峰移自侏儒国，一研来从黯淡滩。", 
            "要识放翁顽钝处，胸中七泽著犹宽。"
        ], 
        "title": "庵中晨起书触目四首 其一", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "晖晖初日上帘钩，漠漠清寒透衲裘。", 
            "雪棘并栖双鹊瞑，金环斜绊一猿愁。", 
            "廉宣卧壑松楠老，王子穿林水石幽。", 
            "戏事自怜除未尽，此生行欲散风沤。"
        ], 
        "title": "庵中晨起书触目四首 其二", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "赋形不使面团团，耸膊心知到骨寒。", 
            "晏子元非枕鼓士，杜生那有切云冠。", 
            "时扶迁客桄榔杖，日厌诗人苜蓿盘。", 
            "赖是平生憎阿堵，今年初解侍祠官。"
        ], 
        "title": "庵中晨起书触目四首 其三", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "初归誓墓老乡邦，手结茆茨近小江。", 
            "北渚露沾行药屐，东厢日射勘书窗。", 
            "孤忠自信丹心折，万事空成雪鬓双。", 
            "长愧宗人白崖老，赠行期我鹿门庞。"
        ], 
        "title": "庵中晨起书触目四首 其四", 
        "type": "律诗", 
        "yun": "江"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "漠漠炊烟村远近，鼕鼕傩鼓埭西东。", 
            "三叉古路残芜里，一曲清江淡霭中。", 
            "外物已忘如弃屣，老身无伴等羁鸿。", 
            "天寒寂寞篱门晚，又见浮生一岁穷。"
        ], 
        "title": "舍北晚步", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老子不堪尘世劳，且当痛饮读离骚。", 
            "此身幸已免虎口，有手但能持蟹螯。", 
            "牛角挂书何足问，虎头食肉亦非豪。", 
            "天寒欲与人同醉，安得长江化浊醪。"
        ], 
        "title": "对酒", 
        "type": "律诗", 
        "yun": "豪"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "澹月微霜夜漏徂，披裘不睡附寒炉。", 
            "清笳袅袅已三弄，残火荧荧才一铢。", 
            "报国无期心欲折，读书自力眼将枯。", 
            "曲生作态年来甚，不受闲人折简呼。"
        ], 
        "title": "夜坐求酒已尽喟然有赋", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "坚冰塞川厚莫测，断雁叫群声可哀。", 
            "草围小瓮酒未熟，霜压瘦枝梅不开。", 
            "稚子忍寒守蠹简，老夫忘睡画炉灰。", 
            "低头就世吾所讳，千载伯鸾安在哉。"
        ], 
        "title": "寒夜", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "小岭清陂寂寞中，绿樽岁晚与君同。", 
            "高标赖有诗人识，绝艳真穷造物工。", 
            "正喜参差横夜月，又惊零落付春风。", 
            "老谙世事宁多叹，身自人间一转蓬。"
        ], 
        "title": "南园观梅", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "晓寒无赖透重裘，三日江云暝不收。", 
            "岁月推移吾辈老，交朋零落此生浮。", 
            "东皋苦潦犹中熟，旧疾虽存亦小瘳。", 
            "禹庙兰亭俱在眼，剩沽春酒破春愁。"
        ], 
        "title": "岁尽苦寒", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "东风入律寒犹剧，多稼占祥雪欲成。", 
            "郁垒自书誇腕力，屠苏不至叹人情。", 
            "呼卢院落哗新岁，卖困儿童起五更。", 
            "白发满头能且健，剩随邻曲乐升平。"
        ], 
        "title": "岁首书事二首 其一", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "扶持又度改年时，耄齿侵寻敢自期。", 
            "中夕祭馀分馎饦，黎明人起换钟馗。", 
            "春盘未抹青丝菜，寿斝先酬白发儿。", 
            "闻道城中灯绝好，出门无日叹吾衰。"
        ], 
        "title": "岁首书事二首 其二", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "危樯恰恰傍金山，风送船回势莫攀。", 
            "忘却波涛望金碧，无边阁上几层栏。"
        ], 
        "title": "渡杨子江遇颠风和霍希文韵三首 其一", 
        "type": "绝句", 
        "yun": null
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "冲涛逐浪不禁寒，何止舟行百丈滩。", 
            "柂橹一声江已转，瓜州岸上报平安。"
        ], 
        "title": "渡杨子江遇颠风和霍希文韵三首 其二", 
        "type": "绝句", 
        "yun": "寒"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "朝暾下接水光明，风激涛头浪捲层。", 
            "衮衮舟帆来复往，江心笑杀几閒僧。"
        ], 
        "title": "渡杨子江遇颠风和霍希文韵三首 其三", 
        "type": "绝句", 
        "yun": "蒸"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "几年青史说周郎，赤壁乌林在武昌。", 
            "明日有人山下过，一樽容我吊兴亡。"
        ], 
        "title": "过赤壁", 
        "type": "绝句", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "荆州天险大江蟠，坐制金陵自不难。", 
            "却遣千艘沉赤壁，至今耆老笑曹瞒。"
        ], 
        "title": "泊荆南二首 其一", 
        "type": "绝句", 
        "yun": "寒"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "可怜吴蜀爱荆州，胜赏相当卒罢休。", 
            "何地无城堪保障，此城端为据咽喉。"
        ], 
        "title": "泊荆南二首 其二", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "青衫往事几经秋，白首重来忆旧游。", 
            "今夜台城无限月，更凭樽酒豁羁愁。"
        ], 
        "title": "金陵", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "终朝百尺掣风槎，半夜将星到白沙。", 
            "休说元戎誇十乘，且随商橹傍村家。"
        ], 
        "title": "泊真州沙岸", 
        "type": "绝句", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "可惜洲亭已渐荒，了无鸥鹭白双双。", 
            "摩挲石上琳琅句，犹得斯文镇大江。"
        ], 
        "title": "白鹭洲", 
        "type": "绝句", 
        "yun": "江"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "荆江七百拗如雠，尽日萦纡倒转舟。", 
            "不必潇湘时逆泛，清波今日不翻流。"
        ], 
        "title": "翻流水", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "西湖历历旧嬉游，佳处欣逢辄少留。", 
            "却恨草堂元不识，故教俗眼为君羞。"
        ], 
        "title": "西湖", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "两湖绵亘连千里，万古苍梧说二妃。", 
            "最羡巴童并蜀客，饱看日月去还归。"
        ], 
        "title": "过洞庭", 
        "type": "绝句", 
        "yun": "微"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "夷犹画舫入重湖，野蝶閒鸥自笑呼。", 
            "踏遍北园桃李径，又寻芳草到南郛。"
        ], 
        "title": "重湖", 
        "type": "绝句", 
        "yun": "虞"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "楚王下见溯江舟，岂是城隅沮洳头。", 
            "自古循名多失实，不妨犹记旧风流。"
        ], 
        "title": "楚渚宫", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "几年烟雨锁苍苔，咫尺侯门路不开。", 
            "夜半一声横笛处，道人随月过山来。"
        ], 
        "title": "过道人矶", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "怀沙元不为谗嚣，要与江山作美谣。", 
            "千载孤忠动神物，三湖今向汨罗朝。"
        ], 
        "title": "汨罗", 
        "type": "绝句", 
        "yun": "萧"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "石城出壤水怀州，息壤藏城水复收。", 
            "千载故侯犹未识，土能胜水有深谋。"
        ], 
        "title": "息壤", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "古庙阴阴不记年，扬帆逆浪几舟船。", 
            "我舟小泊沙洲下，也谂江神问济川。"
        ], 
        "title": "祀江神", 
        "type": "绝句", 
        "yun": "先"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "叟邪歌漫遏行云，抔土千年几昼曛。", 
            "石鉴可磨人不见，东西台下泪泉闻。"
        ], 
        "title": "游武担山", 
        "type": "绝句", 
        "yun": "文"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "篮舆屈曲上中岩，峻壁危峰面面山。", 
            "心月亭前何世界，不知天上与人间。"
        ], 
        "title": "游中岩", 
        "type": "绝句", 
        "yun": "删"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "环山翠幄远尤清，柏叶丛枝到地生。", 
            "恰傍浓阴深处过，无端杜宇两三声。"
        ], 
        "title": "峡路山行即事十首 其一", 
        "type": "绝句", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "短篱深閟两三家，门外低畦长豆麻。", 
            "急系芒鞋看行客，野花犹带一枝斜。"
        ], 
        "title": "峡路山行即事十首 其二", 
        "type": "绝句", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "旌旗猎猎晓云风，扑面清微破午烘。", 
            "更度幽香来细细，转头寻见野花红。"
        ], 
        "title": "峡路山行即事十首 其三", 
        "type": "绝句", 
        "yun": "东"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "跳山踏草笑迎逢，要识新侯过眼中。", 
            "寄语山翁吾老矣，冬裘夏葛与伊同。"
        ], 
        "title": "峡路山行即事十首 其四", 
        "type": "绝句", 
        "yun": "东"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "双牛只叟一横犁，白水青秧透面肥。", 
            "是处喜经连夜雨，田家十口可无饥。"
        ], 
        "title": "峡路山行即事十首 其五", 
        "type": "绝句", 
        "yun": "微"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "老去纡行盍罢休，忙身閒虑足搔头。", 
            "林烟岩雾鸟声远，独对遥山无限愁。"
        ], 
        "title": "峡路山行即事十首 其六", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "鼙鼓鸣山绿叶摇，繁声嚣杂漫终朝。", 
            "不如涧下一杯水，沃起行人心肺焦。"
        ], 
        "title": "峡路山行即事十首 其七", 
        "type": "绝句", 
        "yun": "萧"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "倚风修竹叶滋繁，穿石湍流浪吐吞。", 
            "薄暮柴门人影寂，晓风烟树鸟鸣喧。"
        ], 
        "title": "峡路山行即事十首 其八", 
        "type": "绝句", 
        "yun": "元"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "浩荡东风晚更严，黄埃得得上霜髯。", 
            "细题今日山中景，更有前头万点尖。"
        ], 
        "title": "峡路山行即事十首 其九", 
        "type": "绝句", 
        "yun": "盐"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "千里山行一月程，攀层蹑级几宵征。", 
            "明朝猛入遂宁路，闻说夷途砥样平。"
        ], 
        "title": "峡路山行即事十首 其十", 
        "type": "绝句", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "几度飘零满地金，移根堂下豁尘襟。", 
            "主翁自是曾修月，更为人间著翠阴。"
        ], 
        "title": "和丁端叔月窟韵", 
        "type": "绝句", 
        "yun": "侵"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "拍手阑干看锦堆，留翁未肯十分开。", 
            "惜花惜别情相似，急急从今载酒来。"
        ], 
        "title": "瑞香亭和丁端叔韵", 
        "type": "绝句", 
        "yun": "灰"
    }, 
    {
        "author": "袁枢", 
        "era": "宋", 
        "subtype": "五言律诗", 
        "text": [
            "云集燕城扰，龙翔汉业兴。", 
            "风燃燎衣火，雪拥渡河冰。", 
            "险难成戡定，忧劳付纂承。", 
            "百年馀父老，呜咽望原陵。"
        ], 
        "title": "高宗皇帝挽词 其一", 
        "type": "律诗", 
        "yun": "蒸"
    }, 
    {
        "author": "袁枢", 
        "era": "宋", 
        "subtype": "五言律诗", 
        "text": [
            "历数钦尧命，讴歌乐舜归。", 
            "玑衡新日月，黼黻旧裳衣。", 
            "姑射游神远，崆峒探道微。", 
            "龙髯攀莫及，空怅白云飞。"
        ], 
        "title": "高宗皇帝挽词 其二", 
        "type": "律诗", 
        "yun": "微"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "浩荡东城外，微茫病眼开。", 
            "烟帆一鸟过，云插乱峰堆。", 
            "绿水漫漫去，青山衮衮来。", 
            "飞边双鹭没，天末晚风回。"
        ], 
        "title": "出东城观水", 
        "type": "律诗", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "家住水云窟，路分苕霅溪。", 
            "天高横螮蝀，水阔跨鲸鲵。", 
            "捲浪去还却，行人东望西。", 
            "帆樯惊岁月，桥柱几人题。"
        ], 
        "title": "骆驼桥", 
        "type": "律诗", 
        "yun": "齐"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "波入南溪绿，荷薰夹岸香。", 
            "一川虹倒影，百步带横塘。", 
            "舟榜桥边柳，鱼惊月下榔。", 
            "人亡遗爱远，谁复赋甘棠。"
        ], 
        "title": "甘棠桥", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "远鼓三更急，长虹十丈低。", 
            "影浮冰鉴月，身渡玉壶溪。", 
            "画烛人应醉，桃源路肯迷。", 
            "疏星与残月，点点下玻璃。"
        ], 
        "title": "舟行夜过甘棠桥", 
        "type": "律诗", 
        "yun": null
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "沙岸人归后，船窗月上时。", 
            "霜风竹筱港，灯火后山诗。", 
            "岁晚羁怀恶，江空熟路迟。", 
            "邻舟一樽酒，不使老夫知。"
        ], 
        "title": "舟泊竹筱港夜坐诵后山诗", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "赤壁矶方到，黄州路未遥。", 
            "辛勤四十里，跋涉两三朝。", 
            "戢戢牛羊下，閒閒鸥鹭骄。", 
            "忍将今岁月，容易客中销。"
        ], 
        "title": "舟发黄州连日遇逆风泊赤壁", 
        "type": "律诗", 
        "yun": "萧"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "小艇浮孤苇，垂髫识二童。", 
            "巧将双箬笠，快夺一帆风。", 
            "去去渔歌里，翩翩麦浪中。", 
            "吴儿惯浮浪，早已逐飘蓬。"
        ], 
        "title": "舟遇逆风有叶舟坐二小儿以一竿挂二笠代帆而来", 
        "type": "律诗", 
        "yun": "东"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "杜宇催归急，青山送客忙。", 
            "去帆辞断港，过眼接危樯。", 
            "亲戚五年别，尊罍一笑长。", 
            "山西堕残照，不忍酹离觞。"
        ], 
        "title": "舟行邂逅别吴子明郎中", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "帆席搀前去，炊烟落后陈。", 
            "一杯羹已饫，方丈食何因。", 
            "自分贫兼客，休嗟愁杀人。", 
            "江风吹送稳，晚酌待频频。"
        ], 
        "title": "庖人舟以风殿后早饭不继", 
        "type": "律诗", 
        "yun": "真"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "远浦三更月，春风一夜程。", 
            "平生惯安静，多病怯征行。", 
            "急橹誇先后，连山护送迎。", 
            "关心小儿女，幽梦落东城。"
        ], 
        "title": "舟中怀稚子", 
        "type": "律诗", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "猛作修鳞想，观渔忆故濠。", 
            "横舟排雪浪，敏手夺银刀。", 
            "过熟偏宜酒，馀鲜更带糟。", 
            "忍穷须忍口，老矣为渠饕。"
        ], 
        "title": "观渔舟得巨鱼", 
        "type": "律诗", 
        "yun": "豪"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "涨水一篙足，环山七里长。", 
            "维舟横略彴，惊鹭入菰蒋。", 
            "话旧人俱老，相嗟鬓各霜。", 
            "年来慵不出，犹未免迎将。"
        ], 
        "title": "舟过七里店迓客", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "樽酒称台馈，牢辞以例陈。", 
            "独醒心已醉，不饮意如春。", 
            "凝望嗟陶令，誇醒笑伯伦。", 
            "兼金有前训，寄谢白衣人。"
        ], 
        "title": "舟中酒味酸许深父漕使以家酿来亦不欲受", 
        "type": "律诗", 
        "yun": "真"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "路转双溪曲，河湾一径通。", 
            "清秋杨柳月，落日芰荷风。", 
            "直抵濯缨水，当前文笔峰。", 
            "满城佳气聚，擢秀美群公。"
        ], 
        "title": "月河", 
        "type": "律诗", 
        "yun": null
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "练湖四十里，往往半徐州。", 
            "巨浸膏千亩，馀波济万艘。", 
            "回旋迷宿鸟，浩荡狎飞鸥。", 
            "父老相迎问，犹怀旱暵忧。"
        ], 
        "title": "练湖", 
        "type": "律诗", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "桐柏分源远，清流接泗滨。", 
            "于何号边境，不忍问淮民。", 
            "北顾关山在，西风草木新。", 
            "天河如可挽，吾欲洗边尘。"
        ], 
        "title": "入淮", 
        "type": "律诗", 
        "yun": "真"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "燕国归符玺，将军有谤书。", 
            "君王嗟诡诈，党与悉趑趄。", 
            "白日中天照，浮云扫地除。", 
            "狂谋身一败，邪骨满丘墟。"
        ], 
        "title": "上官桀诈令人为燕王旦上书言光疑有非常臣愿归符玺宿卫察变上曰朕知是书诈也后桀燕王等谋废立事觉尽诛", 
        "type": "律诗", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "老学推占后，奸人娼嫉初。", 
            "怀私真诡计，候见窃成书。", 
            "猛欲挤贤辙，宁思戒覆车。", 
            "那知一回首，身已毙诛锄。"
        ], 
        "title": "高庙灾董仲舒推说其意稿未上主父偃候仲舒私见嫉之窃其书而奏焉上召视诸儒吕步舒以为大愚下仲舒吏当死诏赦之", 
        "type": "律诗", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "辨舌机锋锐，言簧巧意倾。", 
            "一闻贤者议，众鄙啬夫名。", 
            "利口宜深戒，违颜愿力争。", 
            "须知玄默化，帝已久躬行。"
        ], 
        "title": "文帝登虎圈问尉禽兽簿不能对虎圈啬夫对甚悉上拜啬夫为上林令张释之曰今以口辨超迁恐天下争口辨无实遂不拜", 
        "type": "律诗", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "诸老谗言入，长沙远地留。", 
            "一闻天子议，众嫉少年谋。", 
            "自堕奸谀术，谁宽痛哭忧。", 
            "至今言绛灌，犹为孔门羞。"
        ], 
        "title": "文帝议以贾谊任公卿绛灌冯敬等害之乃毁谊曰洛阳年少擅权于是天子疏之以谊为长沙王太傅", 
        "type": "律诗", 
        "yun": "尤"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "眼底山光半有无，芙蓉面目定何如。", 
            "忽然皓月当空挂，始信山灵不负予。"
        ], 
        "title": "九芙蓉峰", 
        "type": "绝句", 
        "yun": "鱼"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "六月山泉定易枯，枕流洗耳事何如。", 
            "幽人高卧浑无恼，好把灵源日日疏。"
        ], 
        "title": "东松庵", 
        "type": "绝句", 
        "yun": "鱼"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "我怜裴相爱参禅，石上莲花几刻镌。", 
            "舍宅何如休起宅，酂侯师俭是名言。"
        ], 
        "title": "咏裴休舍宅为寺", 
        "type": "绝句", 
        "yun": null
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "谊重姻联语甚真，典型满纸墨犹新。", 
            "中间多少箴规意，须信亲亲即是仁。"
        ], 
        "title": "题象山先生帖", 
        "type": "绝句", 
        "yun": "真"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "君传秘诀解观人，瞥见双眸识破真。", 
            "收拾后生知几许，为予唤取傥相亲。"
        ], 
        "title": "索新进诗", 
        "type": "绝句", 
        "yun": "真"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "天工不管国香奇，流落民家识者希。", 
            "特地邀宾宾不至，国香也是少人知。"
        ], 
        "title": "趣诸友观牡丹", 
        "type": "绝句", 
        "yun": null
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "初放姚黄一两枝，旋看魏紫格尤奇。", 
            "天公似欲留连住，伴我酴醾满架时。"
        ], 
        "title": "和魏都大牡丹二首 其一", 
        "type": "绝句", 
        "yun": "支"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "费尽工夫始盛开，一时赏玩四时培。", 
            "东君摧折飘零后，犹带天香溪上来。"
        ], 
        "title": "和魏都大牡丹二首 其二", 
        "type": "绝句", 
        "yun": "灰"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "山花无数笑春风，临水精神迥不同。", 
            "唤作映山风味短，看来恰似映溪红。"
        ], 
        "title": "映山红", 
        "type": "绝句", 
        "yun": "东"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "篱外横斜只任真，无端束缚损花神。", 
            "孤标自是为人妒，一笑春风不用嗔。"
        ], 
        "title": "蟠梅二首 其一", 
        "type": "绝句", 
        "yun": "真"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "幸自尘埃不许侵，千盘万结戏相寻。", 
            "只缘漏泄春消息，惹动旁人机巧心。"
        ], 
        "title": "蟠梅二首 其二", 
        "type": "绝句", 
        "yun": "侵"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "半月山行不识梅，近城才见一枝开。", 
            "呼童截竹敲冰水，盛取数枝随轿来。"
        ], 
        "title": "见梅", 
        "type": "绝句", 
        "yun": "灰"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "三市香尘隘绮罗，游人无奈月明何。", 
            "吾侬分得宽閒处，地阔天高得月多。"
        ], 
        "title": "元夕留城外", 
        "type": "绝句", 
        "yun": "歌"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "折山山下簇人烟，一似吴儿笑语喧。", 
            "始信胭脂溪水媚，木瓜分得也嫣然。"
        ], 
        "title": "憩折山市", 
        "type": "绝句", 
        "yun": null
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "优游无事只耕田，顾我归耕子已先。", 
            "可但千仓良足乐，不收一粒亦欣然。"
        ], 
        "title": "耕乐诗四首 其一", 
        "type": "绝句", 
        "yun": "先"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "一犁春雨趁农耕，歌咏康衢了此生。", 
            "若有可忧方有乐，本无亏处亦无成。"
        ], 
        "title": "耕乐诗四首 其二", 
        "type": "绝句", 
        "yun": "庚"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "一片灵明自有田，当仁那肯逊儒先。", 
            "归来不说溪山好，只说癯仙气浩然。"
        ], 
        "title": "耕乐诗四首 其三", 
        "type": "绝句", 
        "yun": "先"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "少时操笔代躬耕，老鹤如今太瘦生。", 
            "已识个中真乐地，谁云骨相费生成。"
        ], 
        "title": "耕乐诗四首 其四", 
        "type": "绝句", 
        "yun": "庚"
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "二难千载牛山事，压尽当年虎帐功。", 
            "始屈终伸天赫赫，皇家特地侈真封。"
        ], 
        "title": "题英烈庙", 
        "type": "绝句", 
        "yun": null
    }, 
    {
        "author": "袁甫", 
        "era": "宋", 
        "subtype": "七言绝句", 
        "text": [
            "不见慈湖二十年，忧心如醉复如颠。", 
            "我来忽见慈云阁，恍若慈湖现我前。"
        ], 
        "title": "题慈云阁", 
        "type": "绝句", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "元日人日来联翩，转头又见试灯天。", 
            "且欣一雪压灾瘴，不怕连阴咽管弦。", 
            "陌上渐多酤酒舍，岸边初理下湖船。", 
            "紫姑拟卜元无事，只问今春几醉眠。"
        ], 
        "title": "初春", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "身愈龙钟发愈稀，流年冉冉迫残晖。", 
            "读书十纸勤虽在，上树千回事已非。", 
            "仗马曾鸣宜取斥，牧羝虽乳亦忘归。", 
            "馀生自笑知何似，万里辽天老令威。"
        ], 
        "title": "庵中独居感怀三首 其一", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "自闭庵门不点灯，惰耕村叟罢参僧。", 
            "一生已是胶黏日，投老安能夏造冰。", 
            "顽面敢辞乾汝唾，蔬餐聊得曲吾肱。", 
            "高舂睡熟无多笑，那有禅师解放鹰。"
        ], 
        "title": "庵中独居感怀三首 其二", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "无钱溪女亦留鱼，有雨东家每借驴。", 
            "藜粥数匙晨压药，松肪一碗夜观书。", 
            "黄紬被暖闲无厌，白布衫长乐有馀。", 
            "南陌东阡春事动，放翁作计未全疏。"
        ], 
        "title": "庵中独居感怀三首 其三", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "杏花开过尚轻寒，尽日无人独倚阑。", 
            "久别名山凭梦到，每思旧友取书看。", 
            "尘埃幸已赊腰折，富贵深知欠面团。", 
            "老去逢春都有几，一杯行复送春残。"
        ], 
        "title": "春日园中作", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "谁言白首意低摧，老子逢春亦乐哉。", 
            "犁畔方吹社公雨，垄头又转阿香雷。", 
            "睡馀支枕听莺语，醉里题窗记燕来。", 
            "更有山家堪喜事，吾孙上树欲千回。"
        ], 
        "title": "中春连日得雨雷亦应候", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "结辙轩车已扫空，挥犀谈笑与谁同。", 
            "日消浅醉闲吟里，春在轻阴薄霭中。", 
            "百尺游丝喜风定，一双新燕说泥融。", 
            "天工只费须臾力，开遍东阑半丈红。"
        ], 
        "title": "雨后微阴光景益奇复得长句", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "久矣云霄铩羽翰，小园聊得赋春寒。", 
            "风生鸭绿纹如织，露染猩红色未乾。", 
            "不向山丘叹零落，且从儿女话团栾。", 
            "人言麦信春来好，汤饼今年虑已宽。"
        ], 
        "title": "春日小园杂赋二首 其一", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "市尘不到放翁家，绕麦穿桑野径斜。", 
            "夜雨长深三尺水，晓寒留得一分花。", 
            "闷从邻舍分春瓮，闲就僧窗试露芽。", 
            "自此年光应更好，日驱秧马听缫车。"
        ], 
        "title": "春日小园杂赋二首 其二", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "今年意味报君知，属疾虽频未苦衰。", 
            "独坐空斋如自讼，小镌残俸类分司。", 
            "闲撑野艇渔蓑湿，乱插山花醉帽攲。", 
            "有兴行歌便终日，逢人那识我为谁。"
        ], 
        "title": "简邻里", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "贫舍久疏罗酒浆，客来不复倒衣裳。", 
            "官情已尽诗情在，世味无馀睡味长。", 
            "红练带飞穿柳去，锦熏笼暖扑帘香。", 
            "萧然自笑浑无事，渔唱声中又夕阳。"
        ], 
        "title": "客叩门多不能接往往独坐至晚戏作", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "兀兀治聋酒未醒，霏霏泼火雨初晴。", 
            "愁看入户桃花片，闲听争巢燕子声。", 
            "百疾侵陵成老大，一春转盼又清明。", 
            "兰亭禹庙浑如昨，回首儿时似隔生。"
        ], 
        "title": "春思", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "春昼花明映柳纤，燕归胜事始能兼。", 
            "争梁谇语惊幽梦，掠地斜飞避画帘。", 
            "雏食得虫应自喜，巢泥经雨更频添。", 
            "去来要是知时节，常怪人嘲作附炎。"
        ], 
        "title": "燕", 
        "type": "律诗", 
        "yun": "盐"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "晓雨丝丝熟食时，泥深辙断客行迟。", 
            "乱云重叠藏山寺，野水纵横入稻陂。", 
            "马鬣松阴封旧陇，龟趺道左立新碑。", 
            "扶衰此出知能几，清泪临风不自持。"
        ], 
        "title": "寒食日九里平水道中", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "乍行春野眼增明，渐减春衣体倍轻。", 
            "人卖山茶先谷雨，鸦随墦祭过清明。", 
            "柳塘水满双凫戏，稻陇泥深一犊行。", 
            "晚到三桥泛舟去，掩关不复畏重城。"
        ], 
        "title": "春晴自云门归三山", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "陈迹关心已自悲，劫灰满眼更增欷。", 
            "山川壮丽昔无敌，城郭萧条今已非。", 
            "窣堵招提俱昨梦，祝融回禄尚馀威。", 
            "故交减尽新知少，纵保桑榆谁与归。"
        ], 
        "title": "予数年不至城府丁巳火后今始见之", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "羸马常愁趁早朝，斥归幸复侣渔樵。", 
            "青黄未胜沟中断，宫徵何殊爨下焦。", 
            "心乐箪瓢同鼎食，身安山泽谢弓招。", 
            "数间茅屋谁知处，烟雨濛濛隔断桥。"
        ], 
        "title": "书怀", 
        "type": "律诗", 
        "yun": "萧"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "淡霭轻飔入夏初，一窗新绿鸟相呼。", 
            "出门易倦常归卧，著句难工但自娱。", 
            "花径蝶闲无堕蕊，酒楼人散有空垆。", 
            "闽川茶笼犹沾及，肺渴朝来顿欲苏。"
        ], 
        "title": "初夏", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "放翁小筑寄江郊，屋破随时旋补茅。", 
            "暮看白烟横水际，晓听清露滴林梢。", 
            "生来不啜猩猩酒，老去那营燕燕巢。", 
            "目断鹿门三太息，庞公千载可论交。"
        ], 
        "title": "小（涧谷本卷六作卜）筑", 
        "type": "律诗", 
        "yun": "肴"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "天公择地养衰残，著向桑村麦野间。", 
            "晓色入帘初滉漾，幽禽窥户已间关。", 
            "酒徒散去稀中圣，诗思衰来愧小山。", 
            "一炷沉烟北窗底，曲肱卧看不胜闲。"
        ], 
        "title": "晨起", 
        "type": "律诗", 
        "yun": "删"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "世事纷纷了不知，又逢燕乳麦秋时。", 
            "经年谢客常因醉，三日无诗自怪衰。", 
            "乘雨旋移西崦药，留灯重覆北窗棋。", 
            "但将生死俱拈起，造物从来是小儿。"
        ], 
        "title": "五月初病体益轻偶书", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "剡曲东归日醉眠，冰衔屡忝武夷仙。", 
            "恩如长假容居里，官似分司不限年。", 
            "一札疏荣驰厩置，两儿扶拜望云天。", 
            "坐糜半俸犹多愧，月费公朝二万钱。"
        ], 
        "title": "五月七日拜致仕敕口号二首 其一", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "黄纸东来墨未乾，孤臣恩许挂朝冠。", 
            "小儿扶出迎门拜，邻舍相呼拥路观。", 
            "白首奉身归畎亩，清霄无梦接鹓鸾。", 
            "从今剩把花前酒，忧患都空量自宽。"
        ], 
        "title": "五月七日拜致仕敕口号二首 其二", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "故帽提携二十霜，别裁要作退居装。", 
            "山人手段虽难及，老子头围未易量。", 
            "花插露沾那暇惜，尘侵鼠啮却须防。", 
            "裹时懒复呼儿问，一匣菱花每在傍。"
        ], 
        "title": "新裁道帽示帽工", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "仙翁何地不翱翔，底事三游只岳阳。", 
            "不是朗吟飞过疾，洞庭张乐要迎将。"
        ], 
        "title": "吕公亭", 
        "type": "绝句", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "风下疏棂月下溪，愁边拓尽剖藩篱。", 
            "平生漫说江湖客，未解人间手不龟。"
        ], 
        "title": "用左康叔知府韵题龟溪左顾亭", 
        "type": "绝句", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "春入桃花水涨溪，蔷薇隔屋粲成篱。", 
            "湖山正为诗人好，早赋归欤要抵龟。"
        ], 
        "title": "再至左顾亭用前韵二首 其一", 
        "type": "绝句", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "晓日摇光下钓溪，鸣舷布网竹编篱。", 
            "枯鱼泣与鲂鱼钓，要学亭前曳尾龟。"
        ], 
        "title": "再至左顾亭用前韵二首 其二", 
        "type": "绝句", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "龟老一溪怀旧事，人亡千载尚虚名。", 
            "亭前独有山川在，付与诗人著语明。"
        ], 
        "title": "用洪叔炳题左顾亭韵", 
        "type": "绝句", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "江山万里接西东，吴蜀咽喉此地中。", 
            "奄宅荆州誇楚势，此亭所以得称雄。"
        ], 
        "title": "雄楚亭", 
        "type": "绝句", 
        "yun": "东"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "为公相与年犹小，拾芥明经意转非。", 
            "惟有城南贤父子，读书元只为传衣。"
        ], 
        "title": "陈氏子读书堂", 
        "type": "绝句", 
        "yun": "微"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "将军忠勇贯家声，独擅长江十万兵。", 
            "早誓中流誇击楫，料公犹小舫斋名。"
        ], 
        "title": "王醇父统帅舫斋", 
        "type": "绝句", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "胸中元自有江山，故向巴丘见一斑。", 
            "明月清风收拾尽，简斋诗遂满人间。"
        ], 
        "title": "题简斋", 
        "type": "绝句", 
        "yun": "删"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "宝阁翚飞灿碧霄，中藏奎画叹先朝。", 
            "要令冠带升堂者，日日羹墙遂见尧。"
        ], 
        "title": "御书阁", 
        "type": "绝句", 
        "yun": "萧"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "东江风月夜潮平，西望巫山白帝城。", 
            "止为山川增楚观，惜哉徒沸市廛声。"
        ], 
        "title": "楚楼", 
        "type": "绝句", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "楼高百雉楚城东，吴蜀衣冠邂逅逢。", 
            "自是荆山为屏翰，更看江汉日朝宗。"
        ], 
        "title": "江汉楼", 
        "type": "绝句", 
        "yun": "冬"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "危楼千尺俯江津，天外飞帆点点匀。", 
            "作此雄观真壮士，奈何犹说污人尘。"
        ], 
        "title": "庾公楼", 
        "type": "绝句", 
        "yun": "真"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "谯楼伟观接城西，天遣公来重以诗。", 
            "岂是江山与人助，江山元是以人知。"
        ], 
        "title": "登张说楼", 
        "type": "绝句", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "翠云白雪两仙容，未怯姮娥傍月宫。", 
            "若把佳人较清绝，争妍应愧伯夷风。"
        ], 
        "title": "和丁端叔双清韵", 
        "type": "绝句", 
        "yun": "东"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "晓红著意一番新，稳送公归上国春。", 
            "花下剩传多好客，满园浑是爱棠人。"
        ], 
        "title": "和丁端叔晓红韵", 
        "type": "绝句", 
        "yun": "真"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "呵笔小吟消白日，闭门高卧却红尘。", 
            "平生笑我千方误，投老从公两岁邻。"
        ], 
        "title": "呵笔 其一", 
        "type": "绝句", 
        "yun": "真"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "欲放酒肠愁酒病，强投诗社阙诗声。", 
            "浮生失意每如此，薄命何人详细评。"
        ], 
        "title": "呵笔 其二", 
        "type": "绝句", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "樯乌猛作朝天去，君到长安著脚初。", 
            "若访西湖问西子，朋游应亦念其馀。"
        ], 
        "title": "送沈商卿知府入觐二首 其一", 
        "type": "绝句", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "山行已办犹嫌晚，天意多悭未放晴。", 
            "无奈公车留不住，片帆催听棹歌声。"
        ], 
        "title": "送沈商卿知府入觐二首 其二", 
        "type": "绝句", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "养花藏日半笼晴，尚有娇红照眼明。", 
            "却恨中年怕离别，好诗撩动故乡情。"
        ], 
        "title": "和丁端叔书怀韵二首 其一", 
        "type": "绝句", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "春江稳去趣东归，折尽亭前杨柳丝。", 
            "我欲吴江办投劾，与君花下说襟期。"
        ], 
        "title": "和丁端叔书怀韵二首 其二", 
        "type": "绝句", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "寻花喜见去年人，点检枝头次第春。", 
            "踏遍云塘旧游处，漾波涨碧更粼粼。"
        ], 
        "title": "和同年春日韵五首 其一", 
        "type": "绝句", 
        "yun": "真"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "伤心客里子规啼，自笑情怀更小儿。", 
            "短策强随杨柳去，归来却喜燕衔泥。"
        ], 
        "title": "和同年春日韵五首 其二", 
        "type": "绝句", 
        "yun": "齐"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "一川晴草竞春光，绿抹红匀日日忙。", 
            "榼酒莫辞花下醉，相将堤上柳花黄。"
        ], 
        "title": "和同年春日韵五首 其三", 
        "type": "绝句", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "雨膏风软草烟低，处处春来处处知。", 
            "尤喜梅花未轻褪，枝头一朵尚凝脂。"
        ], 
        "title": "和同年春日韵五首 其四", 
        "type": "绝句", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "雄篇多幸到柴扉，祇恨空留最后枝。", 
            "收拾愧同螬食李，侯生谁复敢言诗。"
        ], 
        "title": "和同年春日韵五首 其五", 
        "type": "绝句", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "楼外西山日脚低，萸觞新唱缕金衣。", 
            "十年为客秋风里，空负黄花几赋归。"
        ], 
        "title": "和友人秋日韵二首 其一", 
        "type": "绝句", 
        "yun": "微"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "了无风雨夕阳低，多少诗翁问白衣。", 
            "把酒西风暗相约，年年篱下菊时归。"
        ], 
        "title": "和友人秋日韵二首 其二", 
        "type": "绝句", 
        "yun": "微"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "最是慈祥日，为臣惨刻闻。", 
            "弯弓屠善类，刺骨见深文。", 
            "流毒嗟苛吏，伤恩负此君。", 
            "不知惭簿责，一死尚何云。"
        ], 
        "title": "张汤治狱皆穷根本上欲释严助伍被汤曰弗诛后不可治巧排大臣益见尊任后以怀诈面欺上使使簿责汤汤为书谢遂自杀", 
        "type": "律诗", 
        "yun": "文"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "上愧三朝老，深惭四蜀民。", 
            "君恩无语报，世事有前因。", 
            "叱驭宁论远，扪参敢爱身。", 
            "但思强健日，归计莫因循。"
        ], 
        "title": "遇张玉叔荆漕自潼州易节来言蜀人两载前以制帅相期矣", 
        "type": "律诗", 
        "yun": "真"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "畿邑三年令，先声百里春。", 
            "公朝勤恤隐，吾道足亲民。", 
            "不作劳人想，犹堪发刃新。", 
            "从渠清俗论，峨豸已知津。"
        ], 
        "title": "孟子开宰馀杭二首 其一", 
        "type": "律诗", 
        "yun": "真"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "得友宁论少，登门不愧迟。", 
            "交游今有几，襟抱独相期。", 
            "笑我方椎钝，如公政骤驰。", 
            "我今怀旧意，不敢爱于诗。"
        ], 
        "title": "孟子开宰馀杭二首 其二", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "松桂论交久，诗书造道深。", 
            "犹于官事日，不忘岁寒心。", 
            "此地赓酬句，他年蔽芾阴。", 
            "男邦有佳政，应促诏纶音。"
        ], 
        "title": "武康县治松桂林二首 其一", 
        "type": "律诗", 
        "yun": "侵"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "诗竞山川秀，亭随草木新。", 
            "弦歌鲁言偃，吏隐汉梅真。", 
            "淇苑雪霜操，广寒宫殿春。", 
            "相望不百里，一苇要身亲。"
        ], 
        "title": "武康县治松桂林二首 其二", 
        "type": "律诗", 
        "yun": "真"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "彦聚有英伦，公馀无杂宾。", 
            "一樽云送液，寸玉雪先春。", 
            "浮蚁酒中圣，团龙天上珍。", 
            "遣之陪幕府，聊以款车巾。"
        ], 
        "title": "遗云液新醇花胯正焙于制幕", 
        "type": "律诗", 
        "yun": "真"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "岁月飞梭疾，交游旧雨疏。", 
            "故人欣戾止，之子最相于。", 
            "话旧须樽酒，奔忙缺饭蔬。", 
            "不酬千种意，空寄一行书。"
        ], 
        "title": "曾同年南仲至自德清二首 其一", 
        "type": "律诗", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "老去慵驰骛，诗来慰阔疏。", 
            "吾庐聊复尔，仁里盍依于。", 
            "乞米惭书帖，呼儿笑撷蔬。", 
            "强吟须撚句，博得玉钩书。"
        ], 
        "title": "曾同年南仲至自德清二首 其二", 
        "type": "律诗", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "旧学知何补，丹心早已平。", 
            "过从欣故侣，慨慕熟英声。", 
            "笑洽愁肠释，诗来俗眼清。", 
            "君家好兄弟，何愧洛中程。"
        ], 
        "title": "和同年张唐英怀弟晋英韵二首 其一", 
        "type": "律诗", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "嗜利终羞涩，论交愧懒昏。", 
            "日高忺闭户，客至倦迎门。", 
            "多谢铿金语，来如挟纩温。", 
            "穷年得佳友，花柳乐村村。"
        ], 
        "title": "和同年张唐英怀弟晋英韵二首 其二", 
        "type": "律诗", 
        "yun": "元"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "客久催归驭，愁牢爱大杯。", 
            "骊驹勤咏叹，行李尚淹回。", 
            "皇甫有书至，盖公何日来。", 
            "巾车莫濡滞，祇此趣盐梅。"
        ], 
        "title": "和唐英韵", 
        "type": "律诗", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "风雨重阳候，旌旗五客游。", 
            "清樽烦卜夜，归鬓但惊秋。", 
            "薄暮霭云散，倾城终日留。", 
            "晚楼东望际，萸菊故园丘。"
        ], 
        "title": "和丁端叔九日韵", 
        "type": "律诗", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "宦海风波恶，穷途故旧新。", 
            "匹夫犹按剑，夜璧莫投人。", 
            "狎水舟沈羽，防城口累身。", 
            "归来老丘壑，一笑乐吾真。"
        ], 
        "title": "和人怀归", 
        "type": "律诗", 
        "yun": "真"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "诸郎方竞秀，兰玉谢庭家。", 
            "国士无双誉，蟾宫第一花。", 
            "侍嫔歌采苢，笄鬓绾堆鸦。", 
            "已办如椽笔，绵绵赋瓞瓜。"
        ], 
        "title": "和林子长家庭韵", 
        "type": "律诗", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "岁晚逢三友，身閒爱一丘。", 
            "喜闻孤锡至，又向白蘋留。", 
            "失笑拈花手，无人野渡舟。", 
            "个中须具眼，著语待公酬。"
        ], 
        "title": "和惠老自上方来住广福寺", 
        "type": "律诗", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "乡翁初识面，独往定何如。", 
            "客舍风霜急，权门韦布疏。", 
            "北书应有犬，南食尚无鱼。", 
            "身外祇遗策，苍苔空故庐。"
        ], 
        "title": "乡人徐辩道见过自云有升平遗策当挟之西游乞诗祖行聊作一首", 
        "type": "律诗", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "小泊渔舟晚，春风燕子回。", 
            "从渠三月约，误我一舟来。", 
            "风雨故相厄，溪山犹可陪。", 
            "人生竟何有，此抱向谁开。"
        ], 
        "title": "故人爽贷粟之约", 
        "type": "律诗", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "秋入淮乡老，风连塞雁悲。", 
            "一书烦故旧，七字更新奇。", 
            "我已归帆日，公方客馆时。", 
            "天涯每相遇，不敢爱于诗。"
        ], 
        "title": "谢王进士惠近作", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "笔下陈无己，香分一瓣奇。", 
            "有孙今见嫡，得髓政忘皮。", 
            "怀旧书来日，惊人语妙时。", 
            "犹思频咀嚼，咽子百篇诗。"
        ], 
        "title": "谢李兼善书库寄近作", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "甫掷抛砖句，俄惊翻水成。", 
            "源泉誇敏思，击钵噤无声。", 
            "白玉彫镌巧，黄金煅炼精。", 
            "我惭非腹稿，不复敢披呈。"
        ], 
        "title": "谢赵周锡制干和篇", 
        "type": "律诗", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "初闻富经术，颇复事风骚。", 
            "作者意不尽，斯人才已高。", 
            "大编来警策，短发对爬搔。", 
            "好语远相避，独怜曾几遭。"
        ], 
        "title": "疑独学录屡过仆言诗又遗以成编盖区区每有意于此而拙无佳语为大恨因作鄙言奉报", 
        "type": "律诗", 
        "yun": "豪"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "亲戚不忍别，弟兄那可离。", 
            "枕边鸿雁信，天外鹡鸰诗。", 
            "老大须长健，音书莫较迟。", 
            "今朝万金至，无语不成思。"
        ], 
        "title": "泊金陵得仲元书", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "百里报消息，一缄劳寄驰。", 
            "但知怀旧切，犹恨得书迟。", 
            "儒者可言政，怀邦当易为。", 
            "问君安否外，别后几篇诗。"
        ], 
        "title": "兴化吴宰商卿来书", 
        "type": "律诗", 
        "yun": "支"
    }, 
    {
        "author": "袁仲素", 
        "era": "宋", 
        "subtype": null, 
        "text": [
            "一松五凤雏。"
        ], 
        "title": "句", 
        "type": "句", 
        "yun": "虞"
    }, 
    {
        "author": "袁立儒", 
        "era": "宋", 
        "subtype": "七言绝句", 
        "text": [
            "珍木文禽玉佩环，清都绛阙色阑玕。", 
            "香山居士蓬莱院，借与王郎梦里看。"
        ], 
        "title": "题驸马都尉王晋卿所作梦游瀛山图卷", 
        "type": "绝句", 
        "yun": "寒"
    }, 
    {
        "author": "袁正淑", 
        "era": "宋", 
        "subtype": "七言绝句", 
        "text": [
            "抱琴归去海东滨，莫逐成连觅子春。", 
            "十里西湖明月在，孤山寻访种梅人。"
        ], 
        "title": "送水云归吴", 
        "type": "绝句", 
        "yun": "真"
    }, 
    {
        "author": "袁正真", 
        "era": "宋", 
        "subtype": null, 
        "text": [
            "南高峰，北高峰，南北高峰云淡浓。", 
            "湖山图画中。", 
            "采芙蓉，赏芙蓉，小小红船西复东。", 
            "相思无路通。"
        ], 
        "title": "长相思", 
        "type": "词", 
        "yun": null
    }, 
    {
        "author": "袁正规", 
        "era": "宋", 
        "subtype": "七言律诗", 
        "text": [
            "地产灵芝古道场，危亭陡起负重岗。", 
            "江心远叠通潮浪，海外遥分异域疆。", 
            "缭绕人家依县市，寂寥烟景认吴航。", 
            "倚栏望断暮云碧，不见长安见夕阳。"
        ], 
        "title": "见江亭", 
        "type": "律诗", 
        "yun": "阳"
    }, 
    {
        "author": "袁正规", 
        "era": "宋", 
        "subtype": "七言律诗", 
        "text": [
            "幽奇山水卒难图，亭插白云景象馀。", 
            "共乐灵踪还旧址，好编名字入新书。", 
            "面前沧海迷三岛，林下谁人继二疏。", 
            "洞里苍龙头角老，埋藏岁月意何如。"
        ], 
        "title": "白云亭和韵二首 其一", 
        "type": "律诗", 
        "yun": "鱼"
    }, 
    {
        "author": "袁正规", 
        "era": "宋", 
        "subtype": "七言律诗", 
        "text": [
            "碧桃溪会创幽亭，岂是从前浪得名。", 
            "静对好山闲日月，却疑尘世有蓬瀛。", 
            "檐间自在烟云合，砌下长流风雨声。", 
            "林坞不遮沧海阔，暂来还得眼双明。"
        ], 
        "title": "白云亭和韵二首 其二", 
        "type": "律诗", 
        "yun": "庚"
    }, 
    {
        "author": "袁正规", 
        "era": "宋", 
        "subtype": "七言律诗", 
        "text": [
            "巍然水曲见楼台，人指安昌邑壮哉。", 
            "般若山头当户外，吴航渡口瞰江回。", 
            "湖平文鹢浮空远，月满星槎泛海来。", 
            "投辖不因勤粤主，为怜烟霭共徘徊。"
        ], 
        "title": "临江馆", 
        "type": "律诗", 
        "yun": "灰"
    }, 
    {
        "author": "袁正规", 
        "era": "宋", 
        "subtype": "七言律诗", 
        "text": [
            "沆瀣亭前景最豪，委输江汉任滔滔。", 
            "荡云处处千层浪，沃日重重万里涛。", 
            "析木有津连地下，蓬莱堆玉插天高。", 
            "飘然直欲乘槎去，世累须凭割爱刀。"
        ], 
        "title": "望海亭", 
        "type": "律诗", 
        "yun": "豪"
    }, 
    {
        "author": "袁正规", 
        "era": "宋", 
        "subtype": "七言律诗", 
        "text": [
            "峥嵘栋宇压巍峨，九日游人自在过。", 
            "凤翅冈高围海国，龙鳞松古蘸烟萝。", 
            "齐山景色知难比，彭泽风光几倍多。", 
            "每上醉来开口笑，幽香无奈菊花何。"
        ], 
        "title": "九日亭 其一", 
        "type": "律诗", 
        "yun": "歌"
    }, 
    {
        "author": "袁正规", 
        "era": "宋", 
        "subtype": "七言律诗", 
        "text": [
            "不愧嘉名取次题，寓情彷佛古人齐。", 
            "菊添细蕊金英重，松覆清幽盖影低。", 
            "上戴星辰全咫尺，傍躔日月自东西。", 
            "宜将斗酒频相属，靖节从来到处迷。"
        ], 
        "title": "九日亭 其二", 
        "type": "律诗", 
        "yun": "齐"
    }, 
    {
        "author": "袁正", 
        "era": "宋", 
        "subtype": null, 
        "text": [
            "大坤湿气蒸嵷巃，油然勃然连苍穹。", 
            "曙窗注望东𠙶峰，须臾不见青芙蓉。", 
            "初疑博山喷出紫烟缕，又疑蜃精海底推起龙王宫。", 
            "东西模糊总一色，上下变幻知几重。", 
            "既非芒砀山中隐刘季，又非阳台神女遥相通。", 
            "养文玄豹隐丹壑，失巢老鹤迷青松。", 
            "忽见千株万株老枯桧，化作千丈万丈苍精龙。", 
            "断崖滴翠时洒洒，落花细雨春濛濛。", 
            "金乌欲上海水赤，神光荡射生青红。", 
            "狂飙捲地忽吹散，依然绣出金屏风。", 
            "奇奇怪怪渺无际，且将浩兴收拾填心胸。"
        ], 
        "title": "𠙶山晓云歌", 
        "type": "古风", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "云冻鸟飞灭，春意著林峦。", 
            "姮娥何事，醉撼瑞叶落人间。", 
            "斜入酒楼歌处，微褪茅檐烟际，窗户漾光寒。", 
            "西帝游何许，翳凤更骖鸾。", 
            "玉楼耸，银海眩，倚阑干。", 
            "渔蓑江上归去，浑胜画图看。", 
            "三嗅疏枝冷蕊，索共梅花一笑，相对两无言。", 
            "月影黄昏里，清兴绕吴山。"
        ], 
        "title": "水调歌头 其一 雪", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "吴门古都会，畴昔记曾游。", 
            "轻帆卸处，西风吹老白蘋洲。", 
            "试觅姑苏台榭，尚想吴王宫阙，陆海跨鳌头。", 
            "西子竟何许，水殿漫凉秋。", 
            "画图中，烟际寺，水边楼。", 
            "叫云横玉，须臾三弄不胜愁。", 
            "兴废都归闲梦，俯仰已成陈迹，家在泽南州。", 
            "有恨向谁说，月涌大江流。"
        ], 
        "title": "水调歌头 其二 次黄舜举登姑苏台韵", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "天下最奇处，绿水照朱楼。", 
            "三高仙去，白头千古想风流。", 
            "跨海晴虹垂饮，极目沧波无际，落日去渔舟。", 
            "苹末西风起，橘柚洞庭秋。", 
            "记当年，携长剑，觅封侯。", 
            "而今憔悴长安，客里叹淹留。", 
            "回首洪崖西畔，随分生涯可老，卒岁不知愁。", 
            "做个终焉计，谁羡五湖游。"
        ], 
        "title": "水调歌头 其三", 
        "type": "词", 
        "yun": "尤"
    }, 
    {
        "author": "袁去华", 
        "era": "宋", 
        "subtype": null, 
        "text": [
            "鸟影度疏木，天势入平湖。", 
            "沧波万顷，轻风落日片帆孤。", 
            "渡口千章云木，苒苒炊烟一缕，人在翠微居。", 
            "客里更愁绝，回首忆吾庐。", 
            "功名事，今老矣，待何如。", 
            "拂衣归去，谁道张翰为莼鲈。", 
            "且就竹深荷静，坐看山高月小，剧饮与谁俱。", 
            "长啸动林木，意气欲凌虚。"
        ], 
        "title": "水调歌头 其七", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "一叶堕金井，秋色满蟾宫。", 
            "婵娟影里，玉箫吹断碧芙蓉。", 
            "缭绕宫墙千雉，森耸觚棱双阙，缥缈五云中。", 
            "郁郁葱葱处，佳气夜如虹。", 
            "日华边，江海客，每从容。", 
            "青钱万选，北门东观会留侬。", 
            "堪叹抟沙一散，今夜扁舟何许，红蓼碧芦丛。", 
            "无地寄愁绝，把酒酹西风。"
        ], 
        "title": "水调歌头 其四 次韵别张梦卿", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "笔阵万人敌，风韵玉壶冰。", 
            "文章万丈光焰，论价抵连城。", 
            "小试冯川三异，无数成阴桃李，寒谷自春生。", 
            "奏牍三千字，晁董已销声。", 
            "玺书下，天尺五，运千龄。", 
            "长安知在何处，指点日边明。", 
            "看取纶巾羽扇，静扫神州赤县，功业小良平。", 
            "翻笑凌烟阁，双鬓半星星。"
        ], 
        "title": "水调歌头 送杨廷秀赴国子 其五 博士用廷秀韵", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "雄跨洞庭野，楚望古湘州。", 
            "何王台殿，危基百尺自西刘。", 
            "尚想霓旌千骑，依约入云歌吹，屈指几经秋。", 
            "叹息繁华地，兴废两悠悠。", 
            "登临处，乔木老，大江流。", 
            "书生报国无地，空白九分头。", 
            "一夜寒生关塞，万里云埋陵阙，耿耿恨难休。", 
            "徙倚霜风里，落日伴人愁。"
        ], 
        "title": "水调歌头 其六 定王台", 
        "type": "词", 
        "yun": "尤"
    }, 
    {
        "author": "袁去华", 
        "era": "宋", 
        "subtype": null, 
        "text": [
            "蕊珠宫女弄幽妍，初著春心娇小。", 
            "自白真香，浑胜似、姑射冰肌窈窕。", 
            "带雪茅檐，临溪篱落，占却春多少。", 
            "天寒日暮，有人愁绝行绕。", 
            "长记流水桥边，雨晴烟淡，袅一枝清晓。", 
            "梦想经年开病眼，把酒风前一笑。", 
            "花骨娇多，不禁人觑，只怕轻飞了。", 
            "无端羌管，夜阑声入云杪。"
        ], 
        "title": "念奴娇 其一 梅", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "竹阴窗户荐微凉，积雨郊墟新霁。", 
            "万里飞云都过尽，天阙星河如洗。", 
            "檐隙风来，流萤飘堕，苒苒还飞起。", 
            "魂清骨冷，坐来衣润空翠。", 
            "堪笑丘壑闲身，儒冠相误，著青衫朝市。", 
            "功业君看清镜里，两鬓于今如此。", 
            "身外纷纷，倘来适去，到了成何事。", 
            "人生一世，种瓜何处无地。"
        ], 
        "title": "念奴娇 其三", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "一番雨过一番凉，秋入苍崖青壁。", 
            "昼日多阴，还又是、重九飘零江国。", 
            "瘦水鳞鳞，长烟袅袅，枫叶千林赤。", 
            "南山入望，为谁依旧佳色。", 
            "随分绿酒黄花，联镳飞盖，总龙山豪客。", 
            "人世高歌狂笑外，扰扰于身何得。", 
            "短发萧萧，风吹乌帽，醉里从敧侧。", 
            "明年虽健，未知何处相忆。"
        ], 
        "title": "念奴娇 其五 九日", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "晚来侧侧清寒，冻云万里回飞鸟。", 
            "故园梦断，单于吹罢，房栊易晓。", 
            "西帝神游，万妃缟袂，相看一笑。", 
            "泛扁舟乘兴，蹇驴觅句，山阴曲、霸陵道。", 
            "舞态随风窈窕。", 
            "任穿帘，儿童休扫。", 
            "洛阳高卧，萧条门巷，悄无人到。", 
            "供断诗愁，夜窗还共，陈编相照。", 
            "念寒梅映水，匀妆弄粉，与谁争好。"
        ], 
        "title": "水龙吟 其一 雪", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "汉家经略中原，上游眷此喉衿地。", 
            "风行雷动，无前伟绩，伊谁扬厉。", 
            "玉帐筹边，绣衣给饟，江上增气。", 
            "自武侯蜕迹，羊公缓带，功名事、更谁继。", 
            "方□长驱万里。", 
            "笑谈间、生擒元济。", 
            "非熊未兆，封留终在，同功异世。", 
            "刻就丰碑，万山直下，不须沈水。", 
            "要追攀二雅，流传千古，属骚人记。"
        ], 
        "title": "水龙吟 其二 次韵呈吕帅张漕", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "汉江流入苍烟，戍楼吊古临无地。", 
            "清霜初肃，鹰扬隼击，青霄凌厉。", 
            "新雁声中，夕阳影里，千崖秋气。", 
            "念东篱采菊，龙山落帽，风流在、尚堪继。", 
            "引满松醪径醉。", 
            "诵坡仙、临漳宵济。", 
            "茱萸细看，明年谁健，空悲身世。", 
            "儿辈何知，更休说似，登山临水。", 
            "那纷纷毁誉，耳边风过，我何曾记。"
        ], 
        "title": "水龙吟 其三 九日次前韵", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "雨送凉来，风将云去，晚天千顷玻璃。", 
            "婵娟依旧，出海较些迟。", 
            "玉兔秋毫可数，疏星外、乌鹊南飞。", 
            "今何夕，空浮大白，一笑共谁持。", 
            "团栾，成露坐，云鬟香雾，玉臂清辉。", 
            "任短髭争挽，问我归期。", 
            "三弄楼头长笛，愁人处、休苦高吹。", 
            "沈吟久，支颐细数，四十九年非。"
        ], 
        "title": "满庭芳 其一 八月十六日醴陵作", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "麦陇黄轻，桑畴绿暗，野桥新碧泱泱。", 
            "怕春归去，莺语燕飞忙。", 
            "风定闲花自落，穿幽径、拾蕊寻香。", 
            "曾来处，孤云翠壁，依旧挂斜阳。", 
            "客愁，知几许，唯思径醉，谁与持觞。", 
            "料文君衣带，为我偷长。", 
            "苦忆新晴昼永，闲相伴、刺绣明窗。", 
            "何时得，西风夜雨，枕簟共新凉。"
        ], 
        "title": "满庭芳 其二", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "马上催归，枕边唤起，谢他闲管闲愁。", 
            "正难行处，云木叫钩辀。", 
            "似笑天涯倦客，区区地、著甚来由。", 
            "真怜我，提壶劝饮，一醉散千忧。", 
            "人生，谁满百，闲中最乐，饱外何求。", 
            "算苦无官况，莫要来休。", 
            "住个溪山好处，随缘老、蜡屐渔舟。", 
            "虽难比，东山绿野，得似个优游。"
        ], 
        "title": "满庭芳 其三", 
        "type": "词", 
        "yun": "尤"
    }, 
    {
        "author": "袁去华", 
        "era": "宋", 
        "subtype": null, 
        "text": [
            "画栋珠帘，临无地、沧波万顷。", 
            "云尽敛、西山横翠，半江沈影。", 
            "斜日明边回白鸟，晚烟深处迷渔艇。", 
            "听棹歌、游女采莲归，声相应。", 
            "愁似织，人谁省。", 
            "情纵在，欢难更。", 
            "满身香犹是，旧时笋令。", 
            "宦海归来尘扑帽，酒徒散尽霜侵鬓。", 
            "最愁处、独立咏苍茫，西风劲。"
        ], 
        "title": "满江红 其二 滕王阁", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "社雨初晴，烟光暖、吴山滴翠。", 
            "望绛阙、祥云亏蔽，粉垣千雉。", 
            "万柳低垂春似酒，微风不动天如醉。", 
            "遍万井、嬉嬉画图中，欢声里。", 
            "嗟倦客，道傍李。", 
            "看人事，槐根蚁。", 
            "立苍茫俯仰，漫悲身世。", 
            "靖节依然求县令，元龙老去空豪气。", 
            "便乘兴、一叶泛沧浪，吾归矣。"
        ], 
        "title": "满江红 其三 都下作", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "柴桑高隐，丘壑岁寒姿。", 
            "北窗下，羲黄上，古人期。", 
            "俗人疑。", 
            "束带真难事，赋归去，吾庐好，斜川路，携筇杖，看云飞。", 
            "六翮冥冥高举，青霄外、矰缴何施。", 
            "且流行坎止，人世任相违。", 
            "采菊东篱。", 
            "正悠然、见南山处，无穷景，与心会，有谁知。", 
            "琴中趣，杯中物，醉中诗。", 
            "可忘机。", 
            "一笑骑鲸去，向千载，赏音稀。", 
            "嗟倦翼，瞻遗像，是吾师。", 
            "门外空馀衰柳，摇疏翠、斜日辉辉。", 
            "遣行人到此，感叹不胜悲。", 
            "物是人非。"
        ], 
        "title": "六州歌头 渊明祠", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "晓阴薄。", 
            "隔屋呼晴噪鹊。", 
            "长烟袅、轻素望中，林表初阳照城郭。", 
            "秋容自寂寞。", 
            "清浅溪痕旋落。", 
            "桥虹外，明嶂万重，云木千章映楼阁。", 
            "天涯信飘泊。", 
            "漫水绕郴山，尺素难托。", 
            "文园多病宽衣索。", 
            "最长笛声断，画阑凭暖，黄昏前后况味恶。", 
            "甚良宵闲却。", 
            "辽邈。", 
            "误行乐。", 
            "料恨寄徽弦，心倦梳掠。", 
            "西风满院垂帘幕。", 
            "对千里明月，五更悲角。", 
            "归期秋尽，尚未定，怎睡著。"
        ], 
        "title": "兰陵王 其一 郴州作", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "郊原初过雨。", 
            "见败叶零乱，风定犹舞。", 
            "斜阳挂深树。", 
            "映浓愁浅黛，遥山眉妩。", 
            "来时旧路。", 
            "尚岩花、娇黄半吐。", 
            "到而今，唯有溪边流水，见人如故。", 
            "无语。", 
            "邮亭深静，下马还寻，旧曾题处。", 
            "无聊倦旅。", 
            "伤离恨，最愁苦。", 
            "纵收香藏镜，他年重到，人面桃花在否。", 
            "念沈沈、小阁幽窗，有时梦去。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "小桥直。", 
            "林表遥岑寸碧。", 
            "斜阳外、霞绚晚空，一目千里总佳色。", 
            "初寒遍泽国。", 
            "投老依然是客。", 
            "功名事，云散鸟飞，匣里青萍漫三尺。", 
            "重来怆陈迹。", 
            "又水褪沙痕，风满帆席。", 
            "鲈肥莼美曾同食。", 
            "听虚阁松韵，古墙竹影，参差犹记过此驿。", 
            "傍溪南山北。", 
            "悲恻。", 
            "暗愁积。", 
            "拥绣被焚香，谁伴孤寂。", 
            "追寻恩怨无穷极。", 
            "正难续幽梦，厌闻邻笛。", 
            "那堪檐外，更夜雨，断又滴。"
        ], 
        "title": "兰陵王 其二 次周美成韵", 
        "type": "词", 
        "yun": null
    }, 
    {
        "author": "袁太初", 
        "era": "宋", 
        "subtype": "七言律诗", 
        "text": [
            "晋委东都帝秣陵，岂无机会可争衡。", 
            "诸公坐视敌来往，一水反为国重轻。", 
            "北伐上章空有语，中流击楫竟何成。", 
            "登临不是多伤感，老却胸中十万兵。"
        ], 
        "title": "金陵怀古", 
        "type": "律诗", 
        "yun": "庚"
    }, 
    {
        "author": "袁凤", 
        "era": "宋", 
        "subtype": null, 
        "text": [
            "坐观天下本无事，何必昌阳作引年。"
        ], 
        "title": "句", 
        "type": "句", 
        "yun": "先"
    }, 
    {
        "author": "华镇", 
        "era": "宋", 
        "subtype": null, 
        "text": [
            "汪芒后至知何用，败骨空专一素车。"
        ], 
        "title": "句 其一", 
        "type": "句", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "南国使君归故里，霜鸿飞舞送朱轮。"
        ], 
        "title": "句 其二", 
        "type": "句", 
        "yun": "真"
    }, 
    {
        "author": "华镇", 
        "era": "宋", 
        "subtype": null, 
        "text": [
            "谢公白首乘轩地，长记沧波洗屐时。"
        ], 
        "title": "句 其三", 
        "type": "句", 
        "yun": "支"
    }, 
    {
        "author": "华镇", 
        "era": "宋", 
        "subtype": null, 
        "text": [
            "六龙未入雍州日，曾负诗书卧白云。"
        ], 
        "title": "句 其四", 
        "type": "句", 
        "yun": "文"
    }, 
    {
        "author": "华镇", 
        "era": "宋", 
        "subtype": null, 
        "text": [
            "君王旦暮方尝胆，犹筑池塘长紫鳞。"
        ], 
        "title": "句 其五", 
        "type": "句", 
        "yun": "真"
    }, 
    {
        "author": "华清淑", 
        "era": "宋", 
        "subtype": null, 
        "text": [
            "燕塞雪，片片大如拳。", 
            "蓟上酒楼喧鼓吹，帝城车马走骈阗。", 
            "羁馆独凄然。", 
            "燕塞月，缺了又还圆。", 
            "万里妾心愁更苦，十春和泪看婵娟。", 
            "何日是归年。"
        ], 
        "title": "望江南/忆江南", 
        "type": "词", 
        "yun": null
    }, 
    {
        "author": "华春娘", 
        "era": "宋", 
        "subtype": "七言绝句", 
        "text": [
            "燕子楼中燕子飞，芹泥一点误沾衣。", 
            "主人频起嗔嫌意，垂下珠帘不放归。"
        ], 
        "title": "题壁", 
        "type": "绝句", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "良工刀尺制黄絁，天遣家居乐圣时。", 
            "著上朱门应不称，裁成乌帽恰相宜。", 
            "客撑小艇招垂钓，僧扫虚窗约对棋。", 
            "宝带貂冠虽看好，定知不入野人诗。"
        ], 
        "title": "新制道衣示衣工", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "拥被微吟短鬓秋，孤灯残漏共悠悠。", 
            "雨声不贷三更梦，酒力宁禁万里愁。", 
            "身寄湖山邻剡曲，心游河岳过关头。", 
            "世间可恨知多少，虚弊当年季子裘。"
        ], 
        "title": "五月中连夕风雨气候如高秋枕上有赋", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "身世今如一老僧，病馀残发雪鬅鬙。", 
            "湖桑埭下渔舟雨，道树山前野店灯。", 
            "涧水潺湲供洗钵，松风萧飒入行縢。", 
            "世人欲觅何由得，觌面相逢唤不应。"
        ], 
        "title": "前诗感慨颇深犹吾前日之言也明日读而悔之乃复作此然亦未能超然物外也", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "赋罢渊明归去来，纻衣桐帽一时裁。", 
            "岁华新笋初成竹，天气停云未断梅。", 
            "江路醉归常嵬峨，僧窗闲过即徘徊。", 
            "老人剩有凋年感，寄语城笳莫苦催。"
        ], 
        "title": "雨后过近村", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "破屋飕飕雀鼠穿，迩来四壁愈萧然。", 
            "钱多孰谓可使鬼，人众何尝能胜天。", 
            "秃尾驴游云外寺，长须奴引竹间泉。", 
            "更馀一事犹当勉，读易从今十绝编。"
        ], 
        "title": "题庵壁二首 其一", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "孤村寂寂潮生浦，小院昏昏雨送梅。", 
            "蔬食一箪宜面槁，畏涂九折自心灰。", 
            "古人骨朽有书在，今雨泥多无客来。", 
            "散发阳狂非寄傲，世间万事本悠哉。"
        ], 
        "title": "题庵壁二首 其二", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "无穷烟海接空濛，秦望稽山醉眼中。", 
            "虹断已收千嶂雨，鹤归正驾九天风。", 
            "渔舟容与横沙际，水鸟号鸣傍苇丛。", 
            "兴尽还家忽三鼓，半轮残月斗杓东。"
        ], 
        "title": "泛舟泽中夜归（涧谷本卷六作雨夜）", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "此身不觉老侵寻，残发萧萧雪满簪。", 
            "那有新诗书触目，亦无闲话问安心。", 
            "塞垣西戍茫如梦，省户东归病至今。", 
            "一懒便知生世了，午窗酣枕敌千金。"
        ], 
        "title": "书懒", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "人情简朴古风存，暮过三家水际村。", 
            "见说终年常闭户，仍闻累世自通婚。", 
            "罾船归处鱼餐美，社瓮香时黍酒浑。", 
            "记取放翁扶杖处，渚蒲烟草湿黄昏。"
        ], 
        "title": "散步至三家村（湖桑埭西村名）", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "兴来信步过东陂，最爱村东物象奇。", 
            "藤杖穿云秋望处，葛衣沾露夜归时。", 
            "残声凄断蝉移树，孤影荒寒鹊绕枝。", 
            "自揣今年还得饱，一川新稻已离离。"
        ], 
        "title": "村东晚眺二首 其一", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "饱食无营过暮年，筇枝到处一萧然。", 
            "清秋欲近露沾草，新月未高星满天。", 
            "远火微茫沽酒市，丛蒲窸窣钓鱼船。", 
            "哦诗每恨工夫少，又废西窗半夜眠。"
        ], 
        "title": "村东晚眺二首 其二", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "圣时恩厚赐馀生，日与乡闾乐太平。", 
            "已弃胡床无长物，尚携拄杖有同行。", 
            "新裁乌帽人争看，小摘青蔬手自烹。", 
            "买得水车无用处，绝知造物相归耕。"
        ], 
        "title": "致仕后岁事有望欣然赋诗", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "桑落香浮槲叶杯，甘瓜绿李亦佳哉。", 
            "虚堂顿解汗挥雨，高枕俄成鼻殷雷。", 
            "静听风声生槛竹，徐看日影转庭槐。", 
            "晚凉更动扁舟兴，北渚红蕖已半开。"
        ], 
        "title": "逃暑小饮熟睡至暮二首 其一", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "槐影桐阴欲满廊，纶巾羽扇自生凉。", 
            "新篘玉瀣陈双榼，平展风漪可一床。", 
            "驰骑远分丹荔到，大盆寒浸碧瓜香。", 
            "湖边谁谓幽居陋，也爱迢迢夏日长。"
        ], 
        "title": "逃暑小饮熟睡至暮二首 其二", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老矣常嗟去日遒，病来更觉此生浮。", 
            "庭花无影月当午，檐树有声风报秋。", 
            "足倦独行惊踸踔，发稀久坐怯飕飗。", 
            "鸡号日出闲无事，又向清溪弄钓舟。"
        ], 
        "title": "夜坐庭中达旦", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "我无前辈千钧笔，造物争功谢不能。", 
            "已分文章归委靡，可怜意气尚凭陵。", 
            "鸾旗广殿晨排仗，铁马黄河夜踏冰。", 
            "此事要须推大手，蝉嘶分付与吴僧。"
        ], 
        "title": "读前辈诗文有感", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "天公大度一何奇，养此无能老白痴。", 
            "宿疾闲愁俱扫尽，美餐甘寝更无时。", 
            "蛙鸣庭草何曾问，水半门扉亦不知。", 
            "道似婴儿犹有恨，小轩风月独哦诗。"
        ], 
        "title": "自嘲", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "避暑穿林随所之，一奴每负胡床随。", 
            "望秋槁叶有先陨，未暮赫日无馀晖。", 
            "轮囷离奇涧松古，钩辀格磔蛮禽悲。", 
            "北岩竹间最惨慄，清啸倚石真忘归。"
        ], 
        "title": "东山避暑用辘轳体", 
        "type": "律诗", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "鄙人志趣在渔樵，四十年来负圣朝。", 
            "本耻弹冠良易挂，未尝刻印敢烦销。", 
            "盈盈微月生江渚，袅袅清笳下郡谯。", 
            "衰病逢秋真一洗，井床桐叶已先飘。"
        ], 
        "title": "七月二日夜赋", 
        "type": "律诗", 
        "yun": "萧"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "野人蓬户冷如霜，问讯今惟一季长。", 
            "旧好自均亲骨肉，新知何怪薄心肠。", 
            "开书字字论畴昔，遣使年年有故常。", 
            "万念知公扫除尽，见哀底事独难忘。"
        ], 
        "title": "次季长韵回寄", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "高居终日掩斋扉，幽事常多俗事稀。", 
            "露重丛篁时自泻，风高脱叶有先飞。", 
            "秋衣渐制闻砧杵，社肉初分谢蕨薇。", 
            "却笑老身闲不得，一灯明灭乱书围。"
        ], 
        "title": "斋中夜赋", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "冀北当年浩莫分，斯人一顾每空群。", 
            "国家科第与风汉，天下英雄惟使君。", 
            "后进何人知大老，横流无地寄斯文。", 
            "自怜衰钝辜真赏，犹窃虚名海内闻。"
        ], 
        "title": "陈阜卿先生为两浙转运司考试官时秦丞相孙以右文殿修撰来就试直欲首送阜卿得予文卷擢置第一秦氏大怒予明年既显黜先生亦几蹈危机偶秦公薨遂已予晚岁料理故书得先生手帖追感平昔作长句以识其事不知衰涕之集也", 
        "type": "律诗", 
        "yun": "文"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "乞得身归镜水滨，此生真作葛天民。", 
            "眼明身健何妨老，饭白茶甘不觉贫。", 
            "瓮酒又篘三斗熟，园花时报一枝新。", 
            "挂冠更作黄冠计，多事常嫌贺季真。"
        ], 
        "title": "书喜二首 其一", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "已向烟霞著脚深，世间万事不关心。", 
            "旧携鸦觜供锄药，新典鱼须用买琴。", 
            "井上引藤初满架，池南移竹渐成阴。", 
            "话行不必须今日，五百年间有赏音。"
        ], 
        "title": "书喜二首 其二", 
        "type": "律诗", 
        "yun": "侵"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "血指濡毫字字工，赤髭白足会常同。", 
            "从今定了沙弥相，总为先生一语中。"
        ], 
        "title": "和艮斋赠轮道者韵", 
        "type": "绝句", 
        "yun": "东"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "孤峰顶上阿谁能，苦竹怜渠著意曾。", 
            "他日林间重勘辨，我身元是在家僧。"
        ], 
        "title": "和仲躬赠轮道者韵", 
        "type": "绝句", 
        "yun": "蒸"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "欲归公未许身閒，欲外云云去亦难。", 
            "我意公言两矛盾，料公犹作世情看。"
        ], 
        "title": "赠徐相士", 
        "type": "绝句", 
        "yun": "寒"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "闭门终老幽人事，负笈担簦学者宜。", 
            "过我莫虚黄卷日，还乡须念锦衣时。"
        ], 
        "title": "书魏元益便面", 
        "type": "绝句", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "自怜五十鬓如丝，更把閒身与物驰。", 
            "惟有高人收倦翼，世间万事一弹棋。"
        ], 
        "title": "怀借舟主人", 
        "type": "绝句", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "慈恩犹记北山游，四十年间几别愁。", 
            "岁晚天涯重握手，两翁齐白九分头。"
        ], 
        "title": "寄同年怀安曹守二首 其一", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "我丈之贤今老成，题舆剖竹傍青城。", 
            "从容官事一时了，莫忘莼鲈秋日羹。"
        ], 
        "title": "寄同年怀安曹守二首 其二", 
        "type": "绝句", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "谁云追信属酂侯，政为高皇意欲留。", 
            "岁晚不疑云梦计，那知大业已兴刘。"
        ], 
        "title": "和陆成父司户过淮阴县韵三首 其一", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "当年三杰共封侯，谁念淮阴为汉留。", 
            "不是向来曾蹑足，未容平勃独安刘。"
        ], 
        "title": "和陆成父司户过淮阴县韵三首 其二", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "论功久已冠群侯，更欲王齐愿自留。", 
            "从此朝家若惩创，王侯应得戒非刘。"
        ], 
        "title": "和陆成父司户过淮阴县韵三首 其三", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "趁得花封八月凉，相家有子绾铜章。", 
            "习华指日神京路，此地方知宝应祥。"
        ], 
        "title": "和成父过宝应县韵", 
        "type": "绝句", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "古括人豪醉墨鲜，一樽宁怯酒如船。", 
            "新诗磊磊珠玑落，不记梅花在眼前。"
        ], 
        "title": "和梁转运判官韵", 
        "type": "绝句", 
        "yun": "先"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "厌直承明两建牙，更将义槩浃朝家。", 
            "举杯珍重吾归矣，林下需君步软沙。"
        ], 
        "title": "李君量晋州奉诏还朝", 
        "type": "绝句", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "将军久已归黄壤，江妇如何未黑头。", 
            "若使将军知此意，素缣蒙首也应休。"
        ], 
        "title": "岳之妇人多以白练蒙首俗传马伏波征蛮死于岳至今不为之易素", 
        "type": "绝句", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "不为村深与水隈，也依篱落及时开。", 
            "几年寂寞无人问，一日声名动客杯。"
        ], 
        "title": "江岸茅舍傍古梅奇甚携酒即之", 
        "type": "绝句", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "小折霜林半壁间，春风日日付毫端。", 
            "秋高为借横斜影，留与吾师岁晚看。"
        ], 
        "title": "李英才作墨梅于天庆观壁", 
        "type": "绝句", 
        "yun": "寒"
    }, 
    {
        "author": "袁说友", 
        "era": "宋", 
        "subtype": "七言绝句", 
        "text": [
            "轻梅拂拂有馀清，笔下翻成月下横。", 
            "昨夜小屏幽梦断，恍如烟雨瘴江城。"
        ], 
        "title": "题墨梅", 
        "type": "绝句", 
        "yun": "庚"
    }, 
    {
        "author": "华岳", 
        "era": "宋", 
        "subtype": null, 
        "text": [
            "自古称稀，须信道、人生七十。", 
            "当七月、庆生佳节，更逢七夕。", 
            "丹鼎麻姑多两转，蟠桃王母无双实。", 
            "更竹林、作者茂芝兰，俱无敌。", 
            "持觞劝，辰拱北。", 
            "阴功在，头俱黑。", 
            "况轲亲教子，同声战国。", 
            "九万鹏程当不二，八千椿寿看逾一。", 
            "愿从今、屈指再从头，山中日。"
        ], 
        "title": "满江红", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "玉纤倒把罗纨扇。屏山半倚羞人见。", 
            "回首忽相逢。桃花生嫩红。", 
            "见了娇无语。还向屏山去。", 
            "略略转秋波。客愁无奈何。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "挑尽银缸半夜花。", 
            "拍帘风劲卷龙沙。", 
            "香传梅福深深意，春在钱塘小小家。", 
            "鸳被半闲才子恨，莺簧初转史君夸。", 
            "归来醉体娇无力，压尽名园无限花。"
        ], 
        "title": "瑞鹧鸪 其一", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "华月楼前见玉容。", 
            "凤钗斜褪鬓云松。", 
            "梅花体态香凝雪，杨柳腰肢瘦怯风。", 
            "几向白云寻楚□，难凭红叶到吴宫。", 
            "别来风韵浑如旧，犹恐相逢是梦中。"
        ], 
        "title": "瑞鹧鸪 其二", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "倚藤临水，照丰姿自笑，天然丘壑。", 
            "利鞅名缰成底事，空把此身缠缚。", 
            "李杜文章，良平事业，且束之高阁。", 
            "浩然归去，暮霞残照零落。", 
            "闻道西北埃尘，东南形胜，次第清河岳。", 
            "此等功名尘世事，与我初无关约。", 
            "十里松萝，一蓑烟雨，说甚扬州鹤。", 
            "倚栏长啸，玉轮飞上天角。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "懒取冠儿，只偏带、一枝翠柏。", 
            "记刺指、封书罗带，尚馀残血。", 
            "愁入柳眉云黛蹙，汗凝桃脸胭脂湿。", 
            "把玉纤、掩定古词名，猜谁识。", 
            "瓶已坠，宁无阙。", 
            "盟已负，难成匹。", 
            "念当年亭院，画楼东北。", 
            "烛影烧残蝴蝶梦，縠纹皱起鸳鸯翼。", 
            "叹如今、憔悴忆前欢，重门隔。"
        ], 
        "title": "满江红", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "裙儿六幅，谁染秋波绿。", 
            "一搦柳腰两过，樽前粲粲玉。", 
            "暑气消烦溽。", 
            "日月飞车轴。", 
            "线幕黄帘风露。", 
            "那堪人在天北。"
        ], 
        "title": "霜天晓角", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "粉絮飘琼树，摇花结玉池。", 
            "蕊仙滕六逞瑰奇。", 
            "都把银河细剪、做花飞。", 
            "小院风声急，歌楼酒力微。", 
            "闷中犹记去年时。", 
            "呵手牵人相伴、塑狮儿。"
        ], 
        "title": "南歌子", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "罗雾薄、绀绿拥重重。", 
            "八幅宝香薰锦绣，一床烟浪卷芙蓉。", 
            "屏翠叠东风。", 
            "云点缀，香汗透玲珑。", 
            "螺髻松松沾玉润，樱唇浅浅印珠红。", 
            "人在翠华中。"
        ], 
        "title": "望江南/忆江南", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "昨夜寿星朝北极。", 
            "牵牛织女排筵席。", 
            "闻有谪仙先一夕。", 
            "方知得。", 
            "风流倬底人生日。", 
            "慷慨英雄当路识。", 
            "鹗书已凝循京秩。", 
            "试问遐龄谁与敌。", 
            "回㘦绎。", 
            "撇头添个长长十。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "情刀无斸。", 
            "割尽相思肉。", 
            "说后说应难尽，除非是、写成轴。", 
            "帖儿烦付祝。", 
            "休对傍人读。", 
            "恐怕那懑知后，和它也泪瀑漱。"
        ], 
        "title": "霜天晓角 其一", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "蒲帆十幅。", 
            "飞破秋江绿。", 
            "天际彩虹千丈，阑干外、泻寒玉。", 
            "一雨收残溽。", 
            "云山开画轴。", 
            "试问故人何处，青楼在画桥北。"
        ], 
        "title": "霜天晓角 其二", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "帘拍风颠，云共雨、商量欲雪。", 
            "愁不寐、兽炉灰冷，寸肠千结。", 
            "罗带只贪珠泪濞，金钗不整乌云侧。", 
            "对菱花、空自敛双蛾，伤离别。", 
            "心下事，凭谁说。", 
            "愁与恨，如山积。", 
            "被傍人调闻，呢龟成鳖。", 
            "塞雁来时空怅望，梅花开后无消息。", 
            "恨薄情、拚却与分飞，还重忆。"
        ], 
        "title": "满江红", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "正秋容万里，十分明洁。", 
            "后羿久忘逃去处，东方尚忆来年月。", 
            "但无端、燕贺赋声诗，容凡客。"
        ], 
        "title": "满江红 其一", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "庙社如今，谁复问、夏松殷柏。", 
            "最苦是、二江涂脑，两淮流血。", 
            "壮士气虹箕斗贯，征夫汗马兜鍪湿。", 
            "问孙吴、黄石几编书，何曾识。", 
            "青玉锁，黄金阙。", 
            "车万乘，骓□匹。", 
            "看长驱万里，直冲燕北。", 
            "禹地悉归龙虎掌，尧天更展鹍鹏翼。", 
            "指凌烟、去路复何忧，关山隔。"
        ], 
        "title": "满江红 其二", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "万里楚天阔，一点寿星明。", 
            "庭语以识歌舞，拍拍□秋声。", 
            "会过牛郎六夕，圆欠嫦娥一夜，此际是佳辰。", 
            "□□□□□，□□□□□赍予说，□神岳，庆生申。", 
            "□领仓符，□兼漕节握藩旌。", 
            "但□闽山建水，无地不阳春。", 
            "今日范滂刘宴，来岁周公伊尹，元化斡洪钧。", 
            "北阙中书今，南极老人星。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "宦牒刚驰逐，篇章半扫除。", 
            "稍寻无事日，重理旧诗书。", 
            "笔砚寒灯寂，轩窗昼景舒。", 
            "政须堂下问，糟粕意何如。"
        ], 
        "title": "读书", 
        "type": "律诗", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "梦接三乘境，香胜一炷薰。", 
            "风窗独趺坐，鸟雀听声闻。", 
            "目想金刚会，心存贝叶文。", 
            "稍蠲烦恼毒，天雨看缤纷。"
        ], 
        "title": "持课", 
        "type": "律诗", 
        "yun": "文"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "一日不觌面，三秋应动心。", 
            "刚闻将子去，又惯入山深。", 
            "饭饱群书乐，窗閒万竹阴。", 
            "扁舟才十里，得得要相寻。"
        ], 
        "title": "周可大携子入山读书", 
        "type": "律诗", 
        "yun": "侵"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "投老寻三窟，传家只一经。", 
            "呼儿亲料理，开卷熟叮咛。", 
            "我已头居白，谁堪芥拾青。", 
            "颇怀兰与玉，长忆谢家庭。"
        ], 
        "title": "训子", 
        "type": "律诗", 
        "yun": "青"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "寂寞千松老，萦纡一水通。", 
            "重来惊鬓雪，遗恨满春风。", 
            "拱木人何在，伤心泪已穷。", 
            "羁怀不成寐，月落半山空。"
        ], 
        "title": "展扫先茔", 
        "type": "律诗", 
        "yun": "东"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "久作弟兄别，相看笑语通。", 
            "寒窗酬酒夜，落月对床风。", 
            "志得宁论晚，名高不畏穷。", 
            "君看天下事，一一漫彫空。"
        ], 
        "title": "展扫先茔省伯氏用前韵", 
        "type": "律诗", 
        "yun": "东"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "户屦无人满，庭罗尽日张。", 
            "閒窗书白羽，清梦熟黄粱。", 
            "瓦瓮苕溪渌，铜炉柏子香。", 
            "出门本无碍，龟穴惯深藏。"
        ], 
        "title": "闭户", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "红日庭初熭，青编手自摩。", 
            "乌踆浮竹简，鱼蠹眩阳和。", 
            "眼恨频催老，书惭未触多。", 
            "相看不相弃，同老故山阿。"
        ], 
        "title": "曝书", 
        "type": "律诗", 
        "yun": "歌"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "断璧推良质，寒窗足雅供。", 
            "点分鸲眼秀，色渍马肝浓。", 
            "岩浸端溪月，纹藏古歙峰。", 
            "可怜方寸石，笔下几迎逢。"
        ], 
        "title": "试砚", 
        "type": "律诗", 
        "yun": "冬"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "药采人间足，方从肘后参。", 
            "年来医罕问，老去病多谙。", 
            "风雨关淫疾，刀圭辨苦甘。", 
            "君看不龟手，犹败越人南。"
        ], 
        "title": "治药", 
        "type": "律诗", 
        "yun": "覃"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "拣发亭移昼，临风手独搔。", 
            "愁添丝几缕，老怯鬓双毛。", 
            "自叹头颅薄，空怀胆气豪。", 
            "年华莫相逼，疏栉已如缫。"
        ], 
        "title": "理发", 
        "type": "律诗", 
        "yun": "豪"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "秋日家乡远，西风去雁迟。", 
            "小儿应药喜，老父数归期。", 
            "昨夜三江梦，今朝五字诗。", 
            "至情如饮水，冷暖自深知。"
        ], 
        "title": "怀仲子病目", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "岘也平安久，书云传遽迟。", 
            "意宽千里远，归更一旬期。", 
            "眼过无非景，身閒足可诗。", 
            "江湖终欲老，鸥鸟已先知。"
        ], 
        "title": "家信报仲子目疾已平用前韵", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "万事缘憎爱，孤衷只惷愚。", 
            "归与乖俗好，老矣误时须。", 
            "举世冲霄鹄，何人滥吹竽。", 
            "穷通一不问，无复鬼揶揄。"
        ], 
        "title": "有感", 
        "type": "律诗", 
        "yun": "虞"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "老眼慵开阖，閒窗独欠伸。", 
            "梦残亭过午，漏永箭浮申。", 
            "黄卷卷舒足，黑甜滋味真。", 
            "生涯惟一枕，百虑不关身。"
        ], 
        "title": "偶成", 
        "type": "律诗", 
        "yun": "真"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "一点寒釭照，楼头夜鼓挝。", 
            "报人初缀玉，戏我只空花。", 
            "身已遗荣辱，灯应误逞誇。", 
            "焚膏畴昔事，墙角几檠斜。"
        ], 
        "title": "灯花", 
        "type": "律诗", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "有地容投老，无田解赋归。", 
            "浮生几朝露，活计一书帏。", 
            "閒只诗添债，愁应带减围。", 
            "人间翻覆手，莫怨是中非。"
        ], 
        "title": "自适", 
        "type": "律诗", 
        "yun": "微"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "旧索长安米，今无负郭田。", 
            "平生一饱计，岁晚百忧煎。", 
            "漂母今何有，王孙空自怜。", 
            "日高亭欲午，寒屋灶无烟。"
        ], 
        "title": "绝粮", 
        "type": "律诗", 
        "yun": "先"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "未识淮乡味，饕馋老不衰。", 
            "及兹秋水涨，已食小鲜肥。", 
            "众口虽难美，饥肠本易为。", 
            "岂无鲈鲙好，物以罕为奇。"
        ], 
        "title": "淮白", 
        "type": "律诗", 
        "yun": null
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "老眼羞看镜，华颠怯半霜。", 
            "栖迟勋业晚，孤负岁年长。", 
            "月透光深杳，花摇影颉颃。", 
            "衣冠从尔正，不趁晓来妆。"
        ], 
        "title": "古镜", 
        "type": "律诗", 
        "yun": "阳"
    }, 
    {
        "author": "华岳", 
        "era": "宋", 
        "subtype": null, 
        "text": [
            "我生本是丝纶客，尝抱丝纶钓王国。", 
            "胶庠虽识姚有虞，载车未遇周西伯。", 
            "抱琴归去古江边，江头风月犹依然。", 
            "江风刮岸岸如削，江月照人人未眠。", 
            "沙平浪静江天阔，换酒捉鱼鱼拨剌。", 
            "有时醉椀和月吞，有时醉棹和烟拨。", 
            "或唱歌，或吹笛，欸乃宫商人不识。", 
            "歌声唤彻烟水寒，笛声清透云霄碧。", 
            "不张帆，任渠去，去到云山深处住。", 
            "云山深处有画图，添个云山画图侣。", 
            "不拨棹，任渠流，流入玻瓈影里头。", 
            "玻瓈影里迸珠玉，千斛万斛谁能收。", 
            "倦时眠，醉时舞，渔家自有神仙府。", 
            "睡时蝴蝶梦庄周，舞处鸥鸢奏韶武。", 
            "自举归钓吟，清江漠漠烟沉沉。", 
            "云藏万壑暗水尾，风吹孤月摇天心。", 
            "翠微父，翠微父，和我行歌进南浦。", 
            "画桥流水抹晴烟，残照暮霞收宿雨。", 
            "水连天，天似水，一蓑活计谁能比。", 
            "枫叶飘霜鲈鲙香，杨花飞雪河鲀美。", 
            "也不学，姜太公，百年将至方非熊。", 
            "会须年少遇真主，恢我诸夏车书同。", 
            "也不学，严子陵，云台不为冠殊勋。", 
            "中兴只作钓台侣，胸中百万知无兵。", 
            "我网不似汉，汉网何太疏，也曾漏却吞舟鱼。", 
            "何当周密如枢机，直欲纤悉皆无遗。", 
            "我钩不似吕，吕钩何太直，除却文王有谁识。", 
            "争如猛曲一弯腰，牵取星珠并月璧。", 
            "鱼胶寒齿折蒿剔，蟹螯刺指和笼烹。", 
            "屠龙饪鼎口不美，断鲸斫炙肠聊撑。"
        ], 
        "title": "归钓吟", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "溪泠泠，鼓鼕鼕，虚堂淅沥生寒风。", 
            "寒风绕我梦魂去，飞飏直上蓬莱宫。", 
            "蓬莱宫殿女如玉，霓裳羽扇环帘栊。", 
            "月娥留我宴珠翠，玳筵间列花丛丛。", 
            "酒酣万象罗心胸，举杯话别殊匆匆。", 
            "青鸾命驾下空阔，一声珰佩鸣丁东。", 
            "被衣起坐周四顾，庭户悄悄无人踪。", 
            "银河万里倒澄碧，冰鉴半轮斜倚空。", 
            "横江孤鹤一声唳，唤起乡心千万重。"
        ], 
        "title": "记梦", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "衰兰枯荷了秋色，几向寒梢问消息。", 
            "溪桥交马断肠时，翠袖佳人日暮归。", 
            "玉面亭亭汉宫样，一见风流慰心赏。", 
            "寒标孤绝太无情，谁为移春上玉京。", 
            "月华凄切霜华白，夜半飘香度帘额。", 
            "寄声横笛且休吹，愁杀江南未归客。"
        ], 
        "title": "梅（楚东道中次壁间韵）", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "闽之山峨峨，可以接穹苍。", 
            "闽士孕其秀，胸次尤难量。", 
            "闽之水滔滔，可以烛妍丑。", 
            "闽士生其间，其美不容口。", 
            "君不见周家社稷生甫申，崧岳当年曾降神。", 
            "又不见千里秀气钟三苏，眉山草木皆焦枯。", 
            "我生恨不由河洛，虚负三光并五岳。", 
            "地灵人杰推江东，人物风流兼磊落。", 
            "顾此闽之东，自古多英雄。", 
            "求其为绝称，独一忠穆公。", 
            "公今已即世，后世谁可拟。", 
            "惟有詹仲通，一人而已耳。", 
            "仲通何如人，景星与凤凰。", 
            "不险亦不深，山高兮水长。"
        ], 
        "title": "山水吟", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "龙藩地暖冬无雪，十月风光似三月。", 
            "好风不动绮罗尘，人在绣帏帘半揭。", 
            "酒肠拍索能回春，春潮八面香熏熏。", 
            "香肌汗透披縠纹，思得沧海驱埃氛。", 
            "银锅蟹眼生春雪，银瓢捾破锅心月。", 
            "流霞倾入碧琅玕，香雾氤氲云半掇。", 
            "花藤织出金芙蕖，烟青藕紫堆云盂。", 
            "一声珰佩帘钩垂，皂盘捧出双明珠。", 
            "蜡花照入兰汤阁，珠玑体迸红猊活。", 
            "凤豁云涛濯锦毛，龙翻雪浪浇银甲。", 
            "起拿裙雾围春风，胭巾抹出桃花红。", 
            "香泉入齿漱寒玉，吐作冰雪飞长空。", 
            "苍头急把春衫换，腕玉轻穿云一片。", 
            "出门两腋生清风，身在嫦娥广寒殿。"
        ], 
        "title": "浴", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "南方有神名祝融，发赭面丹唇朱红。", 
            "执鞭入海驱赤龙，火车勒驾烧长空。", 
            "千骖万乘如联辔，烈焰腾腾灼天地。", 
            "九霄烜赫皆甑蒸，四海煎熬俱鼎沸。", 
            "流金烁石气不通，天下俱在红炉中。", 
            "葛衫襟湿疑有雨，罗纨柄折浑无风。", 
            "祝融祝融毋太酷，天道炎凉尝反覆。", 
            "看看少皞催戍瓜，尽把凉风散烦溽。"
        ], 
        "title": "嘲热", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "北风浩荡沧溟阔，千万军声夜潮聒。", 
            "翻空浊浪鼓雷霆，舟子停兰面如血。", 
            "龙门有客何狰狞，弩目张胆殊不惊。", 
            "桅樯破浪裂洋岛，直欲一举空蛟鲸。", 
            "我之钓兮非世比，新月为钩索霞绮。", 
            "先拗虹蜺为钓竿，却把鹍鹏作香饵。", 
            "欲垂未垂号鬼神，星斗无光天地昏。", 
            "海灵乞命免生死，一钩连六酬衔恩。", 
            "我公万里风烟伯，度量汪汪寰海窄。", 
            "蟠胸高耸蓬莱山，壮气直吞云梦泽。", 
            "恩波万壑奔洪流，风帆浪楫交觥筹。", 
            "金鳞照日巨如斗，四海触物无虚舟。", 
            "我生本是钓鳌客，几岁滩头望风色。", 
            "忽闻霹雳破昆崙，便整丝纶驾航舶。", 
            "我今十辖迎公开，会须举手生风雷。", 
            "不然长啸谢水府，明月满船归去来。"
        ], 
        "title": "钓鳌行", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "太山之巅有乔松，凛凛千丈摩苍空。", 
            "风云有会直相际，轰雷掣电蟠蛟龙。", 
            "盘根错节真天种，卿月郎星伴辰拱。", 
            "高风萧瑟涕清泉，桃李无言谩丘垄。", 
            "南宫仙桂饶天香，南国蔽芾歌甘棠。", 
            "大枝擎天作砥柱，小枝驾海成虹梁。", 
            "六月无风天欲雨，赤龙衔火烧空宇。", 
            "亭亭横盖指扶桑，万壑千崖冷无暑。", 
            "大椿可笑欺庄周，便指千岁为春秋。", 
            "使民若战夏后社，用汝当作商川舟。", 
            "自惭藤蔓缠林壑，未遂鹪鹩一枝乐。", 
            "盘桓已喜跨高寒，更借扶摇荐雕鹗。", 
            "我闻处士方绸缪，三友简在公宁留。", 
            "苍姬已托大夫荫，赤子愿陪丞相游。"
        ], 
        "title": "上赵漕", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "閒窗日上三竿竹，窗下娇娥整轮辐。", 
            "匆匆未暇理云鬟，半朵青鸦倚红玉。", 
            "青梢摘尽银香囊，画栏平倚斑筠筐。", 
            "时将纤手翻雪霜，酥胸玉面同光芒。", 
            "捧归细捲银成索，牵出松松云一握。", 
            "珠唇呵挺气温温，鹦觜踏车声络络。", 
            "今年莫怪功绩稀，阿奶勒绣鸳鸯帏。", 
            "如今织出秋江练，十月正好裁新衣。", 
            "客心闻此愁无著，一夜清寒动寥寞。", 
            "明朝为问买一端，剪做道袍披落魄。"
        ], 
        "title": "邻女搔绵吟", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "比年十月君初来，梅花破雪迎君开。", 
            "自从佐剑寿民脉，凋山瘵水皆春台。", 
            "去年七月君开府，燕燕莺莺为君舞。", 
            "五日尽蛰潭底龙，千里应无市中虎。", 
            "今年二月君将归，风牵回柳萦君衣。", 
            "君衣不作回柳转，直上云端朝紫微。", 
            "紫微有馆名西掖，珠玉罗钿瞰金碧。", 
            "郎星卿月谩徘徊，个中自是神仙宅。", 
            "紫微有山名大坡，乌飞豸立冠峨峨。", 
            "一声霹雳震天地，万里腥血流江河。", 
            "紫微有旨垂丹册，二者于斯请君择。", 
            "便须东取元化钧，谈笑从容正疆埸。", 
            "君家事业铭冠裳，鸾凤指日鸣朝阳。", 
            "伊洛诸公有政事，洙泗诸子无文章。", 
            "禀违展转情难处，溪上恩波湛今古。", 
            "东风吹恨入长亭，零落桃花泪如雨。"
        ], 
        "title": "送商府判（自剑津倅入为审计）", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "建水合流三百里，直下富沙如撚指。", 
            "溪东披拽缆过西，千丈春风怒涛起。", 
            "香轮不解碾清江，造舟贯索成河梁。", 
            "年年麦熟梅欲黄，连城千里皆波光。", 
            "淳熙太守忧溱洧，问津日夜思无计。", 
            "老农叉手愿鸠工，叠石中流使民济。", 
            "金珠卖价不计缗，镌瑕断梓功方成。", 
            "功成燕雀贺新屋，炳然万栋辉丹青。", 
            "插天螮蝀横江尾，下压寒潭碧无底。", 
            "市声不到画梁间，秋色尽归朱箔里。", 
            "我行一月无风波，今朝醉眼翻青罗。", 
            "金鳌背路客挥𩍐，玉虹跨浪舟飞梭。", 
            "石唇喷尽寒崖雪，雪中电掣金蛇赤。", 
            "两岸楼头将相家，八州车马神仙客。", 
            "人言辟人推政平，故此特以平政名。", 
            "我闻政事平如水，水到不平还作声。"
        ], 
        "title": "平政桥", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "君不见樵人王翰画山水，一夜风雷揭窗纸。", 
            "又不见长沙洞清画龙蛇，满轴烟云翻撚指。", 
            "二子相去数百年，笔端妙意谁能传。", 
            "双溪道人何所授，一见笔法堪齐肩。", 
            "笔一淡，轻烟映出垂杨岸。", 
            "远山依约有还无，斜照不红秋水漫。", 
            "笔一浓，黑云万叠翻狂风。", 
            "江天日暮暗烟霭，天地星斗皆昏朦。", 
            "潇湘诗人不解语，被君吐作无声句。", 
            "何时觅取绡一缣，写我英姿伴烟雨。"
        ], 
        "title": "赠陈道人", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "节妇一樽酒，义士拜而受。", 
            "义士一首诗，节妇双眉皱。", 
            "眉皱意何如，有难难相救。", 
            "叹我廊庙器，淹回在污陋。", 
            "惠我旨且嘉，慇勤推意厚。", 
            "吾今系闽建，家贫喜邻富。", 
            "青眼到朱扉，白屋成华胄。", 
            "吾闻孤竹子，周室三缄口。", 
            "又闻杞梁妻，秦邦称烈妇。", 
            "此辈诚间生，世代不常有。", 
            "如何天一方，同时俱辐凑。", 
            "愧无八品珍，草草具笾豆。", 
            "何当再拜抠我衣，卮酒恭为儿女寿。"
        ], 
        "title": "柴氏", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "衣袂怯春寒，春在江南岸。", 
            "我意正伤春，复被春萦绊。", 
            "一雨胭脂湿，万壑冰澌泮。", 
            "撩我惜春心，与春伤烂漫。", 
            "柳垂不染丝，织成愁一片。", 
            "杏吐无烟火，烧碎肠千断。", 
            "忆昔腰如柳，柳腰轻易按。", 
            "忆昔面如花，花面娇难唤。", 
            "人不似春芳，随处得看玩。", 
            "因春忆美人，不见徒扼腕。", 
            "何时醉卧花柳中，一笑千金不容换。"
        ], 
        "title": "伤春", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "流莺一去无消息，燕怯春寒归未得。", 
            "绿窗清昼静无人，似把衷情诉知识。", 
            "上苑东风二月春，淡黄杨柳初成阴。", 
            "解将一片无情舌，学尽百般能语禽。", 
            "红英紫萼纷如雪，万姹千娇总饶舌。", 
            "莫嫌花外太啁啾，默默难酬好时节。", 
            "须臾绿暗红亦稀，伯劳杜宇鹰鹯飞。", 
            "更兼猎弋恣罗网，卷舌不语全毛衣。", 
            "堪嗟国士徒切直，不似幽禽明语默。", 
            "何如钳口归山林，莫问燕南并越北。"
        ], 
        "title": "百舌（福建号为乌秀）", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "槽头压尽春山绿，槽下真珠泻醽醁。", 
            "骚人一笑倾盖盘，满面春风涨红玉。", 
            "少陵得此不欲言，乃指八子为中仙。", 
            "主人倾盖慕此意，一阁新构堂西偏。", 
            "于今世态薄于纸，何必劳心问青紫。", 
            "愿君醉我金屈卮，万事过耳同风飞。", 
            "醺醺和月尚栽竹，长啸一声归翠微。"
        ], 
        "title": "饮仙阁", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "我生多蹇难，事业冷于水。", 
            "内外两五行，丑恶讳人举。", 
            "武夷有跛者，抱术遍荆楚。", 
            "抠衣忽趋隅，觌面便相许。", 
            "摇手无所需，再拜拂毫楮。", 
            "一诗聊赠行，无以壮箱筥。", 
            "他时了功名，为结烟霞侣。"
        ], 
        "title": "赠祝跛（相者祝跛，武夷人）", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "败鼓非全材，毁瓦不自牧。", 
            "造物儿未戏，达人火先扑。", 
            "卜不到渭滨，人徒嗟海曲。", 
            "彼哉真彼哉，伐尽牛山木。"
        ], 
        "title": "富沙道中述怀（次王伯玘韵）", 
        "type": "古风", 
        "yun": "屋"
    }, 
    {
        "author": "华岳", 
        "era": "宋", 
        "subtype": null, 
        "text": [
            "牛尾乌云泼浓墨，牛头风雨翩车轴。", 
            "怒涛顷刻卷沙滩，十万军声吼鸣瀑。", 
            "牧童家住溪西曲，侵早骑牛牧溪北。", 
            "慌忙冒雨急渡溪，雨势骤晴山又绿。"
        ], 
        "title": "骤雨（次紫溪壁间韵）", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "黄尘漫漫小峰路，白石齿齿茗坑渡。", 
            "相亭南来第一程，人烟萧条岁云暮。", 
            "故人小隐三家村，约我旗亭聊一樽。", 
            "相逢此地复相别，明朝怀抱同谁论。"
        ], 
        "title": "别王泰之（次王养正韵）", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": "五言排律", 
        "text": [
            "未识丹青意，凭栏试解嘲。", 
            "烟云朝起陆，汀渚暮生潮。", 
            "山卓数枝笔，天横一幅绡。", 
            "霞收红晕浅，溪褪绿痕消。", 
            "个里风烟冷，于中景物饶。", 
            "飞黄凌翠阁，寒碧瞰红桥。", 
            "酒尽香凝瓮，诗成锦掣标。", 
            "朱衣扶客醉，翠袖殢人娇。", 
            "屏帐接千里，画图连九霄。", 
            "长风来水尾，斜日转山腰。", 
            "赤脚支筇稳，苍头控马骄。", 
            "老臣今已矣，儿女总金貂。"
        ], 
        "title": "丹青阁（次朱载之韵）", 
        "type": "排律", 
        "yun": null
    }, 
    {
        "author": "华岳", 
        "era": "宋", 
        "subtype": "五言绝句", 
        "text": [
            "四壁人声绝，榻下蚊烟灭。", 
            "可怜翠微翁，一夜敲打拍。"
        ], 
        "title": "苦蚊", 
        "type": "绝句", 
        "yun": null
    }, 
    {
        "author": "华岳", 
        "era": "宋", 
        "subtype": "五言绝句", 
        "text": [
            "天不雨霜雪，朝曦与暮霞。", 
            "江梅呈腊蕊，岩桂又冬花。"
        ], 
        "title": "冬暖 其二", 
        "type": "绝句", 
        "yun": "麻"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "万景峰前老禅叔，搜罗风月归岩谷。", 
            "胸中有句吐无声，写作生绡三四幅。"
        ], 
        "title": "僧画", 
        "type": "绝句", 
        "yun": "屋"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "月浸虚堂夜气清，起听万籁寂无声。", 
            "轻轻拂动匣面尘，玉笋不弹风自鸣。"
        ], 
        "title": "琴", 
        "type": "绝句", 
        "yun": "庚"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "汉将假帝为真帝，齐乞真王作假王。", 
            "大抵纪韩皆是信，不知谁短又谁长。"
        ], 
        "title": "读汉史（阅纪信、韩信传）", 
        "type": "绝句", 
        "yun": "阳"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "季叔青天轰霹雳，屈原平地溺波涛。", 
            "从教晋楚多戕贼，二子何曾损一毫。"
        ], 
        "title": "寄王五四将仕 其一", 
        "type": "绝句", 
        "yun": "豪"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "周田且谓曾占易，商野何尝识梦书。", 
            "假使二君无感召，不成终老在樵渔。"
        ], 
        "title": "寄王五四将仕 其二", 
        "type": "绝句", 
        "yun": "鱼"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "半间屋抵斗来大，一个身同山样高。", 
            "侧坐斜眠俱不得，烦君除去一牛毛。"
        ], 
        "title": "约叔真 其一", 
        "type": "绝句", 
        "yun": "豪"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "厄堂有事留司马，凌阁无名问太宗。", 
            "我且盘桓君且去，归斯千载约芙蓉。"
        ], 
        "title": "约叔真 其二", 
        "type": "绝句", 
        "yun": "冬"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "阳虎不名真盗玉，子张何事便书绅。", 
            "圣贤立论有微旨，精义当求妙入神。"
        ], 
        "title": "题窗间", 
        "type": "绝句", 
        "yun": "真"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "路随马足难知数，山叠鱼鳞不记名。", 
            "隔岸青帘人不渡，一溪流水暮潮生。"
        ], 
        "title": "过西溪", 
        "type": "绝句", 
        "yun": "庚"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "风外落花千万片，水边啼鸟两三声。", 
            "无情惊起阳台梦，独倚閒窗看月明。"
        ], 
        "title": "题莲华壁间", 
        "type": "绝句", 
        "yun": "庚"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "周末见人歌采芑，楚先闻客赋离骚。", 
            "胸中有气不能吐，空使虹蜺万丈高。"
        ], 
        "title": "赠吕元玘", 
        "type": "绝句", 
        "yun": "豪"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "芳草不随春水绿，连山犹带夕阳明。", 
            "人生有酒且行乐，休向河梁问子卿。"
        ], 
        "title": "初抵富沙 其一", 
        "type": "绝句", 
        "yun": "庚"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "鞭镫两三千里路，楼台数十万人家。", 
            "长虹不吸秋江水，一叶扁舟飞雪花。"
        ], 
        "title": "初抵富沙 其二", 
        "type": "绝句", 
        "yun": "麻"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "一头却过六七岭，两足几乎百十斤。", 
            "恰喜故人能下榻，檠窗樽酒细论文。"
        ], 
        "title": "呈周及之贡元", 
        "type": "绝句", 
        "yun": "文"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "峰回路转六七里，林静鸟啼三四声。", 
            "游女不知行旅恨，一茶留我话平生。"
        ], 
        "title": "宁川冷渡（次壁间韵）", 
        "type": "绝句", 
        "yun": "庚"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "淡鱼才煮咸鱼熟，白酒新篘红酒香。", 
            "莫讶杯盘成草草，一年忙处是蚕桑。"
        ], 
        "title": "宿灌头（次壁间韵）", 
        "type": "绝句", 
        "yun": "阳"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "桥横南浦虹千丈，柳护西溪翠一行。", 
            "佳丽不知滋味恶，插花临水照红妆。"
        ], 
        "title": "南浦水阁", 
        "type": "绝句", 
        "yun": "阳"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "十分秋色著岩桂，几阵晚凉催井桐。", 
            "自恨异乡知遇少，一樽相属与谁同。"
        ], 
        "title": "秋晚独步（次刘彦礼韵）", 
        "type": "绝句", 
        "yun": "东"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "泉声恰似世情恶，山色不如归兴浓。", 
            "自恨十围无处著，何如瘦作束腰蜂。"
        ], 
        "title": "后溪", 
        "type": "绝句", 
        "yun": "冬"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "一丝不染湖光白，万点能回山色青。", 
            "三月金明池上水，与予同是一浮萍。"
        ], 
        "title": "杨花", 
        "type": "绝句", 
        "yun": "青"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "残月照愁人病酒，好风吹梦客思家。", 
            "欲知亡国恨多少，红尽乱山无限花。"
        ], 
        "title": "杜鹃", 
        "type": "绝句", 
        "yun": "麻"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "跃马上宣城，千山翠欲颦。", 
            "蕙风轻卷舌，樱雨细沾唇。", 
            "柳絮难驱腊，榆钱不买春。", 
            "何如浇一斗，烂醉石湖滨。"
        ], 
        "title": "宣城道中", 
        "type": "律诗", 
        "yun": "真"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "春晴不慷慨，十日九清阴。", 
            "蝶宿花留粉，莺眠柳借金。", 
            "边尘方障眼，汉壁尚关心。", 
            "醒去愁无奈，杯行满满斟。"
        ], 
        "title": "当涂道中（次为子杨新林韵）", 
        "type": "律诗", 
        "yun": "侵"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "山断疑无路，林开觉有村。", 
            "饥牛恋茅垄，吠犬护柴门。", 
            "闷去诗千首，愁来酒一尊。", 
            "明朝南去路，怀抱与谁论。"
        ], 
        "title": "寿昌道中", 
        "type": "律诗", 
        "yun": "元"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "风神恋行客，吹柳缠簪缨。", 
            "傍水鸟多白，近山蝉更清。", 
            "别肠云阁泪，归路月关情。", 
            "告德无多日，清觞聊一倾。"
        ], 
        "title": "别王泰之", 
        "type": "律诗", 
        "yun": "庚"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "寺觉重游好，僧期后会赊。", 
            "青虫彫病叶，白鸟篆平沙。", 
            "水瘦石生齿，山寒梅未花。", 
            "功名今有待，且谒惠公茶。"
        ], 
        "title": "游溪西寺（次府判汤丈韵）", 
        "type": "律诗", 
        "yun": "麻"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "疏雨洗空碧，晚晴人倚楼。", 
            "稻花千顷浪，枫叶一帘秋。", 
            "远岸明残日，孤村认小舟。", 
            "溪山如爱我，相见亦回头。"
        ], 
        "title": "登楼晚望（次宋帅几韵）", 
        "type": "律诗", 
        "yun": "尤"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "风雨思君子，烟霞忆旧游。", 
            "一区山水国，万里帝王州。", 
            "腊瓮香浮玉，春旗雪满瓯。", 
            "安贫随处乐，此外复何求。"
        ], 
        "title": "安分呈李竹斋（次李竹斋韵）", 
        "type": "律诗", 
        "yun": "尤"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "北苑春将半，星槎欲奏功。", 
            "杵鸣千臼雪，鎗卷一旗风。", 
            "盝锦鹦毛翠，签罗象眼红。", 
            "封成拜玄鹤，飞上紫微宫。"
        ], 
        "title": "拜茶", 
        "type": "律诗", 
        "yun": "东"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "陋邸已无味，庖人更不材。", 
            "盦炊全做粥，烧鲞半成灰。", 
            "添醋酸绵齿，研椒辣木腮。", 
            "何时耸堂脔，香雾霭樽罍。"
        ], 
        "title": "邸食责庖者", 
        "type": "律诗", 
        "yun": "灰"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "木剪空山瘦，西风扫落黄。", 
            "荷残簪失盖，菊老饼还香。", 
            "诗尽情尤阔，愁多夜更长。", 
            "闷怀无处著，随雁落潇湘。"
        ], 
        "title": "秋意（次项子礼韵）", 
        "type": "律诗", 
        "yun": "阳"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "风叠云成片，沟搓水作层。", 
            "湿书移案避，添砚就檐承。", 
            "瓦击声疑雹，窗低暗欲灯。", 
            "须臾西漏日，晴意慢腾腾。"
        ], 
        "title": "书堂遇雨", 
        "type": "律诗", 
        "yun": "蒸"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "屋老尘生索，椽低帐不缣。", 
            "炙灯烟染栋，见客帽翻檐。", 
            "织壁悭三尺，遮门断半帘。", 
            "吾身交九四，控制万愁兼。"
        ], 
        "title": "矮斋", 
        "type": "律诗", 
        "yun": "盐"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "具体功非远，全躯恨已消。", 
            "安禅须促膝，觅句敢成摇。", 
            "悔不身齐足，时当事半腰。", 
            "行人只蒲伏，何处得逍遥。"
        ], 
        "title": "容膝", 
        "type": "律诗", 
        "yun": "萧"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "野景何须买，山花不待培。", 
            "幕天分古木，裀地得苍苔。", 
            "酒上莺调曲，肴空鹊堕梅。", 
            "一壶随所适，何处问蓬莱。"
        ], 
        "title": "野饮呈祝山甫（次祝山甫韵）", 
        "type": "律诗", 
        "yun": "灰"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "脚债嗟犹欠，心朋喜偶逢。", 
            "溪声含客怒，山色为谁浓。", 
            "古树晴摇盖，残蝉晚带钟。", 
            "莫辞一樽酒，明日是吴侬。"
        ], 
        "title": "题练省元壁（次日出福建界）", 
        "type": "律诗", 
        "yun": "冬"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "南浦半月雨，溪流暗没沙。", 
            "断桥虹散绮，拍岸雪飞花。", 
            "孤馆客无梦，短篷人未家。", 
            "何如拥红日，照我上筠车。"
        ], 
        "title": "南浦客邸（遇雨半月）", 
        "type": "律诗", 
        "yun": "麻"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "朱箔钩新月，平阑架落霞。", 
            "百钱呼酒炙，四壁听笙笳。", 
            "翠映谁家竹，香飘何处花。", 
            "功名未归我，且此寄生涯。"
        ], 
        "title": "借景楼", 
        "type": "律诗", 
        "yun": "麻"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "萧寺廊庑阔，无人独自行。", 
            "吴侬非好僻，楚客为谁清。", 
            "花落凭风扫，灯残借月明。", 
            "江湖有烟浪，且此寄馀生。"
        ], 
        "title": "宿水陆寺", 
        "type": "律诗", 
        "yun": "庚"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "信断无青鸟，盟寒有白鸥。", 
            "闷和诗作首，愁听□□□。", 
            "水滴莲花晓，山空桂子秋。", 
            "功名有期会，教□□□□。"
        ], 
        "title": "呈鲁伯瞻（伯瞻有诗，次其韵）", 
        "type": "律诗", 
        "yun": "尤"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "微雨催行旆，西风送客舟。", 
            "菊□□□□，□□□□□。", 
            "浪激花翻雪，山涵影浸秋。", 
            "前滩□□□，□□□□□。"
        ], 
        "title": "浦城买舟", 
        "type": "律诗", 
        "yun": "尤"
    }, 
    {
        "author": "华镇", 
        "era": "宋", 
        "subtype": null, 
        "text": [
            "茫茫神州，有疆有理。", 
            "歼殄豺虎，剪夷荆杞。", 
            "人可以群，神获其祀，惟宣祖是畀。", 
            "道有伦极，克建克叙。", 
            "不丧厥猷，物有其纪。", 
            "既污者隆，何千万年。", 
            "施于孙子，惟宣祖所畀。", 
            "其畀惟何，笃生真人。", 
            "作之孔武，敏则有神。", 
            "乃圣嗣德，益之以文。", 
            "庆既令矣，克成厥勋。"
        ], 
        "title": "神功盛德诗 其一 神州", 
        "type": "四言诗", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "于皇武王，帝锡其猷。", 
            "克奋神武，应天之求。", 
            "维眷乃顾，申命用休。", 
            "狱讼讴歌，旁来不谋。", 
            "高视虞夏，嗣于有周。", 
            "蠢尔小腆，昧天之灵。", 
            "弗念厥显，首干我经。", 
            "龙旂东指，淮海惟清。", 
            "西狩三城，泽潞以平。", 
            "皇皇天声，如雷如霆，罔不震惊。", 
            "偏师四指，露檄旁招。", 
            "负固衔璧，知几造朝。", 
            "凌江绝岭，曾不崇朝。", 
            "蜀道失险，关烽聿销。", 
            "恢恢皇纲，周汉之后。", 
            "唐嗣不武，实弛其纽。", 
            "自我维之，律此群丑。", 
            "式相上帝，以奠九有。"
        ], 
        "title": "神功盛德诗 其二 于皇", 
        "type": "四言诗", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "瞻彼亨龙，应时而作。", 
            "维云维雷，以引以翼。", 
            "大人有徽音，物被其泽。", 
            "德馨孔昭，休命爰锡。", 
            "蕞尔汾晋，秽我王路。", 
            "天诛久稽，爰赫斯怒。", 
            "大明继昭，晞彼朝露。", 
            "文轨攸同，平平天步。", 
            "朱干雕戈，包以虎皮。", 
            "脱剑解胄，敦说书诗。", 
            "钟鼓喤喤，俎豆仪仪。", 
            "相我斯成，以永丕基。"
        ], 
        "title": "神功盛德诗 其三 亨龙", 
        "type": "四言诗", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "猗欤道真，厥心希微。", 
            "我则道之，万物纷错，我摄之以无为。", 
            "股肱良矣，心膂则奇。", 
            "荡荡妙用，民莫之知。", 
            "既绥寰中，亦静四夷。", 
            "承休垂裕，维君维师。", 
            "雍雍和声，召彼协气。", 
            "散为丰年，凝为嘉瑞。", 
            "三脊之茅，四海之美，惟帝王是致。", 
            "岩岩太山，升于天中。", 
            "鸾舆戾止，玉检金封。", 
            "汾脽千里，亲飞六龙。", 
            "上下昭报，神明以通。", 
            "在昔图书，出于河洛。", 
            "有龙有龟，前圣之作。", 
            "惟天无亲，德侔斯格。", 
            "我躬受之，宝符神筴。"
        ], 
        "title": "神功盛德诗 其四 猗欤", 
        "type": "四言诗", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "上天之载，引之惟逸。", 
            "原民之生，天子之职。", 
            "我安其止，弗扰弗刻。", 
            "厥德罔愆，宜符帝则。", 
            "我征既宽，我役不烦。", 
            "息我干矛，审尔刑冤。", 
            "井饮田食，日舒以闲。", 
            "鸿化何为，淳风载还。", 
            "俾尔息而庶，俾尔厚而富。", 
            "黄发稚齿，既仁且寿。", 
            "帝歆其馨，介我纯祐。", 
            "其祐维何，如商之戊。", 
            "天地其行，既长且久。", 
            "宠绥下民，克念厥后。", 
            "取我元良，锡之九有。", 
            "不失其传，益羡三后。", 
            "惟尧舜为难，惟我则不。"
        ], 
        "title": "神功盛德诗 其五 惟天", 
        "type": "四言诗", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "世德之渊，庆流瀰瀰。", 
            "笃生哲后，在宗之子。", 
            "其积弥新，有闻不已。", 
            "文考受之，以肖以似。", 
            "人之攸归，天命爰止。", 
            "天命靡常，惟德惟功。", 
            "神圣有作，历数在躬。", 
            "正位东朝，遂成大宗。", 
            "协和万邦，万邦以雍。", 
            "沈沈神机，其动其时。", 
            "和柔以刚，克爱以威。", 
            "肃之振之，俾无或隳。", 
            "功则未既，思有宏规。"
        ], 
        "title": "神功盛德诗 其六 德渊", 
        "type": "四言诗", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "皇有大猷，其成落落。", 
            "文武不世，千载无作。", 
            "圣人勃兴，积厚施博。", 
            "作之新之，以底远略。", 
            "既发我明，既达我聪。", 
            "合变体经，神化无穷。", 
            "长毓儒雅，蓄砺兵戎。", 
            "无思不服，物有其容。", 
            "夙夜不怠，济我丰功。", 
            "济济朝廷，有名有实。", 
            "多士在服，百工励翼。", 
            "礼乐兴矣，刑政既达。", 
            "郁乎有文，绍周之则。", 
            "绵绵句丽，莽莽河湟。", 
            "绝彼东海，逸于西疆。", 
            "或剪或怀，德威孔扬。", 
            "列我郡县，袭我衣裳，于前人有光。"
        ], 
        "title": "神功盛德诗 其七 皇猷", 
        "type": "四言诗", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "衮衣自美好，无能被猿猱。", 
            "鶢鶋巢鲁门，恻怆临九牢。", 
            "此物乃异类，珍华宜见逃。", 
            "颍阳本无人，嗜好非羽毛。", 
            "执心一何苦，用形一何劳。", 
            "采薇代刍豢，刍豢气膻臊。", 
            "饮水宁手掬，飘风声怒号。", 
            "不慕黄屋尊，遗之如秋毫。", 
            "道真固所重，无乃太嚣嚣。", 
            "达士各有心，非志斯郁陶。", 
            "饮河已盈腹，河流自滔滔。", 
            "一枝傥可栖，云构如蓬蒿。", 
            "适外皆长物，逐物非吾曹。", 
            "如何市朝人，捐生竞锥刀。", 
            "颓川无回波，始觉素风高。"
        ], 
        "title": "咏古十六首 其一", 
        "type": "古风", 
        "yun": "豪"
    }, 
    {
        "author": "华镇", 
        "era": "宋", 
        "subtype": null, 
        "text": [
            "穆王有天下，王纲正齐肃。", 
            "玉帛来万邦，明堂覆重屋。", 
            "珠金严器皿，龙章粲华服。", 
            "玉戚副朱干，英茎荐清曲。", 
            "窈窕备嫔御，芳颜美如玉。", 
            "文章穷制作，采色已繁缛。", 
            "晚与化人游，清都暂经目。", 
            "梦回顾人世，怆恨情不足。", 
            "九重深且严，视若窘羁束。", 
            "腐朽视玉石，膻恶生膏沐。", 
            "倏起驾八骏，凌飞厉黄鹄。", 
            "远寻西王母，高宴昆山麓。", 
            "归来九庙荒，日暮歌黄竹。"
        ], 
        "title": "咏古十六首 其二", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "黄河天上来，一曲一千里。", 
            "冯夷值海若，反顾忘秋水。", 
            "通川不足多，支流宁复纪。", 
            "大朴久已丧，群言乱如麻。", 
            "儒墨及刑名，交流自名家。", 
            "曲士殉所察，纷纷摘其华。", 
            "伯阳究宗本，为言天地初。", 
            "蟪蛄惊春秋，格言落玄虚。", 
            "华颠困章句，强识家人书。"
        ], 
        "title": "咏古十六首 其三", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "长剑寄宝匣，往往夜鸣吼。", 
            "芒针补弊履，虽贱不为丑。", 
            "藏器贵有施，斯人自吾偶。", 
            "汲汲出疆贽，皇皇丧家狗。", 
            "无愧三宿行，未多沮溺耦。", 
            "营丘执羔客，乃是射钩手。", 
            "解缚履文陛，低颜亦含垢。", 
            "鲁堂品藻中，茂实帝王后。", 
            "君子当际会，所学问行否。", 
            "南阳三顾日，不羡商岩叟。", 
            "相期等钓璜，兹为兆熊后。", 
            "宿将轻少年，前席亦何有。", 
            "恢恢王景略，落落秦关右。", 
            "周旋二十年，初心了无负。", 
            "何必逐桓温，联翩东南走。", 
            "松柏傥莫依，嵩岱皆培塿。"
        ], 
        "title": "咏古十六首 其四", 
        "type": "古风", 
        "yun": "有"
    }, 
    {
        "author": "华镇", 
        "era": "宋", 
        "subtype": null, 
        "text": [
            "昔在战国时，吴生固多奇。", 
            "弱鲁偶以将，彊齐不能支。", 
            "聿来守西河，纵横各有施。", 
            "黔首乐无贰，财用日以滋。", 
            "士卒思致命，官事咸允釐。", 
            "韩赵既来宾，秦人怯东窥。", 
            "魏郊昔多垒，中外安且熙。", 
            "当时计其功，谁复相等夷。", 
            "盛德乃不器，中智各有宜。", 
            "由来秉国钧，不类提军绥。", 
            "论列谩纷错，至当难重违。", 
            "桓桓盖世气，低徊下卑辞。"
        ], 
        "title": "咏古十六首 其五", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "风云起幽朔，霜雪彫松桂。", 
            "修竹实不华，猗梧惨憔悴。", 
            "江汉凝以冱，醴泉更蒙蔽。", 
            "鸾凤何所归，增击真良计。", 
            "岐山尽禾黍，九成困惉懘。", 
            "鸣矣后佳期，来仪爽幽契。", 
            "乌鸢竞腐鼠，仰视惊高逝。", 
            "众羽亦可怀，云飞屡回睨。", 
            "猗嗟鲁先生，生后唐虞际。", 
            "高华虽韡韡，硕果终幽翳。", 
            "幅纸下聊城，片言挫秦锐。", 
            "铦铓释纷难，未足论明哲。", 
            "况复历下谈，微端本柔脆。", 
            "时无豪杰士，横议喧鶗鴂。", 
            "春冰薄轻绡，可耐秋阳熭。"
        ], 
        "title": "咏古十六首 其六", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "黍稷无恶种，方苞藉良农。", 
            "淳化混无外，殊疆蔼同风。", 
            "海滨昔未洽，盗弄潢池中。", 
            "胜残无善政，矧日劳兵戎。", 
            "龚叟达事变，嘉言契清衷。", 
            "鈇锧何所施，钩锄日成功。", 
            "鸡豚被封域，桑麻翳垣墉。", 
            "天子念循良，召对明光宫。", 
            "醉客雅轻事，临歧愿追从。", 
            "厚意难重违，归轩相与同。", 
            "终藉哲人语，清风傃渊冲。", 
            "小人徇其末，所得竟无庸。", 
            "君子喻其大，道义在所攻。", 
            "联裾治水衡，迟暮何从容。"
        ], 
        "title": "咏古十六首 其七", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "鲋鱼在涸辙，所志斗升水。", 
            "斗升不可得，安望长江鲤。", 
            "朝登禹门浪，回首风雷起。", 
            "高才忽细行，脱略外讥毁。", 
            "乡闾不见容，县令邈难迩。", 
            "悠然挹斗酒，西游咸阳市。", 
            "一言悟时主，倾注超园绮。", 
            "献纳无间言，经纶有馀美。", 
            "平步蹑云汉，瞬息致千里。", 
            "贾生终如遗，资用岂不伟。"
        ], 
        "title": "咏古十六首 其八", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "三圣赞拔茅，拔茅有连茹。", 
            "四始咏鸣鹿，鸣鹿啸其类。", 
            "性理傥可赏，微物在所贵。", 
            "矧伊人伦秀，德輶自勤致。", 
            "昔在世宗时，炎刘正昌炽。", 
            "蒲轮聘枚叟，异人始麇至。", 
            "郑生何慷慨，称荐天下士。", 
            "嘉言美且闲，咀之有馀味。", 
            "当朝尚趋和，浮沈在承意。", 
            "囊括未足多，似忝司农位。", 
            "独以推毂贤，千秋仰高义。", 
            "周公亲吐握，事与田窦异。", 
            "如何大将军，碌碌无所誉。", 
            "功业虽可名，风流固多愧。"
        ], 
        "title": "咏古十六首 其九", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "吾爱袁东阳，才华自天性。", 
            "注射溢飞泉，玲珑韵鸣磬。", 
            "微吟傍牛渚，倾写江州听。", 
            "珠联麟野韵，响答临歧赠。", 
            "仓卒宣城辞，颠沛长沙咏。", 
            "辞林骋高步，声华既明盛。", 
            "不为桓公屈，高风更严劲。", 
            "荣路何足论，清衷自如莹。"
        ], 
        "title": "咏古十六首 其十", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "兴平昔丧乱，射狼恣吞攫。", 
            "雄才卧南阳，盘桓寄云壑。", 
            "良玉沽善价，高情无适莫。", 
            "风云时会合，约束非纆索。", 
            "萧公镇关中，守固惟筦钥。", 
            "韩彭冒鸣镝，阃内非所度。", 
            "成都偪仄地，草昧事参错。", 
            "顾盼乾坤静，谈笑风霆作。", 
            "东连紫髯公，北设渭滨略。", 
            "灵源挹愈盈，英风际寥廓。", 
            "明知不自假，高谈贵无怍。", 
            "宿昔何所侔，夷吾暨燕乐。"
        ], 
        "title": "咏古十六首 其十一", 
        "type": "古风", 
        "yun": "药"
    }, 
    {
        "author": "华镇", 
        "era": "宋", 
        "subtype": null, 
        "text": [
            "窫窳当九门，西山宝驺虞。", 
            "鸱鸮集上林，丹穴巢鹓雏。", 
            "奸雄始基搆，哲人晦良图。", 
            "步兵偶叔末，整辔登蓬壶。", 
            "身世委杯酒，不以礼法拘。", 
            "长啸引鸣凤，新诗缀骊珠。", 
            "慷慨临广武，感激恸穷途。", 
            "所志岂方外，林下薄踟蹰。", 
            "恢恢大雅人，矫矫真龙驹。", 
            "宁愧苏门士，临刑据槁梧。"
        ], 
        "title": "咏古十六首 其十二", 
        "type": "古风", 
        "yun": "虞"
    }, 
    {
        "author": "华镇", 
        "era": "宋", 
        "subtype": null, 
        "text": [
            "秋阳铄金石，康庄昼如焚。", 
            "乘轩及负荷，累足朝市门。", 
            "挥汗散凌雨，腾埃播长云。", 
            "隋珠弹黄雀，贵贱谁复论。", 
            "安知北窗下，乃有羲皇人。", 
            "高卧挹清风，翛然远世纷。", 
            "绿琴寂繁奏，白醅漉纶巾。", 
            "井水患甘旨，膏兰困明芬。", 
            "何用结庐地，喧填走车轮。"
        ], 
        "title": "咏古十六首 其十三", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "唐昔先天后，天步复清平。", 
            "君王图治定，槐棘来群英。", 
            "渭水亦投竿，莘原犹弃耕。", 
            "丈夫敦志尚，不为轩冕轻。", 
            "矫矫同州守，素风独峥嵘。", 
            "慷慨论十事，激切观王明。", 
            "献纳无迕言，始来歆大烹。", 
            "富贵岂不念，直道思有行。", 
            "驭者信所学，不为嬖奚更。", 
            "况当秉国钧，见利难自倾。", 
            "行己或可枉，乘轩何所荣。", 
            "风虎既相从，云雷底光亨。", 
            "开元及贞观，当日乃悬衡。", 
            "至今夸毗人，闻风心骨惊。"
        ], 
        "title": "咏古十六首 其十四", 
        "type": "古风", 
        "yun": "庚"
    }, 
    {
        "author": "华镇", 
        "era": "宋", 
        "subtype": null, 
        "text": [
            "高柳何葱茜，袅袅章台端。", 
            "眉叶荫紫极，条丝拂朱栏。", 
            "何以谢松竹，挠弱惭岁寒。", 
            "既乏贞固姿，枝叶何足观。", 
            "小人殉利欲，俛仰如转丸。", 
            "苟非社稷臣，祸患宁肯干。", 
            "蒲山已归觐，黎阳尚盘桓。", 
            "当时方寸地，明明赤如丹。", 
            "飙举冠凌烟，腾芳臭如兰。", 
            "一言失其所，功名两彫残。", 
            "高帝论平阳，刘氏终以安。", 
            "英公负文皇，武氏为世患。", 
            "无忌问赵相，侯嬴起长叹。", 
            "白首不可保，知人良独难。"
        ], 
        "title": "咏古十六首 其十五", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "兰芷生幽薄，浥露搴华姿。", 
            "芙容隔秋江，扁舟满江湄。", 
            "丈夫抱材用，但愿君王知。", 
            "宁生击牛角，载歌南山词。", 
            "词终脱裋褐，缨佩暮萎蕤。", 
            "人事非有定，斯言或难持。", 
            "翩翩李将军，鸣弦压由基。", 
            "馀威震戎虏，谈笑静边陲。", 
            "桃李曾无言，嘉声满黄扉。", 
            "心知堪万户，乃谓生匪时。", 
            "烽火照甘泉，未能包虎皮。", 
            "目视汉飞将，弃弃轻如遗。", 
            "颇牧已黄土，忉忉勤缅思。", 
            "如何中林士，坐视青云期。"
        ], 
        "title": "咏古十六首 其十六", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "瞻彼南山下，沟塍蔚相续。", 
            "泉流既清美，土壤膏且沃。", 
            "岩壑云气多，时雨常沾足。", 
            "苦乏知人术，所寄非良淑。", 
            "树艺本未工，营私一何速。", 
            "铫耨不及时，终然废穜稑。", 
            "尝恐岁云暮，蟋蟀鸣我屋。", 
            "良苗不可见，何以望嘉谷。"
        ], 
        "title": "古风", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "东野不解事，强为懊恼词。", 
            "恶诗皆得官，举世不及嗤。", 
            "好诗空抱山，寂寞无人知。", 
            "诗自有好恶，得官不在诗。", 
            "白面无伎能，青云多路歧。", 
            "君无一囊钱，姻娅复为谁。", 
            "且保圭玉质，无使伤磷缁。", 
            "文章古所贵，恐非涉世资。", 
            "羽翼圣道术，收拾古佚遗。", 
            "此外不可倚，倚文谅多奇。"
        ], 
        "title": "读孟东野懊恼诗", 
        "type": "古风", 
        "yun": "支"
    }, 
    {
        "author": "华镇", 
        "era": "宋", 
        "subtype": null, 
        "text": [
            "小院无经过，虚庭窈深幽。", 
            "高堂昼晴永，朱箔上银钩。", 
            "文砌桐花落，碧瓦烟光流。", 
            "交疏静丹绮，飞梁架青虬。", 
            "流莺自睍睆，好音暂迟留。"
        ], 
        "title": "小院", 
        "type": "古风", 
        "yun": "尤"
    }, 
    {
        "author": "华镇", 
        "era": "宋", 
        "subtype": null, 
        "text": [
            "长波西南骛，高风激江流。", 
            "挂席向浦溆，凌虚驾轻舟。", 
            "洲渚乱挥霍，蒹葭飒飕飗。", 
            "重山捷飞过，叠浪纷悠悠。", 
            "凫鹜不及辨，频咤越飞鸥。", 
            "舟人击鼓吹，谑浪相赓酬。", 
            "调笑西来人，掩泪寒沙头。", 
            "人闻此语乐，我闻此言忧。", 
            "尔速非尔巧，彼淹岂其尤。", 
            "淹速偶所值，矜笑徒自偷。", 
            "况余涉世途，泰稀否常稠。", 
            "此日虽偶驶，来日恐或不。", 
            "驭也傥可矜，留滞还增羞。", 
            "天道雅无常，非分非所求。", 
            "但愿日日行，行路无阻修。"
        ], 
        "title": "早发芜湖风便舟中有感", 
        "type": "古风", 
        "yun": "尤"
    }, 
    {
        "author": "华镇", 
        "era": "宋", 
        "subtype": null, 
        "text": [
            "汎舟涉长川，舟巨川且广。", 
            "操榜无良师，东西逐波荡。", 
            "左之蕉苇多，右之洲渚枉。", 
            "中有安流道，可以诣所往。", 
            "不习昧其从，终日劳荡桨。", 
            "荡桨劳尚可，所忧波涛长。", 
            "黑云蔽白日，惊飙摧五两。", 
            "沈浮何足道，形生在反掌。", 
            "岂无觞深人，疏绝不得赏。"
        ], 
        "title": "汎舟", 
        "type": "古风", 
        "yun": "养"
    }, 
    {
        "author": "华镇", 
        "era": "宋", 
        "subtype": null, 
        "text": [
            "岁寒青松青，落落惟修竹。", 
            "烟叶舒青翠，风茎戛苍玉。", 
            "高标契嘉士，暂挹情已足。", 
            "况复清阴中，耽耽有华屋。", 
            "屋下富经史，埙篪韵方睦。", 
            "啄食日已肥，文綵更繁缛。", 
            "侧聆箫韶奏，联翩赴清曲。", 
            "秋色正萧疏，庭宇清以肃。", 
            "且复绕修林，采采黄金菊。", 
            "莫学山阳客，颠倒困醽醁。"
        ], 
        "title": "题竹轩诗", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "贾生流落处，寒日照山郭。", 
            "江湖行欲尽，客意正寂寞。", 
            "毂击逢蔡侯，旧交宛不若。", 
            "立谈露底里，贞意销垠堮。", 
            "握手笑登舟，杯盘已纷错。", 
            "初言叙交契，次问何漂泊。", 
            "苦道行路长，舂陵亦硗埆。", 
            "仲冬才薄寒，秋水虽已落。", 
            "湘山尚重叠，湘水亦浩漠。", 
            "水深莫暮止，路远宜晨作。", 
            "委曲话津途，纤悉指栖托。", 
            "前修共科名，分义曾不薄。", 
            "此道久沦替，后生多落寞。", 
            "颂君古人风，不为一杯酌。", 
            "我舟尚南迈，君马方西跃。", 
            "各指天一涯，何以慰离索。", 
            "平凉古名镇，扼控开戎幕。", 
            "绿发照青衫，从容预经略。", 
            "从军古所贵，清世尤多乐。", 
            "已见六翮修，行看上辽廓。"
        ], 
        "title": "赠别新渭府机宜蔡二同年", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "钲鼓远轰填，旌旗近凌乱。", 
            "兰棹截波舣，肩舆傍山转。", 
            "白羽映尘举，乌纱倚风岸。", 
            "揆才非阿都，托乘陪中散。", 
            "暝投萧寺迥，路入修林茜。", 
            "清谈曾未既，长夜已踰半。", 
            "周旋仰陂量，眄睐惭沟断。", 
            "欲倚青云披，轻歌白石烂。", 
            "高风生夜壑，长松响幽涧。", 
            "秉烛访陈迹，辞墨叠壮观。", 
            "缨蕤虽未濯，心目欣已浣。", 
            "文奇楚招些，迹异元郎漫。", 
            "初惊冰玉违，已见珠玑璨。", 
            "临池名草圣，天台得才冠。", 
            "兼资古所稀，荐遇世尤愿。", 
            "琳琅鼓馀韵，蛟虬走芳翰。", 
            "诣绝雅无伦，神变敏如幻。", 
            "规为到古始，气槩起消懦。", 
            "须知赵璧贵，祗借秦人玩。", 
            "吟想情有馀，言终屡增叹。"
        ], 
        "title": "宿道林寺诗", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "汲水苦绠短，低回就清浅。", 
            "绠短傥有续，重渊良不远。", 
            "清浅本无源，其涸易见睍。", 
            "重渊酌愈出，流波被沟畎。", 
            "膏肓苟愿治，会须好俞扁。", 
            "所之在万里，庸可策驽蹇。", 
            "白茅满原隰，刈之何不勉。", 
            "缉索绠乃长，单极恣舒卷。", 
            "寄声汲引者，功微利亦鲜。"
        ], 
        "title": "汲水诗", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "轩前列群山，轩后得虚室。", 
            "宛若成都居，枵然惟四壁。", 
            "清明照窗牖，不待秋月色。", 
            "万籁悄无声，终年饱岑寂。"
        ], 
        "title": "虚室", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "土木谢雕华，结构趣闲敞。", 
            "四座来风月，中庭容几杖。", 
            "庭喧海潮至，窗暝山云上。", 
            "萧散寄官曹，欣兹会清赏。"
        ], 
        "title": "颐轩诗", 
        "type": "古风", 
        "yun": "养"
    }, 
    {
        "author": "华镇", 
        "era": "宋", 
        "subtype": null, 
        "text": [
            "堂有颜公石，辞墨真世宝。", 
            "圆润屈银钩，淳华掞春藻。", 
            "忠义昔所服，文艺久弥好。", 
            "至今有识人，抚卷惜元老。"
        ], 
        "title": "宝墨堂（堂在新安县舍后圃）", 
        "type": "古风", 
        "yun": "皓"
    }, 
    {
        "author": "华镇", 
        "era": "宋", 
        "subtype": null, 
        "text": [
            "茫茫太行道，日侧啸彫虎。", 
            "天明落槛阱，迥失山林阻。", 
            "摇尾仰视人，意态已如鼠。", 
            "乌鹊竟何为，俛咮噪而聚。", 
            "高明人共畏，鳏寡世所侮。", 
            "丈夫气如霜，所贵摧强禦。", 
            "埋轮斥豺狼，不待梁冀死。", 
            "长孺戒李息，张汤方遇主。", 
            "古人耻低徊，吐茹两不武。", 
            "真节一朝奋，千载羞莽卤。", 
            "兹人不可见，兹事乃近古。", 
            "三复清风诗，永怀仲山甫。"
        ], 
        "title": "广述二首 其一", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "飘风入阊阖，九陌起黄埃。", 
            "馺遝振鸣珂，驰驱东西来。", 
            "侧足凑高明，珠箔为褰开。", 
            "附会崇岳友，沮誉牛李侪。", 
            "倾侧竞姿媚，谈笑足诙谐。", 
            "朝为道旁客，暮为廊庙才。", 
            "如何首阳人，怅望黄金台。", 
            "所得竟斗筲，回首良可哀。", 
            "安见郑子真，谷口日徘徊。", 
            "嘉声满朝野，何用苦自媒。"
        ], 
        "title": "广述二首 其二", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "季冬岁云暮，玄冥肃寒威。", 
            "浓云蔽白日，朔风戾天飞。", 
            "霜华昼不消，木冰粲琼枝。", 
            "河汉凝以冱，松竹惨萎蕤。", 
            "豺虎有饥色，况乃狐兔微。", 
            "朝阳汎春光，黄雀鸣华榱。"
        ], 
        "title": "春日杂兴十五首 其一", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "鸣禽断残梦，寒衾有馀温。", 
            "褰帷览东窗，朝阳汎晴暾。", 
            "晨兴不知倦，摄衣步南轩。", 
            "碧瓦无寒霜，芳露浥兰荪。", 
            "东风苦未竞，愁见阴云屯。", 
            "登高远四望，极目际郊原。"
        ], 
        "title": "春日杂兴十五首 其二", 
        "type": "古风", 
        "yun": "元"
    }, 
    {
        "author": "华镇", 
        "era": "宋", 
        "subtype": null, 
        "text": [
            "三眠愁夜久，夙兴坐高堂。", 
            "是时大火中，启明在东方。", 
            "晓月俯前楹，列星掩微芒。", 
            "和风从东来，草木有流芳。", 
            "栏花浥零露，密影森低昂。", 
            "咸池浴朝日，照耀上扶桑。", 
            "轻烟霭帘栊，盈盈敛馀光。"
        ], 
        "title": "春日杂兴十五首 其三", 
        "type": "古风", 
        "yun": "阳"
    }, 
    {
        "author": "华镇", 
        "era": "宋", 
        "subtype": null, 
        "text": [
            "韶光入南园，芳树啭珍禽。", 
            "弄月晓烟际，吟风夕阳林。", 
            "间关调巧言，玲珑韵鸣琴。", 
            "密传青帝意，说尽阳和心。", 
            "采之芳林幽，置之华堂深。", 
            "愿言几席间，时听林中音。", 
            "朝餐屑昆玉，彫笼饰南金。", 
            "引盼结绮疏，弄影高梧阴。", 
            "三旬春欲暮，写此如簧吟。"
        ], 
        "title": "春日杂兴十五首 其四", 
        "type": "古风", 
        "yun": "侵"
    }, 
    {
        "author": "华镇", 
        "era": "宋", 
        "subtype": null, 
        "text": [
            "缓步出东门，徘徊高城隅。", 
            "芳郊晓烟霁，极目眺平湖。", 
            "迟日暖潜鱼，东风汎菰蒲。", 
            "阳和著万物，动植皆昭苏。", 
            "行乐贵及时，流光易云徂。", 
            "五陵少年客，燕赵倾城姝。", 
            "憧憧满金堤，盈盈杂簪裾。", 
            "华龙俨上驷，冰雪莹肤腴。", 
            "帷花启芳筵，藉草罗樽壶。", 
            "搴条密相遗，巧笑情有馀。", 
            "溱洧宛未妍，桑中良不如。"
        ], 
        "title": "春日杂兴十五首 其五", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "东风入九门，细草有馀绿。", 
            "长杨散金缕，缭乱青楼曲。", 
            "缃桃美于锦，素馨纯如玉。", 
            "名园搜未尽，春华已盈目。", 
            "兰蕙有天香，乃在山之麓。", 
            "不与东风发，谁知顾中谷。"
        ], 
        "title": "春日杂兴十五首 其六", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "姜庸晓相携，采桑高城东。", 
            "新妆竞姚冶，危鬟较栊松。", 
            "袿襦无旧制，组绣有馀工。", 
            "穿林逐流莺，遵渚学惊鸿。", 
            "密叶朝露晞，远扬戾东风。", 
            "日昃蚕已饥，采采不盈笼。"
        ], 
        "title": "春日杂兴十五首 其七", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "虚怀湛秋水，拳石枕寒沙。", 
            "上栽九节蒲，依倚复攲斜。", 
            "寄怀曲几稳，发秀终年嘉。", 
            "细根散苍髯，巨柢蟠青蛇。", 
            "玉篦莹故叶，剑铓长新芽。", 
            "融怡谢阳光，滋泽非露华。", 
            "洁贞宛相适，吹嘘曾不赊。", 
            "乃知元气游，吻合大道涯。", 
            "生生无间断，在在均迩遐。", 
            "阴骘有异禀，朗应无尔差。", 
            "故兹灵药材，见重长年家。", 
            "宁如溱洧赠，复异洛阳花。", 
            "臭腐荐高腴，夭冶扬芬葩。", 
            "栽培剧彫楮，徂谢迅飞霞。", 
            "韶光瞬息移，不得延豪奢。"
        ], 
        "title": "春日杂兴十五首 其八", 
        "type": "古风", 
        "yun": "麻"
    }, 
    {
        "author": "华镇", 
        "era": "宋", 
        "subtype": null, 
        "text": [
            "东郊接南陌，芳树缭脩堤。", 
            "疏雨敛轻埃，十里平如坻。", 
            "云日弄晴阴，烟花淡低迷。", 
            "往来多騕袅，踯躅赴东西。", 
            "紫骝连钱花，青骢碧玉蹄。", 
            "轩头剥秋兔，阔臆竦鸣鸡。", 
            "金镳响玲珑，玉校光高低。", 
            "促缰合组绣，脩策琢玻瓈。", 
            "顾影敛逸足，迎风郁长嘶。", 
            "不逢王武子，与解锦障泥。"
        ], 
        "title": "春日杂兴十五首 其九", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "晴春厌密处，驾言出林坰。", 
            "舍车步蘅皋，缓带遵兰汀。", 
            "长林合葱茜，绿阴透虚明。", 
            "上有迁谷莺，下闻求友声。", 
            "风和簧舌稳，薄暮耳犹倾。", 
            "归辀俯俄景，脩路尚安行。", 
            "华铺闭深院，嘉树列前庭。", 
            "高梧荫绮窗，媚柳拂朱甍。", 
            "安得谷中侣，晨昏此飞鸣。"
        ], 
        "title": "春日杂兴十五首 其十", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "迢递长江表，崎岖青障间。", 
            "瑞草杂野卉，吐秀莫穷看。", 
            "馥郁谁与奇，细碎如等閒。", 
            "荆榛共荣悴，樵牧几摧残。", 
            "殊乡采嘉声，千里辏名园。", 
            "轻舟走彫槛，文砌荐朱栏。", 
            "芳华未盈枝，倾都已酡颜。", 
            "疏丛乏葱茜，薄采愧朱殷。", 
            "珍赏占芳时，野客更旧观。", 
            "试问蜂和蝶，何如蕙与兰。"
        ], 
        "title": "春日杂兴十五首 其十一", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "江梅灿瑶琨，绪风未成和。", 
            "红药簇云锦，韶光已蹉跎。", 
            "腊寒苦难任，秋阳暴如何。", 
            "宁知桃李树，乘春蔚婆娑。", 
            "二月艳阳天，两京佳丽多。", 
            "五陵浮瑞气，三州翻绿波。", 
            "宫槐出华阙，御柳夹银河。", 
            "玄鸟杂飞舞，黄鹂竞鸣歌。", 
            "芳蹊展平练，繁艳簇香罗。", 
            "浥露笑金谷，迎风媚铜驼。", 
            "落英纵纷纷，珍实已峨峨。", 
            "莫讶潘河阳，盈城意靡他。"
        ], 
        "title": "春日杂兴十五首 其十二", 
        "type": "古风", 
        "yun": "歌"
    }, 
    {
        "author": "华镇", 
        "era": "宋", 
        "subtype": null, 
        "text": [
            "纤纤兰蕙甲，青青杨柳丝。", 
            "草木有春华，园林竞芳时。", 
            "妆点贵铨次，高下有推移。", 
            "连畛已端修，茅蹊尽平治。", 
            "雕栏被丹雘，文甃合琉璃。", 
            "穿薄启萦迂，拍堤汎涟漪。", 
            "安排红药树，映带牡丹枝。", 
            "蔓草既诛锄，秋荣亦芟夷。", 
            "碧芦断修干，丹蓼剪芳蕤。", 
            "苞杞散不收，丛菊弃如遗。", 
            "芦蓼尚云可，杞菊或未宜。", 
            "神功著西河，嘉声蔼东篱。", 
            "朱实照金鼎，黄华登玉卮。", 
            "暄凉虽异序，荣秀各有期。", 
            "商飙掠春丛，摧折谁能支。"
        ], 
        "title": "春日杂兴十五首 其十三", 
        "type": "古风", 
        "yun": "支"
    }, 
    {
        "author": "华镇", 
        "era": "宋", 
        "subtype": null, 
        "text": [
            "春华杂丹素，芳心馥椒兰。", 
            "蝴蝶采其荣，交飞密为团。", 
            "轻须卷丝绪，弱翅剪冰纨。", 
            "栩栩婉有容，飞飞闲可观。", 
            "深丛密依倚，曲径恣盘桓。", 
            "日昃芳气消，露晞黄粉乾。", 
            "繁华未零落，幽意已阑珊。"
        ], 
        "title": "春日杂兴十五首 其十四", 
        "type": "古风", 
        "yun": "寒"
    }, 
    {
        "author": "华镇", 
        "era": "宋", 
        "subtype": null, 
        "text": [
            "中和嘉会日，名都肆广筵。", 
            "华榱荫簪裙，樽俎森盈前。", 
            "主宾兴方谐，威仪曾未愆。", 
            "凤箫密银簧，瑶琴掩朱弦。", 
            "众优凑广庭，跰𨇤飒回旋。", 
            "被服偭古制，咿呜操方言。", 
            "钲鼙杂鸣击，促数竞喧填。", 
            "歌舞养心耳，心耳今烦悁。", 
            "恐非君子音，不足延永年。"
        ], 
        "title": "春日杂兴十五首 其十五", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "封人祝多子，患寡不患小。", 
            "林虑行且歌，自喜身已老。", 
            "五月日可畏，不践门前道。", 
            "北窗足虚闲，清风飒然到。", 
            "况有樽中物，玉山恣倾倒。", 
            "黄河或可断，世事未云了。"
        ], 
        "title": "和孙秀才醉中二首 其一", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "吾邻有达士，时得问话言。", 
            "寄身杯酒间，万事不复论。", 
            "大嚼青精饭，高岸白纶巾。", 
            "愧非伯伦伴，辜此羲轩民。"
        ], 
        "title": "和孙秀才醉中二首 其二", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "苍崖入青冥，飞泉下岩顶。", 
            "薄风春雷怒，照月秋练迥。", 
            "清润冷书幌，轻柔媚茶鼎。", 
            "挥弄自忘归，赏心意谁并。"
        ], 
        "title": "瀑布", 
        "type": "古风", 
        "yun": "迥"
    }, 
    {
        "author": "华镇", 
        "era": "宋", 
        "subtype": null, 
        "text": [
            "户外片山横，长蛇势缭绕。", 
            "林疏无鸷兽，海近多鸥鸟。", 
            "云气弄晴阴，烟光媚昏晓。", 
            "坐中见樵采，隐隐下林杪。"
        ], 
        "title": "横山", 
        "type": "古风", 
        "yun": "筱"
    }, 
    {
        "author": "华镇", 
        "era": "宋", 
        "subtype": null, 
        "text": [
            "嵩高维神岳，峻极上霄汉。", 
            "临登信舍地，庶入朝夕观。", 
            "垂檐碧云低，带户前山乱。", 
            "何日见愚公，神栖梦轻断。"
        ], 
        "title": "怀嵩亭（亭在新安县舍后山）", 
        "type": "古风", 
        "yun": "翰"
    }, 
    {
        "author": "华镇", 
        "era": "宋", 
        "subtype": null, 
        "text": [
            "子真埋照地，千载委榛莽。", 
            "知音久未会，遗踪寂谁赏。", 
            "华堂始基搆，皂盖日来往。", 
            "高风邈已远，兹焉竞长想。"
        ], 
        "title": "适南亭", 
        "type": "古风", 
        "yun": "养"
    }, 
    {
        "author": "袁去华", 
        "era": "宋", 
        "subtype": null, 
        "text": [
            "晓来丹枫过雨，净如扫。", 
            "霜空横雁，寒日翻鸦，惊嗟岁月如流，更被酒迷花恼。", 
            "转眼吴霜，点鬓催老。", 
            "细思欢游旧事，还自笑。", 
            "断雨残云，都总似、梦初觉。", 
            "锦鳞书断，宝箧香销向谁表。", 
            "尽情说似啼鸟。"
        ], 
        "title": "荔枝香近/荔枝香", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "曲沼朱阑，缭墙翠竹晴昼。", 
            "金万缕、摇摇风柳。", 
            "还是燕子归时，花信来后。", 
            "看淡净洗妆态，梅样瘦。", 
            "春初透。", 
            "尽日明窗相守。", 
            "闲共我焚香，伴伊刺绣。", 
            "睡眼瞢腾，今朝早是病酒。", 
            "那堪更、困人时候。"
        ], 
        "title": "卓牌子近", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "夜来雨。", 
            "赖倩得、东风吹住。", 
            "海棠正妖饶处。", 
            "且留取。", 
            "悄庭户。", 
            "试细听、莺啼燕语。", 
            "分明共人愁绪。", 
            "怕春去。", 
            "佳树。", 
            "翠阴初转午。", 
            "重帘未卷，乍睡起、寂寞看风絮。", 
            "偷弹清泪寄烟波，见江头故人，为言憔悴如许。", 
            "彩笺无数。", 
            "去却寒暄，到了浑无定据。", 
            "断肠落日千山暮。"
        ], 
        "title": "剑器近", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "□中原望眼，正汉水、接天流。", 
            "渐霁雨虹消，清风面旋，借我凉秋。", 
            "草庐旧三顾处，但孤云、翠壁晚悠悠。", 
            "唯有兰皋解佩，至今犹话离愁。", 
            "迟留。", 
            "叹息此生浮。", 
            "去去老沧洲。", 
            "念岁月侵寻，闲中最乐，饱外何求。", 
            "功名付他分定，也谁能、伴得赤松游。", 
            "尊酒相逢，更莫问侬，依旧狂不。"
        ], 
        "title": "木兰花慢 用韩干闻喜亭柱间韵", 
        "type": "词", 
        "yun": "尤"
    }, 
    {
        "author": "袁去华", 
        "era": "宋", 
        "subtype": null, 
        "text": [
            "正阴阴、夏木听黄鹂，百啭语惺松。", 
            "乍钩窗意适，临池倒影，竹树青葱。", 
            "翠盖红妆窈窕，香引一帘风。", 
            "向晚追凉处，月挂梧桐。", 
            "何处楼头吹笛，渐玉绳低侧，河汉横空。", 
            "想调冰雪藕，清夜与谁同。", 
            "贮离愁、难凭梦寄，纵遣书、何日有征鸿。", 
            "房栊静，伴人孤寂，唯有鸣蛩。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "邃馆金铺半掩，帘幕参差影。", 
            "睡起槐阴转午，鸟啼人寂静。", 
            "残妆褪粉，松髻敧云慵不整。", 
            "尽无言，手挼裙带绕花径。", 
            "酒醒时，梦回处，旧事何堪省。", 
            "共载寻春，并坐调筝何时更。", 
            "心情尽日，一似杨花飞无定。", 
            "未黄昏，又先愁夜永。"
        ], 
        "title": "倾杯近", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "叶舞殷红，水摇瘦碧，隐约天际帆归。", 
            "寒鸦影里，断雁声中，依然残照辉辉。", 
            "立马看梅。", 
            "试寻香嚼蕊，醉折繁枝。", 
            "山翠扫修眉。", 
            "记人人、蹙黛愁时。", 
            "叹客里、光阴易失，霜侵短鬓，尘染征衣。", 
            "阳台云归后，到如今、重见无期。", 
            "流怨清商，空细写、琴心向谁。", 
            "更难将、愁随梦去，相思惟有天知。"
        ], 
        "title": "长相思慢", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "吴山新摇落，湖光净、鸥鹭点涟漪。", 
            "望一簇画楼，记沽酒处，几多鸣橹，争趁潮归。", 
            "瑞烟外，缭墙迷远近，飞观耸参差。", 
            "残日衬霞，散成锦绮，怒涛推月，辗上玻璃。", 
            "西风吹残酒，重门闭，深院露下星稀。", 
            "肠断凭肩私语，织锦新诗。", 
            "想翠幄香消，都成闲梦，素弦声苦，浑是相思。", 
            "还恁强自开解，重数归期。"
        ], 
        "title": "风流子", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "篆销馀馥，烛堆残蜡房栊晓。", 
            "寒峭。", 
            "看杏脸羞红、尚娇小。", 
            "游蜂静院落，绿水摇池沼。", 
            "闲绕。", 
            "翠树底、支颐听啼鸟。", 
            "愁风怕雨，弹指春光了。", 
            "音信杳。", 
            "最堪恨、归雁过多少。", 
            "困倚孤眠，昼长人悄。", 
            "睡起依然，半窗残照。"
        ], 
        "title": "侧犯", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "晓色明窗绮。", 
            "耿残灯、寒生翠幕，鸟啼人起。", 
            "一夜西园新雨过，细草闲花似洗。", 
            "漾澜影、柳塘春水。", 
            "闲昼双飞归来燕，正东风、漫漫吹桃李。", 
            "还是个，闷天气。", 
            "回廊小院帘垂地。", 
            "想连天、芳草萋迷，短长亭外。", 
            "愁到春来依然在，旧事浑如梦里。", 
            "又生怕、人惊憔悴。", 
            "楼上谁家吹长笛，向曲中、说尽相思意。", 
            "三弄处，寸心碎。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "森木蝉初噪，淡烟梅半黄。", 
            "睡起傍檐隙，墙梢挂斜阳。", 
            "鱼跃浮萍破处，碎影颠倒垂杨。", 
            "晚庭谁与追凉。", 
            "清风散荷香。", 
            "望极霞散绮，坐待月侵廊。", 
            "调冰荐饮，全胜河朔飞觞。", 
            "渐参横斗转，怀人未寝，别来偏觉今夜长。"
        ], 
        "title": "红林檎近", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "江枫秋老。", 
            "晓来红叶如扫。", 
            "暮雨生寒，正北风低草。", 
            "宾鸿早。", 
            "乱半川残照。", 
            "伤怀抱。", 
            "记西园饮处，微云弄月，梅花人面争好。", 
            "路长信杳。", 
            "度日房栊悄。", 
            "还是黄昏到。", 
            "归梦少。", 
            "纵梦归易觉。"
        ], 
        "title": "垂丝钓", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "弱柳丝千缕。", 
            "嫩黄匀遍鸦啼处。", 
            "寒入罗衣春尚浅，过一番风雨。", 
            "问燕子来时，绿水桥边路。", 
            "曾画楼、见个人人否。", 
            "料静掩云窗，尘满哀弦危柱。", 
            "庾信愁如许。", 
            "为谁都著眉端聚。", 
            "独立东风弹泪眼，寄烟波东去。", 
            "念永昼春闲，人倦如何度。", 
            "闲傍枕、百啭黄鹂语。", 
            "唤觉来厌厌，残照依然花坞。"
        ], 
        "title": "安公子", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "蕊珠宫阙，西帝陈嫔御。", 
            "语笑梦中香，叹罗浮、几番春暮。", 
            "江南岁晚，垂地冻云黄，修竹外，一枝斜，流水桥边路。", 
            "小桃半吐。", 
            "羞得无藏处。", 
            "不怕雪霜欺，最难禁、豪风横雨。", 
            "当年诗兴，犹自记扬州，今老矣，客天涯，还认何郎否。"
        ], 
        "title": "蓦山溪 次陈帅用曹元宠梅花韵", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "东风吹恨著眉心。", 
            "金约瘦难任。", 
            "西窗剪烛浑如梦，最愁处、南陌分襟。", 
            "香歇绣囊，尘生罗幌，憔悴到如今。", 
            "小花幽院夜沈沈。", 
            "凉月转槐阴。", 
            "拂墙树动开朱户，又赢得、愁与更深。", 
            "青翼不来，征鸿难倩，流怨入瑶琴。"
        ], 
        "title": "一丛花", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "江上西风晚。", 
            "野水兼天远。", 
            "云衣拖翠缕，易零乱。", 
            "见柳叶满梢，秀色惊秋变。", 
            "百岁今强半。", 
            "两鬓青青，尽著吴霜偷换。", 
            "向老来、功名心事懒。", 
            "客里愁难遣。", 
            "乍飘泊、有谁管。", 
            "对照壁孤灯，相与秋虫叹。", 
            "人间事，经了万千，这寂寞、几时曾见。"
        ], 
        "title": "促拍满路花 按调乃满路花", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "春索寞。楼上晚来风恶。", 
            "午醉初醒罗袖薄。护寒添翠幕。", 
            "愁里花时过却。闲处泪珠偷落。", 
            "憔悴只羞人问著。镜中还自觉。"
        ], 
        "title": "谒金门 其一", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "深院闭。漫漫东风桃李。", 
            "芳草萋迷烟雨细。秦楼何处是。", 
            "还是伤春意味。闲却踏青天气。", 
            "折得海棠双蒂子。无言心自喜。"
        ], 
        "title": "谒金门 其二", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "归鸟急。照水斜阳红湿。", 
            "篷底夜凉风露入。藕花香习习。", 
            "点滴城头漏涩。凄断草间虫泣。", 
            "新恨旧愁眉上集。月斜还伫立。"
        ], 
        "title": "谒金门 其四", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "烟水阔。夜久风生苹末。", 
            "东舫西船人语绝。四更山吐月。", 
            "客里光阴电抹。不记离家时节。", 
            "楼上单于听未彻。又催征棹发。"
        ], 
        "title": "谒金门 其五", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "云障日。檐外雪销残滴。", 
            "画阁红炉窗户窄。博山烟穗直。", 
            "酒入横波滟溢。羞得梅无颜色。", 
            "乡有温柔元未识。更从何处觅。"
        ], 
        "title": "谒金门 其六", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "清汉曲。天际落霞孤鹜。", 
            "幽草墙阴秋更绿。倚檐三两竹。", 
            "绣被焚香独宿。梦绕绿窗华屋。", 
            "何日明眸光射目。夜阑更秉烛。"
        ], 
        "title": "谒金门 其七", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "涛翻浪溢。调停得、似饧似蜜。", 
            "试一饮、风生两腋。更烦襟顿失。", 
            "雾縠衫儿袖窄。出纤纤、自传坐客。", 
            "觑得他、烘地面赤。怎得来痛惜。"
        ], 
        "title": "金蕉叶 其一", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "行思坐忆。知他是、怎生过日。", 
            "烦恼无、千万亿。诮将做饭吃。", 
            "旧日轻怜痛惜。却如今、怨深恨极。", 
            "不觉长吁叹息。便直恁下得。"
        ], 
        "title": "金蕉叶 其二", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "江枫半赤。雨初晴、雁空绀碧。", 
            "爱篱落、黄花秀色。带零露旋摘。", 
            "向晚西风淡日。发萧萧、任从帽侧。", 
            "更莫把茱萸叹息。且更持大白。"
        ], 
        "title": "金蕉叶 其三", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "沈烟篆曲。可庭轩、翠梧荫绿。", 
            "挂晚景、寒林数幅。对冰盘莹玉。", 
            "印枕娇红透肉。眼偷垂、睡犹未足。", 
            "试纤手、清泉戏掬。看风动槛竹。"
        ], 
        "title": "金蕉叶 其四", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "嫩凉新霁。", 
            "明月光如洗。", 
            "长笛一声烟际起。", 
            "人在危楼独倚。", 
            "夜深风露娟娟。", 
            "抱琴谁和流泉。", 
            "只有乘鸾仙子，见人愁绝无眠。"
        ], 
        "title": "清平乐 其一", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "春愁错莫。", 
            "风定花犹落。", 
            "斗草踏青闲过却。", 
            "乳燕鸣鸠自乐。", 
            "行人江北江南。", 
            "满庭萱草毵毵。", 
            "且恁亡忧可矣，只他怎解宜男。"
        ], 
        "title": "清平乐 其二", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "春衫袖窄。", 
            "烛底横波溢。", 
            "困倚屏风无气力。", 
            "故故停歌驻拍。", 
            "夜深满劝金杯。", 
            "曲中偷送情来。", 
            "归去十分准拟，今宵梦里阳台。"
        ], 
        "title": "清平乐 其五", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "移商换羽。", 
            "花底流莺语。", 
            "唱彻秦娥君且住。", 
            "肠断能消几许。", 
            "劝觥斜注微波。", 
            "真情著在谁那。", 
            "只怕如今归去，酒醒无奈愁何。"
        ], 
        "title": "清平乐 其三 赠歌者", 
        "type": "词", 
        "yun": null
    }, 
    {
        "author": "华山道人", 
        "era": "宋", 
        "subtype": null, 
        "text": [
            "北蕃群犬窥篱落，惊起南朝老大虫。"
        ], 
        "title": "句", 
        "type": "句", 
        "yun": "东"
    }, 
    {
        "author": "华镇", 
        "era": "宋", 
        "subtype": "五言排律", 
        "text": [
            "节物随时好，元宵兴味多。", 
            "常年苦风雨，今夕偶晴和。", 
            "天宇消氛翳，星华侵月波。", 
            "六街纷合遝，两观迥嵯峨。", 
            "平昔财多裕，欢心虑靡他。", 
            "深沈闭阆苑，窈窕引巫娥。", 
            "百斛澄瑶碧，千枝列芰荷。", 
            "珠咽激清脆，霓袖竞婆娑。", 
            "颉颃将雏态，绵蛮命友歌。", 
            "涓涓催急箭，殷殷尚鸣鼍。", 
            "缥缈飞华幰，丁东振宝珂。", 
            "东西历登览，南北递经过。", 
            "不惜云罍罄，祇看牛影俄。", 
            "恨无夸父足，拟掷鲁阳戈。", 
            "出入心忘计，晨昏用有那。", 
            "佳时徒共乐，欢事不同科。", 
            "牵率调弦管，安排具绮罗。", 
            "有虞虚腹馁，那作醉颜酡。", 
            "不见三千履，难逢十二梭。", 
            "寂寥尘陌上，谁问夜如何。"
        ], 
        "title": "元夕", 
        "type": "排律", 
        "yun": "歌"
    }, 
    {
        "author": "华镇", 
        "era": "宋", 
        "subtype": "五言排律", 
        "text": [
            "天上元宵后，中阶瑞气豪。", 
            "乾坤扶睿哲，山岳孕英髦。", 
            "识量东溟阔，才华北斗高。", 
            "序迁登半刺，清选陟诸曹。", 
            "庆旦回新律，邦人荐寿醪。", 
            "椿龄祈永固，荣应吕虔刀。"
        ], 
        "title": "赠越倅胡郎中", 
        "type": "排律", 
        "yun": "豪"
    }, 
    {
        "author": "华镇", 
        "era": "宋", 
        "subtype": "五言排律", 
        "text": [
            "身世旋蓬转，年华激矢忙。", 
            "漂流轻楚越，契阔易参商。", 
            "窃预三千日，行几二十霜。", 
            "金声留逸响，玉润有馀光。", 
            "仕路虽叨践，心蹊未敢荒。", 
            "轩昂遗俗物，感激企前芳。", 
            "燕雀惊鸿鹄，鸱鸢嚇凤凰。", 
            "倾都无孟子，通国毁匡章。", 
            "曾席虽云远，韩门未见忘。", 
            "铄金频减价，投杼几循墙。", 
            "素履微难任，流言众觉强。", 
            "箴言曾展转，攻鼓或相将。", 
            "眷想周宾裔，来居禹计乡。", 
            "一门如旅燕，三世寄飞梁。", 
            "何地逢遗秉，谁垣有树桑。", 
            "釜鱼时肖范，储石每矜扬。", 
            "儒术资斑见，乡评假寸长。", 
            "芹藜经伏腊，蘋藻备烝尝。", 
            "纻絮亏冬褐，丹铅薄晓妆。", 
            "晚蝉无重翼，瀌雪有骄阳。", 
            "唐彀虚曾入，齐飞宛未翔。", 
            "十年劳俛仰，三釜足凄凉。", 
            "怀刺终思重，车尘旧耻望。", 
            "有惭猗顿富，徒效老莱装。", 
            "曲表求端影，奔车倚怒螳。", 
            "力微甘黾勉，道拙分摧藏。", 
            "好恶乡人僻，风波世路常。", 
            "棘薪今合重，瓜蔓昔还伤。", 
            "颊舌知无补，丝桐或可量。", 
            "未教轻割席，庶复许升堂。"
        ], 
        "title": "寄焦公泽", 
        "type": "排律", 
        "yun": "阳"
    }, 
    {
        "author": "华镇", 
        "era": "宋", 
        "subtype": "五言排律", 
        "text": [
            "幽野葽含秀，周朝麦荐新。", 
            "祇园才浴像，嵩岳复凝神。", 
            "鹊印天休裔，书林世贵人。", 
            "江山分秀气，圭璧粉天真。", 
            "三箧传遗绪，前筹起逸尘。", 
            "人间欣得瑞，席上蔼为珍。", 
            "平步游英彀，长驱历要津。", 
            "星轺聊按指，元鼎伫经纶。", 
            "熊梦祥占日，斑衣色养辰。", 
            "云鹏方万里，海鹤本千春。"
        ], 
        "title": "送湖南运判张朝散", 
        "type": "排律", 
        "yun": "真"
    }, 
    {
        "author": "华镇", 
        "era": "宋", 
        "subtype": "五言排律", 
        "text": [
            "德绪先流庆，高门早诞贤。", 
            "星杓方历次，羲驭欲周天。", 
            "博大天殊禀，高明道有传。", 
            "逢原从左右，中礼在周旋。", 
            "网辖提携早，枢机委寄专。", 
            "先猷重有作，庙算远无前。", 
            "避宠辞帷幄，分华出涧瀍。", 
            "条流图外事，谈笑握中权。", 
            "吏胆销精密，民心适静便。", 
            "旆閒清洛日，牙耸碧嵩烟。", 
            "世路观无迹，神机体善渊。", 
            "弦歌随绛帐，笔削起韦编。", 
            "已觉留司久，弥增注想坚。", 
            "钧衡终所倚，衮绣伫来还。", 
            "今日知祈祷，灵椿比大年。"
        ], 
        "title": "寿蔡大资", 
        "type": "排律", 
        "yun": "先"
    }, 
    {
        "author": "华镇", 
        "era": "宋", 
        "subtype": "五言排律", 
        "text": [
            "画手闻曹霸，伊人岂裔孙。", 
            "穷神邈江海，遗迹在墙垣。", 
            "发地惊涛起，扶椽叠浪翻。", 
            "来非自胥怒，去不为鲸吞。", 
            "咫尺重渊险，寻常万里奔。", 
            "气疑烝宇宙，势欲浸乾坤。", 
            "但见挥长笔，谁能测巨源。", 
            "汪洋须骇瞩，洼突几惊扪。", 
            "湛湛将澄处，悠悠叠细痕。", 
            "轻飔掠伊洛，阔岸漫湘沅。", 
            "怒势功尤壮，飞澜地欲掀。", 
            "沧溟拥神岛，穷发运游鹍。", 
            "槃礴应无顾，安排自有门。", 
            "夙成参造化，无用契胚浑。", 
            "岁久人虽远，尘侵墨未昏。", 
            "依稀逢海若，彷佛吊湘魂。", 
            "倦客萦多累，乘桴特未援。", 
            "时来观浩荡，聊用涤尘烦。", 
            "莫使蜗涎蠹，常令墨妙存。", 
            "不劳浮渤澥，已似陟昆崙。"
        ], 
        "title": "水壁", 
        "type": "排律", 
        "yun": "元"
    }, 
    {
        "author": "华镇", 
        "era": "宋", 
        "subtype": "五言排律", 
        "text": [
            "勋业平阳重，才华子建先。", 
            "高风延世济，大笔得家传。", 
            "事至皆游刃，辞新尽应弦。", 
            "从容登桂籍，慷慨躐英躔。", 
            "不下文弥蔚，曾磨质更坚。", 
            "鹓鸿倾义路，旒扆赏辞编。", 
            "善诱恢师范，良图𢥠幕莲。", 
            "雄鸣声阔达，高举势腾骞。", 
            "中外资裁制，交游喜荐延。", 
            "入趋兰省秘，出拥绣衣鲜。", 
            "封域三苗旧，江山五岭连。", 
            "楚风轻有素，蛮俗混难铨。", 
            "飞挽归丰羡，经营出静便。", 
            "霜威严不试，镜照朗无前。", 
            "玉石胸中判，龙蛇度外捐。", 
            "冥心投至理，寓兴起新篇。", 
            "不羡怀沙洁，羞称赋鵩贤。", 
            "团茆方息驾，隐几欲忘筌。", 
            "杯水澄朝彩，炉香炷久烟。", 
            "有馀论墨妙，无问及筳篿。", 
            "华实湖湘外，声名日月边。", 
            "泥封俄迅激，竹律未周旋。", 
            "畏景明流石，薰飙穆汎弦。", 
            "星车躔岭徼，虎节起湘川。", 
            "雨露恩无外，乾坤施不偏。", 
            "远民伤侧陋，天子重生全。", 
            "桂水秦开郡，璇玑舜继年。", 
            "平反须利器，跋履屈华鞯。", 
            "贱子曾昂首，清途想侧肩。", 
            "希声元寂寞，坦履素蹁跹。", 
            "世路谁为偶，台僚窃备员。", 
            "机心宁及俗，直道尚侔天。", 
            "宜襆为郎被，难加出将鞭。", 
            "神栖南郭隐，心醉北窗眠。", 
            "大匠微无弃，幽芳早见搴。", 
            "斲轮惭妙手，倾盖胜华颠。", 
            "莫叱王遵驭，空矜郭泰船。", 
            "云移难就荫，蚁慕漫求膻。", 
            "越峤暄凉异，周班旦莫联。", 
            "行看践槐棘，应纪纫兰荃。"
        ], 
        "title": "送新广西提刑曹司勋", 
        "type": "排律", 
        "yun": "先"
    }, 
    {
        "author": "华镇", 
        "era": "宋", 
        "subtype": "五言排律", 
        "text": [
            "风日向清和，游鱼水面多。", 
            "逶迤浮巨壑，摇漾动新荷。", 
            "密倚纤茄转，轻翻绿影俄。", 
            "参差吹弱藻，潋滟起微波。", 
            "跃跃同盈沼，洋洋类舞河。", 
            "因知濠上意，不羡越溪歌。"
        ], 
        "title": "鱼戏动新荷", 
        "type": "排律", 
        "yun": "歌"
    }, 
    {
        "author": "华镇", 
        "era": "宋", 
        "subtype": "五言排律", 
        "text": [
            "大乐潜生气，徐方暗结融。", 
            "峄阳钟异物，山木得孤桐。", 
            "特干千寻耸，清阴十亩丰。", 
            "夜声通渤澥，午影到崆峒。", 
            "雨露偏垂德，阴阳曲致工。", 
            "和音来象外，懿质孕区中。", 
            "不羡樗无用，常卑桂有丛。", 
            "人期瞻舜日，自信达尧聪。", 
            "动植奚难感，神明庶可通。", 
            "铿锵虽固有，剪拂未曾蒙。", 
            "合梓才知美，弦丝乃见功。", 
            "名尝叨禹纪，材实待夔攻。", 
            "埋没如邕爨，栽培异楚宫。", 
            "山禽曾不识，丹凤每来同。", 
            "沆瀣凝朝气，沧凉汎晓曈。", 
            "发扬羞谷黍，疏散愧江枫。", 
            "誓与箫韶并，宁随历草空。", 
            "傥教承搏拊，焉敢避磨砻。", 
            "功用施清庙，声华发大东。", 
            "知音何以报，愿为奏南风。"
        ], 
        "title": "峄阳孤桐", 
        "type": "排律", 
        "yun": "东"
    }, 
    {
        "author": "华镇", 
        "era": "宋", 
        "subtype": "五言排律", 
        "text": [
            "彼美司刑士，言辞越幕宾。", 
            "斑衣登彩舫，罗袖拥雕轮。", 
            "重过千年会，轻捐万壑春。", 
            "拂樯风习习，汎楫水鳞鳞。", 
            "仰念当朝律，高还治古淳。", 
            "嘉猷皆建置，弊法不因循。", 
            "食饼无容画，观龙必贵真。", 
            "进贤非积累，怀宝免湮沦。", 
            "徒步升黄阁，元台出渭滨。", 
            "昔年书旧史，今日在严宸。", 
            "志士休歌凤，鸿儒罢泣麟。", 
            "不愁长待价，祇恐未能仁。", 
            "盛世当千士，明公第一人。", 
            "词场无大敌，桂苑绝前尘。", 
            "雅誉多材艺，雄居要路津。", 
            "规为真大器，荐擢易常伦。", 
            "绀发年方壮，清光日向亲。", 
            "横飞朝鼎鼐，跬步职丝纶。", 
            "学问功无愧，经纶志必伸。", 
            "善将兼海内，泽可下天民。", 
            "既得风云便，应为柱石臣。", 
            "已知材似杞，惟贵寿如椿。", 
            "猥似卑凡质，同居晏粲辰。", 
            "问年虽鲁卫，语士乃齐秦。", 
            "敢谓苗堪揠，惟知竹有筠。", 
            "毛公方喜檄，原宪不忧贫。", 
            "春至宁栽柳，秋来未忆莼。", 
            "况逢春眼见，何虑白头新。", 
            "戮力尊贤轨，虚怀慕德邻。", 
            "愿言登左右，无或弃轮囷。"
        ], 
        "title": "送越州佥判徐状元赴阙", 
        "type": "排律", 
        "yun": "真"
    }, 
    {
        "author": "华镇", 
        "era": "宋", 
        "subtype": "五言排律", 
        "text": [
            "雄镇扬州域，前闻越绝灵。", 
            "天文直牛女，地势压沧溟。", 
            "霸业虽陈迹，王图乃旧经。", 
            "遗风终朴素，弥世慎仪刑。", 
            "纡绶皆英彀，乘轩尽德馨。", 
            "迄今无僭滥，自古底安宁。", 
            "硕德居华旦，清资应列星。", 
            "司城新进秩，别乘旧扬軨。", 
            "妙誉高藩翰，嘉名蔼阙廷。", 
            "自堪剖符竹，犹此驾箳篂。", 
            "裨替无遗恨，平反得所听。", 
            "威仪严肃穆，文雅焕青荧。", 
            "裁决真穿缟，经纶甚建瓴。", 
            "属城尝乏守，茂绩可书屏。", 
            "完士终何感，丹心独愿铭。", 
            "沦埋脱吴阪，知赏谬柯亭。", 
            "述业知晞骥，多闻愧识鼮。", 
            "成风非匠石，合舞谢庖丁。", 
            "滥拟窥场藿，叨曾食野苹。", 
            "禹门俄暴鬣，陶梦辄摧翎。", 
            "捧檄终堪喜，弹冠讵可停。", 
            "未能餐沆瀣，安敢卧清泠。", 
            "山薮容樗栎，川河纳渭泾。", 
            "不教长在涧，还许预充庭。", 
            "破竹期迎刃，提刀更发硎。", 
            "有缘重奋迅，何虑复伶俜。", 
            "稳步封崤底，长驱过井陉。", 
            "旋瞻丹阙凤，密觏宝阶蓂。", 
            "先哲犹嘲白，微才乃拾青。", 
            "既沾新籍桂，无负故囊萤。", 
            "寒谷逢阳律，幽姿得震霆。", 
            "心诚期秉石，踪迹免如萍。", 
            "矩范兹亲觌，徽音此窃聆。", 
            "执鞭欣有自，整驾恨难扃。", 
            "杯水遮雕辔，壶浆拥彩舲。", 
            "鸣钲发兰沚，叠鼓起蘋汀。", 
            "庞骥虽云展，黄陂未易形。", 
            "虔刀方电发，孔榻任尘冥。", 
            "伫见宵人伏，行观病者醒。", 
            "驰心逐旌旆，引领瞩郊坰。"
        ], 
        "title": "送越倅胡郎中入京", 
        "type": "排律", 
        "yun": null
    }, 
    {
        "author": "华镇", 
        "era": "宋", 
        "subtype": "五言排律", 
        "text": [
            "公族流芳远，侯门积庆长。", 
            "玉田收地宝，兰畹毓天香。", 
            "岐嶷英姿妙，魁梧德宇强。", 
            "岳灵分秀气，昴宿注祥光。", 
            "世济居弥厚，官成动有章。", 
            "题舆高右陕，持节重西湘。", 
            "二九朝阳永，中秋夕月凉。", 
            "诞弥迎节至，嘉庆肆筵芳。", 
            "檀篆金为鼎，榴花玉作觞。", 
            "愿言齐鹤寿，平步冠鹓行。"
        ], 
        "title": "送湖南提举梁朝散", 
        "type": "排律", 
        "yun": "阳"
    }, 
    {
        "author": "华镇", 
        "era": "宋", 
        "subtype": "七言排律", 
        "text": [
            "忆昔元丰第二春，叨陪逸驾预官论。", 
            "频烦州县徒劳职，未报君亲罔极恩。", 
            "居与莞蒲依海角，出随雁鹜走江村。", 
            "闲心祇合寻三径，倦翼宁堪憩九门。", 
            "羊枣幸占如养志，莱衣欣有唤翁孙。", 
            "他时未免烦陶铸，只就同年丐漆园。"
        ], 
        "title": "和通州李判官", 
        "type": "排律", 
        "yun": "元"
    }, 
    {
        "author": "华镇", 
        "era": "宋", 
        "subtype": "七言排律", 
        "text": [
            "清华仙殿图书府，贵近东台侍从郎。", 
            "宠被买臣荣遇绂，来临安石宴游乡。", 
            "下车建设先条教，暖席施为尽纪纲。", 
            "鉴物净明齐上水，临机锋锐踰干将。", 
            "威棱直为摧奸宄，德惠阴知佑善良。", 
            "意匠经营真有趣，轴机裁处动非常。", 
            "谨严庭讼情无失，检察民输弊已亡。", 
            "坐使奸胥难用巧，默令雅俗尽知方。", 
            "淳和只有兴廉逊，肃治应无敢寇攘。", 
            "莲幕终朝閒笔削，圜扉经岁绝桁杨。", 
            "精蓝振起都城美，新馆增延使者光。", 
            "剪拂散材充大匠，吹嘘寒谷变春阳。", 
            "三年治最腾歌颂，千里声和协雨旸。", 
            "何但编氓称五裤，已令比屋有千箱。", 
            "风流自得篇章乐，閒暇人惊日月长。", 
            "彩舫有时罗绮绣，朱轓到处拥丝簧。", 
            "寻穷万壑幽深趣，踏遍千岩紫翠芳。", 
            "绝唱未饶元相国⑾，遗风独揖贺知章⑿。", 
            "香山图画知尝预⒀，魏阙心诚想未忘。", 
            "下国可能留近侍，雄材自合在岩廊。", 
            "祥光一夜生台座，优诏平明出未央。", 
            "汉殿果深思董贾，越人那久得龚黄。", 
            "丹书东下随秋雁，画鹢西征拂晓霜。", 
            "不独飞章留去辙⒁，况多扶老拥归艎。", 
            "已知子翼终难借，犹拟曹侯且缓装。", 
            "送目未能看竹马，倾思惟只咏甘棠。", 
            "既当帝阙盐梅望，可恋吴门绣画堂⒂。", 
            "前席虚心方注想，据鞍壮气正康强。", 
            "七城异绩虽云远⒃，万室苍生伫有望。", 
            "蹇步有心随轨辙，梦魂终夜倚门墙。"
        ], 
        "title": "送越帅程给事赴诏", 
        "type": "排律", 
        "yun": "阳"
    }, 
    {
        "author": "华镇", 
        "era": "宋", 
        "subtype": "七言排律", 
        "text": [
            "南北周旋事屡更，剖符才喜慰苍生。", 
            "米盐无滞纲条密，雀鼠难欺狱讼平。", 
            "樽俎有馀今北海，篇章多暇古宣城。", 
            "桃源善庆时难拟，金谷风流世有名。", 
            "荣拥双旌忘自得，永怀三径念同情。", 
            "乡闾分义千钧重，笔墨才华一座倾。", 
            "官异微之惭未称，报殊平子愧非精。", 
            "折腰寂寞将何遣，稔听龚黄布政声。"
        ], 
        "title": "次韵酬桂阳石知监怀乡见寄", 
        "type": "排律", 
        "yun": "庚"
    }, 
    {
        "author": "华镇", 
        "era": "宋", 
        "subtype": "七言排律", 
        "text": [
            "星杓旋指始回寅，迟日烘天欲再旬。", 
            "安寝熊罴通吉梦，高门弧矢见成人。", 
            "江山孕美宽为量，奎壁腾芒秀入神。", 
            "学苑远穷三箧富，辞林荣占一枝春。", 
            "分麾闽越閒馀刃，赐笔中台播逸尘。", 
            "棘寺入陪鹓列久，湘源来著绣衣新。", 
            "笑谈已集金粮最，眄睐无遗玉石真。", 
            "不惮高才亲远使，更将和气裕斯民。", 
            "华资分合归无已，眉寿阴须付有仁。", 
            "幕下晚生欣庇德，强歌精意指灵椿。"
        ], 
        "title": "湖南运使柯少卿寿", 
        "type": "排律", 
        "yun": "真"
    }, 
    {
        "author": "华镇", 
        "era": "宋", 
        "subtype": "七言排律", 
        "text": [
            "曾挹清谈仆屡更，解颐聊足慰平生。", 
            "共观云物怀虞帝，为引渔翁问屈平。", 
            "一逐晓风分客路，两逢春雨暗山城。", 
            "寒林不见迁莺语，古壁多逢逐客名。", 
            "怀寄远随贤守句，爱忘深识故人情。", 
            "参军笔力湘山峭，幕府辞源峡水倾。", 
            "刻烛赋诗曾有意，临池扫帚未能精。", 
            "强将西缶临风击，终逊玲珑戛玉声。"
        ], 
        "title": "用石桂阳韵谢左判官陈司理见寄", 
        "type": "排律", 
        "yun": "庚"
    }, 
    {
        "author": "华镇", 
        "era": "宋", 
        "subtype": "七言排律", 
        "text": [
            "神仙去住本无家，此日人间漫叹嗟。", 
            "华表旧传归白鹤，洞庭谁见袖青蛇。", 
            "道山两拂谈经麈，沧海频乘犯斗槎。", 
            "双玉佩沾天上露，五铢衣识洞中霞。", 
            "林泉投老心犹壮，京国归来鬓未华。", 
            "短制从今牵薜荔，杂耕依旧种胡麻。", 
            "风生谢傅团团扇，花隐尧夫小小车。", 
            "逸兴逍遥舟不系，新诗妙绝玉无瑕。", 
            "松边对酒依盘石，竹里分泉洗落花。", 
            "一自青冥餐沆瀣，更谁黄犊侣麇麚。", 
            "丹初封鼎云犹湿，棋未收枰日已斜。", 
            "每过竹轩深有恨，独怜溪阁静无哗。", 
            "匣中不见龙三尺，画里空馀雪两髽。", 
            "回首方蓬归路远，五云愁杀树交加。"
        ], 
        "title": "挽宗岳张尊师", 
        "type": "排律", 
        "yun": "麻"
    }, 
    {
        "author": "华镇", 
        "era": "宋", 
        "subtype": "七言排律", 
        "text": [
            "天贻真宰赞重熙，何日来符命世期。", 
            "五夜燕游元夕后，三阳交泰上春时。", 
            "维师事业前无吕，先觉心灵世有伊。", 
            "首斡化机熙帝载，暂休祠馆动民思。", 
            "和羹终付盐梅手，仗节难稽柱石姿。", 
            "华屋早开丞相第，衮衣新赋我公诗。", 
            "缃桃满院光风转，素李成蹊淑景迟。", 
            "鼎席具瞻何所愿，祝公眉寿等莲龟。"
        ], 
        "title": "宫使蔡太师寿诗", 
        "type": "排律", 
        "yun": "支"
    }, 
    {
        "author": "华镇", 
        "era": "宋", 
        "subtype": "五言绝句", 
        "text": [
            "下蚓盈泉腹，高蝉溢露肠。", 
            "如何不能饮，空羡瓮头香。"
        ], 
        "title": "闻酒香戏作", 
        "type": "绝句", 
        "yun": "阳"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "临邛石上老龙孙，雪抱霜封有旧痕。", 
            "耸削已知非俗物，更堪来自草玄门。"
        ], 
        "title": "谢成都杨汇秀才惠邛州竹杖二首 其一", 
        "type": "绝句", 
        "yun": "元"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "邂逅相逢又别离，骤承佳贶意何其。", 
            "应怜越绝闲云客，酷似临邛瘦竹枝。"
        ], 
        "title": "谢成都杨汇秀才惠邛州竹杖二首 其二", 
        "type": "绝句", 
        "yun": "支"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "两山分处水横流，渡水登山趣更幽。", 
            "却忆当年谢康乐，等閒羁束为封侯。"
        ], 
        "title": "过涧", 
        "type": "绝句", 
        "yun": "尤"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "沙头两两飞归雁，水面茸茸长绿蒲。", 
            "知是人间好时节，不妨河上弄泥涂。"
        ], 
        "title": "河上", 
        "type": "绝句", 
        "yun": "虞"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "来时梅萼粘残雪，归日桃花簇绛罗。", 
            "农事不妨河事了，齐声连路踏春歌。"
        ], 
        "title": "闻歌", 
        "type": "绝句", 
        "yun": "歌"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "秋风昨夜落前林，放出千岩秀色深。", 
            "欲结草庐归未得，倚栏空负季鹰心。"
        ], 
        "title": "秋风", 
        "type": "绝句", 
        "yun": "侵"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "西汉风流古到今，油油卮酒待青襟。", 
            "后堂不许闻歌舞，始觉先生见与深。"
        ], 
        "title": "上顾侍郎诗", 
        "type": "绝句", 
        "yun": "侵"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "岭路林梢一线通，肩舆直上破林风。", 
            "眼前遥见东山树，却顾青衫愧谢公。"
        ], 
        "title": "渡岭（四明山中作）", 
        "type": "绝句", 
        "yun": "东"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "四海田庐自有馀，置锥无地欲尤谁。", 
            "鹪鹩莫厌一枝少，更有寄巢无一枝。"
        ], 
        "title": "四海", 
        "type": "绝句", 
        "yun": "支"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "江北江南未定时，襟喉此地系安危。", 
            "颓营故垒皆芜没，日落寒生枫树枝。"
        ], 
        "title": "历阳道中", 
        "type": "绝句", 
        "yun": "支"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "末俗颓风正可悲，当时强项是男儿。", 
            "君王不似南阳日，此事宁教女子知。"
        ], 
        "title": "江南湖阳", 
        "type": "绝句", 
        "yun": "支"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "黄屋何曾驻未央，十年关外蹀寒霜。", 
            "灵祠今日秋江上，门锁丹枫似楚王。"
        ], 
        "title": "石碛汉高帝庙", 
        "type": "绝句", 
        "yun": "阳"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "人道自有上天梯，尘暗灵襟路却迷。", 
            "不见吹笙王子晋，独乘玄鹤碧嵩西。"
        ], 
        "title": "缑氏道中口占", 
        "type": "绝句", 
        "yun": "齐"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "金丝未遍千门柳，玉叶才分五岭梅。", 
            "青帝似怜芳信少，更教春日六花开。"
        ], 
        "title": "立春日雪 其一", 
        "type": "绝句", 
        "yun": "灰"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "斜入芳筵沾綵胜，密铺幽径点兰芽。", 
            "谢娘子细临看取，不是杨花是雪花。"
        ], 
        "title": "立春日雪 其二", 
        "type": "绝句", 
        "yun": "麻"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "缁服薰修九十春，法筵长为指通津。", 
            "经窗未冷铜炉火，已作他方应化身。"
        ], 
        "title": "挽饶法主", 
        "type": "绝句", 
        "yun": "真"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "重云三日锁前山，麦陇泥涂尚未乾。", 
            "行路春光已𢬵弃，任从风雨作轻寒。"
        ], 
        "title": "方城道中值雨", 
        "type": "绝句", 
        "yun": "寒"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "无计可能留永日，有情何用惜芳春。", 
            "明年还似今年好，𢬵作花前把酒人。"
        ], 
        "title": "和叔凭惜春 其一", 
        "type": "绝句", 
        "yun": "真"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "柳暗晓莺鸣树底，帘垂午燕簇楼头。", 
            "东君暂去无多日，且放残红逐水流。"
        ], 
        "title": "和叔凭惜春 其二", 
        "type": "绝句", 
        "yun": "尤"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "一揖天官籍姓名，半年归计杳难成。", 
            "夜来梦觉篷窗冷，枕底惊闻汴水声。"
        ], 
        "title": "登舟夜作", 
        "type": "绝句", 
        "yun": "庚"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "渌波漾漾日西来，波上鲂鱼拨剌回。", 
            "乔木两堤连翠幄，春深谁复剪条枚。"
        ], 
        "title": "溪行", 
        "type": "绝句", 
        "yun": "灰"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "千岩秀处是家山，东望重江未可还。", 
            "今日马头逢翠阜，且垂鞭袖一开颜。"
        ], 
        "title": "过牛头山", 
        "type": "绝句", 
        "yun": "删"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "衡岳到江尽，招提岳秀中。", 
            "飞楼上乔木，清梵俯冥鸿。", 
            "鹤去泉犹在，台存法更雄。", 
            "望终三楚胜，清兴迥无穷。"
        ], 
        "title": "岳麓寺", 
        "type": "律诗", 
        "yun": "东"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "疏钟到城市，台殿隐修林。", 
            "访古多陈迹，探幽惬赏心。", 
            "夜声寒溜碎，晓色翠烟深。", 
            "自愧縻尘鞅，骊驹又见寻。"
        ], 
        "title": "道林寺", 
        "type": "律诗", 
        "yun": "侵"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "骚客高吟地，山僧指旧基。", 
            "虚堂非昔搆，清景是当时。", 
            "石甃流泉漫，松轩度日迟。", 
            "鯈鱼有馀乐，池上竟谁知。"
        ], 
        "title": "齐无己书堂", 
        "type": "律诗", 
        "yun": "支"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "帝子灵祠古，秋风更寂寥。", 
            "门临湘水迥，路指舜陵遥。", 
            "宝瑟知何在，英魂不可招。", 
            "年年添泪竹，遗恨未应消。"
        ], 
        "title": "湘江二妃庙", 
        "type": "律诗", 
        "yun": "萧"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "秦吏方摇毒，君王独得名。", 
            "国虽为地小，忠亦自天成。", 
            "秘殿仪容粹，玄堂草木荣。", 
            "兴亡何足道，青竹有嘉声。"
        ], 
        "title": "长沙王庙（墓在庙西）", 
        "type": "律诗", 
        "yun": "庚"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "夫子生何代，漂流正所宜。", 
            "长鸣那易赏，合抱固难施。", 
            "碧藓封遗井，丹枫落旧祠。", 
            "日斜飞鵩过，依约赋成时。"
        ], 
        "title": "贾太傅庙", 
        "type": "律诗", 
        "yun": "支"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "湘楚穷愁地，何名得画眉。", 
            "不因啼鸟目，应记剪灯诗。", 
            "逐客伤憔悴，征人困别离。", 
            "风流京兆尹，宁复此飞驰。"
        ], 
        "title": "画眉铺", 
        "type": "律诗", 
        "yun": "支"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "潇湘同泻处，一水亦东倾。", 
            "屈曲游龙势，玲珑戛玉声。", 
            "傍城无暂浊，当暑有馀清。", 
            "楚俗真怀古，犹传梦客名。"
        ], 
        "title": "愚溪", 
        "type": "律诗", 
        "yun": "庚"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "大士今何在，空山旧隐存。", 
            "百年闲藓径，终日敞尘阍。", 
            "砌暖晴添草，窗寒暝叫猿。", 
            "当时团坐客，相顾竟何言。"
        ], 
        "title": "无生庵", 
        "type": "律诗", 
        "yun": "元"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "上下契如如，忘机示有为。", 
            "室虚窗洁素，尘尽地平夷。", 
            "社燕添新土，春花发旧枝。", 
            "此中君莫问，自有海鸥知。"
        ], 
        "title": "杂咏", 
        "type": "律诗", 
        "yun": "支"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "脩竹趁春阳，猗猗出画堂。", 
            "孤根穿密甃，高干倚飞梁。", 
            "色润窗纱绿，烟和印篆香。", 
            "传闻尤异处，清夜露瀼瀼。"
        ], 
        "title": "永嘉巡检厅奇竹", 
        "type": "律诗", 
        "yun": "阳"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "醺酣归至乐，曲糵古来贤。", 
            "荆树同株日，萧斋欲雪天。", 
            "倾颓叔夜玉，臬兀季真船。", 
            "熟览新诗意，依稀识道筌。"
        ], 
        "title": "和孙秀才与弟醉饮", 
        "type": "律诗", 
        "yun": "先"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "枳棘久栖迟，新斋乐有馀。", 
            "寻垣栽草木，疏沼引龟鱼。", 
            "外曲游尘世，情高适太虚。", 
            "纷纷簿领退，满目尽琴书。"
        ], 
        "title": "题黄主簿足轩", 
        "type": "律诗", 
        "yun": "鱼"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "谁谓沧溟远，吾家曲槛东。", 
            "灵潮随月长，积水与天通。", 
            "白鸟长沙外，青峰薄雾中。", 
            "星槎在何处，屈指待秋风。"
        ], 
        "title": "东海", 
        "type": "律诗", 
        "yun": "东"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "重华祠宇下，危构压山椒。", 
            "壁石因天设，茨茆得旧条。", 
            "云山排笋簴，风竹度笙箫。", 
            "想见来仪羽，飞飞下泬寥。"
        ], 
        "title": "闻韶亭", 
        "type": "律诗", 
        "yun": "萧"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "此亭会清景，登眺适襟灵。", 
            "烟濑鸣瑶佩，云峰叠翠屏。", 
            "渔樵分杳霭，鸥鹭上青冥。", 
            "□□□□□，□□□□□。"
        ], 
        "title": "会景亭", 
        "type": "律诗", 
        "yun": "青"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "虚阁俯苍麓，飞甍倚碧岑。", 
            "鲜英环坐密，青霭抱楹深。", 
            "秀远开尘目，清明契夙心。", 
            "带星宜所慕，聊此叩徽音。"
        ], 
        "title": "翠微亭", 
        "type": "律诗", 
        "yun": "侵"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "高阁倚苍岫，山云且暮栖。", 
            "冷凝半榻稳，浓拂远灯迷。", 
            "户转星枢直，窗移日脚低。", 
            "登临人莫厌，寻取上天梯。"
        ], 
        "title": "栖云阁", 
        "type": "律诗", 
        "yun": "齐"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "渺渺方山道，江流一派通。", 
            "寒沙翘白鹭，夕霭暝丹枫。", 
            "平截埋金地，虚涵建邺宫。", 
            "六朝乘王气，疏凿竟无功。"
        ], 
        "title": "秦淮", 
        "type": "律诗", 
        "yun": "东"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "飞栏跨乔木，危柱枕苍矶。", 
            "石漱溪声碎，林分日影稀。", 
            "正宜逃暑气，聊用解征衣。", 
            "欲去重回首，清风满翠微。"
        ], 
        "title": "澄澜阁", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "万家水竹古山阴，拣得幽居惬素心。", 
            "梁燕委巢知社近，井桐飘叶觉秋深。", 
            "琴缘废久尘常积，书为开稀蠹渐侵。", 
            "幸自杜门无一事，不须清夜感衣砧。"
        ], 
        "title": "幽居", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "置身事外息吾黥，独卧空堂一榻横。", 
            "檐影渐移知日转，树梢微动觉风生。", 
            "每从山寺开经帙，间就园公辨药名。", 
            "若论胸中淡无事，八珍何得望藜羹。"
        ], 
        "title": "东堂睡起", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "睡觉初闻鸡一鸣，披衣危坐待窗明。", 
            "残躯已向闲中老，痴梦犹寻熟处行。", 
            "南北迢迢悲往事，古今莽莽叹浮生。", 
            "伯伦一锸君休笑，冢象祁连亦已平。"
        ], 
        "title": "五鼓起坐待旦", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "少年妄意慕功名，老眼看来一发轻。", 
            "金甲虽如朝邑尉，羊裘终愧富春生。", 
            "连娟落月依山尽，寂寞寒潮蘸岸平。", 
            "要识放翁新得意，蓼花多处钓舟横。"
        ], 
        "title": "功名", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "八月江湖风露秋，时闻脱叶下梧楸。", 
            "离离斗柄西南指，烂烂天河今古流。", 
            "人语正欢过古埭，角声三弄下谯楼。", 
            "百城已共丰年乐，一老犹怀卒岁忧。"
        ], 
        "title": "晓赋", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "几看人间岁月新，钓船犹系镜湖滨。", 
            "曾穿高帝朝元仗，却作山阴版籍民。", 
            "留病三分嫌太健，忍饥半日未全贫。", 
            "早知画绣能为祟，翁子终身合负薪。"
        ], 
        "title": "遣兴四首 其一", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "湖海元为汗漫游，误恩四领幔亭秋。", 
            "扫空薄禄始无愧，闭上衡门那得愁。", 
            "汤嫩雪涛翻茗碗，火温香缕上衣篝。", 
            "床头亦有闲书卷，信手拈来倦即休。"
        ], 
        "title": "遣兴四首 其二", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "扫尽衣尘喜不胜，村居终日醉腾腾。", 
            "闲投邻父祈神社，戏入群儿斗草朋。", 
            "幽径有风偏爱竹，虚堂无暑不憎蝇。", 
            "悠然又见江天晚，隔浦人家已上灯。"
        ], 
        "title": "遣兴四首 其三", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "久矣微官绊此身，柴车归老亦逢辰。", 
            "阮咸卧摘孤风在，白堕闲倾一笑新。", 
            "万里驰驱曾远戍，六朝涵养忝遗民。", 
            "清闲即是桃源境，常笑渊明欲问津。"
        ], 
        "title": "遣兴四首 其四", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "薄晚悠然下草堂，纶巾鹤氅弄秋光。", 
            "风经树杪声初紧，月入门扉影正方。", 
            "一世不知谁后死，四时可爱是新凉。", 
            "从今觅醉其当勉，酒似鹅儿破壳黄。"
        ], 
        "title": "八月九日晚赋", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "秋气萧萧暑已归，晚云更送雨霏微。", 
            "床收珍簟敷菅席，笥叠纤絺换熟衣。", 
            "遣醉纵横驰笔阵，乘闲谈笑解棋围。", 
            "出门未免流年叹，又见湖边木叶飞。"
        ], 
        "title": "秋雨益凉写兴", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "吴中秋晚雨冥冥，自笑闲愁又尔馨。", 
            "身世已归南北陌，梦魂犹寄短长亭。", 
            "浊醪可酿樽馀绿，明镜无情鬓失青。", 
            "赖有钓船堪送老，一汀鸥鹭共忘形。"
        ], 
        "title": "微雨午寝梦憩道傍驿舍若在秦蜀间慨然有赋", 
        "type": "律诗", 
        "yun": "青"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "衣上空嗟京洛尘，故交半作白头新。", 
            "众中初得见吾子，东观已疑无若人。", 
            "仗马极知非久斥，沙鸥要是孰能驯。", 
            "两章英妙同时到，赵壹囊中却未贫。"
        ], 
        "title": "次韵郑盱眙见寄并简其甥刘君", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "平生忧患苦萦缠，菱刺磨成芡实圜。", 
            "天下不知谁竟是，古来惟有醉差贤。", 
            "过堂未悟钟将衅，睨柱宁知璧偶全。", 
            "自笑为农行没世，尚如惊雁落空弦。"
        ], 
        "title": "书斋壁", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "太平一老醉腾腾，南陌东阡喜不胜。", 
            "民力农桑家自足，士崇名节道方兴。", 
            "骑鲸仙去时犹远，射虎归来气颇增。", 
            "莫道幽栖交旧绝，月中亦有打门僧。"
        ], 
        "title": "一老", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "红粟青钱一扫空，笊篱行卖学庞翁。", 
            "身居本地风光里，愁掷它方世界中。", 
            "剩欲剧谈明不二，谁能太息赏无同。", 
            "踞床一喝君闻否，三日犹应觉耳聋。"
        ], 
        "title": "戏用方外语示客", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "西山破晓两眉青，南浦无风一镜平。", 
            "食尽不容添鹤口，身闲且免负鸥盟。", 
            "霜前草树已无色，雨到菰蒲先有声。", 
            "只怪胜游频入梦，今朝蜀客话青城。"
        ], 
        "title": "秋晚三首 其一", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "辞禄始知贫有味，杜门不觉老相催。", 
            "寒鸦已占雁前到，黄菊犹须霜后开。", 
            "团扇尘埃高挂壁，短檠书史乱成堆。", 
            "羸躯自笑痴顽甚，撑拄新寒又一回。"
        ], 
        "title": "秋晚三首 其二", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "世事无穷似弈棋，不如常采故山芝。", 
            "萧萧鸡犬三家聚，莽莽风烟十里陂。", 
            "幸有浊醪从客醉，常忧黠鬼笑人痴。", 
            "清秋乐处君知否，庭下幽花渐可移。"
        ], 
        "title": "秋晚三首 其三", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "道义流闻意已倾，岂知晚岁托齐盟。", 
            "六经日月未尝蚀，千载源流终自明。", 
            "汝水家家书有种，吾宗世世士知名。", 
            "读君长句还增气，俗耳那闻韶頀声。"
        ], 
        "title": "次金溪宗人伯政见寄韵", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "阵阵新寒入布裘，偶乘小醉得闲游。", 
            "丹枫落日野桥晚，断雁湿云江路秋。", 
            "马得一鸣何恨斥，金经百鍊岂容柔。", 
            "不知千载尘埃里，更有吾曹强项不。"
        ], 
        "title": "醉题埭西酒家二首 其一", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "桑麻蒙翳不通邻，耽酒颓然一老民。", 
            "遣客方眠那是醉，有衣可典未为贫。", 
            "晒翎斜日鸥来熟，印迹平沙雁到新。", 
            "君看此间何境界，痴人犹说吐车茵。"
        ], 
        "title": "醉题埭西酒家二首 其二", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "衣食无多悉自营，今年真个是归耕。", 
            "屏居大泽群嚣息，乍得清寒百体轻。", 
            "桥北潦收波浅碧，埭西霜近叶微赪。", 
            "一杯弄笔元无法，自爱龙蛇入卷声。"
        ], 
        "title": "晨起颇寒饮少酒作草数幅", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "门巷萧条秋色深，黄花始欲慰孤斟。", 
            "久贫自笑不妨乐，过足固知非所钦。", 
            "琴调已忘还渐省，诗联未稳更长吟。", 
            "吾儿西上无多日，安得相从老故林。"
        ], 
        "title": "秋思二首 其一", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "日落江城闻捣衣，长空杳杳雁南飞。", 
            "桑枝空后醅初熟，豆荚成时兔正肥。", 
            "徂岁背人常冉冉，老怀感物倍依依。", 
            "平生许国今何有，且拟梁鸿赋五噫。"
        ], 
        "title": "秋思二首 其二", 
        "type": "律诗", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "一身百病老难支，病减身轻偶此时。", 
            "窗暖不妨聊假寐，囊空久已罢招医。", 
            "山炉巉绝香生岫，鏊研坡陀墨满池。", 
            "个里生涯君莫厌，痴人至死不曾知。"
        ], 
        "title": "初寒老身颇健戏书二首 其一", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "过雁声悲落叶稠，孤村景物更禁秋。", 
            "穷谙客路风尘恶，老判人间岁月遒。", 
            "酒号贤人真古语，疾为竖子岂吾忧。", 
            "山房幸有初寒备，且傍篝炉拥褐裘。"
        ], 
        "title": "初寒老身颇健戏书二首 其二", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "掩关小室动经旬，蠹简如山伴此身。", 
            "百亿须弥藏粒芥，大千经卷寓微尘。", 
            "危机已过犹惊顾，恶梦初回一欠伸。", 
            "此段神通君会否，听风听雪待新春。"
        ], 
        "title": "居室甚隘而藏书颇富率终日不出户二首 其一", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "椰子微躯有百穷，平生风际转枯蓬。", 
            "岂知蝉腹龟肠后，更寄蜂房蚁穴中。", 
            "学俭久判羹不糁，惮烦惟欲寐无聪。", 
            "积书充栋元无用，聊复吟哦答候虫。"
        ], 
        "title": "居室甚隘而藏书颇富率终日不出户二首 其二", 
        "type": "律诗", 
        "yun": "东"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "小憩山前路，清谈得道僧。", 
            "爱渠惟一鼎，持此供三乘。", 
            "制作前无古，摩挲喜不胜。", 
            "兹游真可乐，著句忆吾曾。"
        ], 
        "title": "景山寺古鼎", 
        "type": "律诗", 
        "yun": "蒸"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "几朵连峰峻，千年古镜浮。", 
            "气分灵壁秀，声逐泗滨流。", 
            "笑我成孤影，从渠老一丘。", 
            "山川多胜地，击拊叹中州。"
        ], 
        "title": "灵壁蹲石", 
        "type": "律诗", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "绝壁横翔势，当轩伟岸姿。", 
            "一峰云欲下，乱藓雨频滋。", 
            "独立霜寒耐，衔空月影筛。", 
            "缅怀黄石事，犹想谷城时。"
        ], 
        "title": "洞庭立峰", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "颇怪玲珑景，浑疑雷雨穿。", 
            "灯分岩下径，目骇洞中天。", 
            "傍磴莓苔合，环山草木鲜。", 
            "白云时欲下，烟锁闭神仙。"
        ], 
        "title": "玲珑山", 
        "type": "律诗", 
        "yun": "先"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "轻兵三十二，一著见安危。", 
            "疋马渡河日，单车驰敌时。", 
            "棘门漫儿戏，淝水付枰棋。", 
            "小试平戎手，将军更出奇。"
        ], 
        "title": "与副伴王领卫论弈象", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "杖屦祁寒里，林峦幻景同。", 
            "生绡明月影，淡墨老霜丛。", 
            "点染三冬雪，招邀六月风。", 
            "呼童小挥手，残吹袭帘栊。"
        ], 
        "title": "扇画雪景", 
        "type": "律诗", 
        "yun": "东"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "风月寒窗寂，丹青半堵开。", 
            "南墙看俨立，华表认归来。", 
            "邈想风声唳，求栖鸟雀猜。", 
            "雨馀新著色，点点上苍苔。"
        ], 
        "title": "壁画竹鹤", 
        "type": "律诗", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "物是人非旧，堂空语不应。", 
            "千重云夭矫，百态玉崚嶒。", 
            "断壁苔封径，悬岩树挂藤。", 
            "支颐重觅日，犹记昔年曾。"
        ], 
        "title": "卞山石林", 
        "type": "律诗", 
        "yun": "蒸"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "草树涧边青，人稀自掩扃。", 
            "阴沈端午水，晴映半天星。", 
            "倦枕敷横榻，枯藜傍小亭。", 
            "谁知一杯酒，小醉不嫌醒。"
        ], 
        "title": "午阴小饮", 
        "type": "律诗", 
        "yun": "青"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "一声春正晓，雪里荐新年。", 
            "揽镜星霜久，催人岁月迁。", 
            "化工原著意，物态漫争妍。", 
            "我老心尤远，居閒觉地偏。"
        ], 
        "title": "和惠老元日立春复雪韵", 
        "type": "律诗", 
        "yun": "先"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "细雨初收脚，飞来已溅身。", 
            "固应宜瑞雪，未必困行人。", 
            "酒里寒犹重，吟边语未新。", 
            "更怜渠白叟，呵手诉车尘。"
        ], 
        "title": "归自郊外遇雪", 
        "type": "律诗", 
        "yun": "真"
    }, 
    {
        "author": "袁说友", 
        "era": "宋", 
        "subtype": "五言律诗", 
        "text": [
            "冷彻狐裘薄，风团柳絮堆。", 
            "雪先迎腊至，梅怯后时开。", 
            "晓色连山老，年华两鬓催。", 
            "浮生惊节物，谁与赋归来。"
        ], 
        "title": "和某提举喜雪韵", 
        "type": "律诗", 
        "yun": "灰"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "西山忽作暮捲势，长蜺噀水驱炎晖。", 
            "雷车震动吹海立，火伞退避如鹢飞。", 
            "天公不惮翻覆手，客醉何惜淋浪衣。", 
            "云收暑退夜空阔，归路已觉星河稀。"
        ], 
        "title": "和周元吉提刑席上得雨韵三首 其一", 
        "type": "律诗", 
        "yun": "微"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "湖山十里围万井，烟云过尽迎朝晖。", 
            "连峦得雨有馀态，归鹭倚风无限飞。", 
            "田头远布翠縠浪，池上暗湿红裙衣。", 
            "山翁何惜一倒载，及此讼简人已稀。"
        ], 
        "title": "和周元吉提刑席上得雨韵三首 其二", 
        "type": "律诗", 
        "yun": "微"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "蓬莱秦望两如峙，中有万顷浮光晖。", 
            "自怜俗吏脚不历，每欣奇观身欲飞。", 
            "芃芃布野翠捲浪，霭霭出袖云为衣。", 
            "诗材满目供不尽，只恐寡和诗人稀。"
        ], 
        "title": "和周元吉提刑席上得雨韵三首 其三", 
        "type": "律诗", 
        "yun": "微"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "山路一千三百里，中间四渡今江流。", 
            "天涯作客壮年事，老马长途几日休。", 
            "谁知江深念归客，日向峨岷无尽头。", 
            "举首白云天共远，四方上下与同愁。"
        ], 
        "title": "过故郡渡", 
        "type": "律诗", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "千山叠叠高入天，中有缥缈之神仙。", 
            "壁立烟容风虎卧，林深洞启云龙潜。", 
            "长安诗翁有健笔，蜀道客子无新篇。", 
            "尺书万里寄天远，万一故人曾我怜。"
        ], 
        "title": "寄中都故人", 
        "type": "律诗", 
        "yun": null
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "春入帘帏线几添，更随桃茢快新瞻。", 
            "晓看密密轻丝堕，晚作纤纤细雨兼。", 
            "可喜田家馀谷粟，也应泽国饱鱼盐。", 
            "年丰更乐弦歌化，知是曹装渐趣严。"
        ], 
        "title": "元日立春", 
        "type": "律诗", 
        "yun": "盐"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "知时膏泽下新正，便觉欣欣物意生。", 
            "细雨寒梢半檐滴，单床孤梦五更声。", 
            "两年元日嗟萍梗，万里殊乡付酒觥。", 
            "不似斗杓容易转，只今迎岁指东城。"
        ], 
        "title": "元日得雨", 
        "type": "律诗", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "不缘雨雪不缘风，九十风光半已穷。", 
            "袅娜熟眠杨柳绿，夭娆浓醉海棠红。", 
            "客怀不直韶光好，诗兴犹因景物雄。", 
            "投分东君未应薄，乞花偿酒强迎逢。"
        ], 
        "title": "惜春", 
        "type": "律诗", 
        "yun": "东"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "东风日日点征衣，野阔林疏四望奇。", 
            "景物剩供行客眼，梨花更索老夫诗。", 
            "登山趁得春三月，带月犹看雪一枝。", 
            "七日崎岖三百里，倡条冶叶故相随。"
        ], 
        "title": "梨花", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "十年此袂与君分，一笑楼头日过晨。", 
            "真个愁来真似梦，不因诗到不知春。", 
            "云霄元似非关我，风雨何须故恼人。", 
            "犹得吟边慰怀抱，绝知膏馥乞诸邻。"
        ], 
        "title": "和杨诚斋春雨韵", 
        "type": "律诗", 
        "yun": "真"
    }, 
    {
        "author": "华岳", 
        "era": "宋", 
        "subtype": null, 
        "text": [
            "前帆风饱江天阔，后帆半出疏林阙。", 
            "后帆招手呼前帆，画鼓轻敲总催发。", 
            "前帆雪浪惊飞湍，后帆舵尾披银山。", 
            "前帆渐缓后帆急，相傍俱入芦花滩。", 
            "岛屿萦回断还续，沙尾夕阳明属玉。", 
            "望中醉眼昏欲花，误作閒窗小横轴。"
        ], 
        "title": "江上双舟催发", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "子针如京师，一室膏鼎脔。", 
            "兄室虽被戕，一妻犹可免。", 
            "伯奢事行役，八子俱蹂践。", 
            "兄家祸虽剧，一女特婉娈。", 
            "女死固可伤，殊未敌冠冕。", 
            "妻在固全躯，丧女忧莫遣。", 
            "大厦既灰飞，丰储皆席卷。", 
            "鹡鸰起叹嗟，鸾凰徒展转。", 
            "我昔以难勤，荷兄垂劝勉。", 
            "兄今以难告，倍觉泪淟涊。", 
            "泛观天之理，祸福尝相反。", 
            "有难既不死，他时非浅浅。", 
            "去兄一牛鸣，为地良非远。", 
            "不能见兄慰，面目实有腼。", 
            "自料吾与兄，气量及者鲜。", 
            "胡为苍者天，与子独羁蹇。"
        ], 
        "title": "慰吴吉甫县尉", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "班超未侯汉，谁识乌孙客。", 
            "韩信已王齐，谁知长乐厄。", 
            "彼亦非异术，忠谀分黑白。", 
            "直道世且违，彼亦何足责。", 
            "自古勋业人，把镜惟自索。", 
            "顾我洒落资，足可振翰翮。", 
            "如何汗马秋，英雄尚南谪。", 
            "祇应捻胎鬼，手段不合格。", 
            "古括子刘子，阅人几千百。", 
            "一见獐鼠质，便许正疆埸。", 
            "知子忠且谀，愚固未暇择。", 
            "万一符子言，亦可名简册。", 
            "它时双蹇驴，约子访黄石。"
        ], 
        "title": "赠刘相士", 
        "type": "古风", 
        "yun": "陌"
    }, 
    {
        "author": "华岳", 
        "era": "宋", 
        "subtype": null, 
        "text": [
            "岳昔游时卿，兄尝过敝庐。", 
            "扪心论事业，耐久良非虚。", 
            "岳今隶城旦，气象诚惨舒。", 
            "髡黥塞粪壤，敢辱长者车。", 
            "尝闻古人交，穷达无亲疏。", 
            "富贵不相忘，有终还有初。", 
            "与兄三载别，无日不引裾。", 
            "中间喜一见，欣慰云何如。", 
            "相去天一涯，云涛疏雁鱼。", 
            "忽闻夙驾回，喜色喧门闾。", 
            "相闻即相别，厥意良踌躇。", 
            "尝闻郢中人，结客于樵渔。", 
            "又闻淮南王，受德于刑馀。", 
            "岳既不自检，失身堕籧篨。", 
            "壮士视一死，其犹尔欷歔。", 
            "势分已霄壤，孤托难相于。", 
            "愿兄此召还，巍然奉中除。", 
            "前岩与西阁，谈笑看连茹。", 
            "或过赵可父，为岳声起居。", 
            "薰风有良便，当拜平安书。"
        ], 
        "title": "诮胡同巡", 
        "type": "古风", 
        "yun": "鱼"
    }, 
    {
        "author": "华岳", 
        "era": "宋", 
        "subtype": null, 
        "text": [
            "秋郊送行色，执别临清流。", 
            "风神掣回柳，故故牵衣裘。", 
            "吟螀附草际，催客登兰舟。", 
            "问客何所之，驾言京阙游。", 
            "愚闻京阙间，多难三春秋。", 
            "阃外炙鱼肉，阙内罗羊头。", 
            "鼎却吠尧犬，冠还沐楚猴。", 
            "和戎重输费，廊庙有隐忧。", 
            "赈荒少储蓄，郡国无良谋。", 
            "飞蝗蔽日月，兆龟拆田畴。", 
            "君以经济材，抱负冲斗牛。", 
            "家传医国秘，殊不诸子俦。", 
            "有用即隆平，岂特为东周。", 
            "愿君摅绪馀，咳唾开冕旒。", 
            "管领一世雄，克复归神州。", 
            "贱子忝知遇，脱网将从游。", 
            "相随上凌烟，也胜登瀛洲。", 
            "作诗告于君，君其许之不。"
        ], 
        "title": "送詹仲通县尉", 
        "type": "古风", 
        "yun": "尤"
    }, 
    {
        "author": "华岳", 
        "era": "宋", 
        "subtype": null, 
        "text": [
            "松竹不著花，密叶徒如帚。", 
            "江梅不藏叶，寒花缀枯朽。", 
            "独有龙焙茶，花叶秀而耦。", 
            "冰霜著群木，冻死十八九。", 
            "惟此百草灵，名可缀三友。", 
            "春雷迸雀舌，夜雨滴龙口。", 
            "皆萌哺啜心，谁假栽培手。", 
            "惟有蔡端明，识之在蒿蔌。", 
            "移根入北苑，金碧焕星斗。", 
            "夸作龙凤团，封成献元后。", 
            "问花何以报，牙舌甘鼎臼。", 
            "他时子复生，为公涤繁垢。"
        ], 
        "title": "上詹仲通县尉 其一", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "西风卷荷衣，披披不成幅。", 
            "清霜拆蕙囊，冽冽已成蓿。", 
            "如何独东篱，黄华笑寒菊。", 
            "物之有盛衰，循环若推毂。", 
            "世事良亦然，亦岂物所欲。", 
            "金钿镕落日，零露洒寒玉。", 
            "人皆惜芳菲，谁复念幽独。", 
            "惟有陶渊明，慇勤费培沃。", 
            "簪花从帽落，撚酒醉商陆。", 
            "从此擅秋芳，芙桂非同录。", 
            "问花何以报，剪首荐醽醁。", 
            "他时更粉躯，为公采明目。"
        ], 
        "title": "上詹仲通县尉 其二", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "前年建安县，始识韩荆州。", 
            "一见辱知遇，许我尝从游。", 
            "寻幽访赤壁，买笑陪青楼。", 
            "有酒即命驾，夜饮忘觥筹。", 
            "雪香飘梅花，归驾仍迟留。", 
            "送君城北隅，岁事希一周。", 
            "告德虽未久，有怀奚所投。", 
            "客来自锦溪，知为蓝田游。", 
            "抠衣欲趋隅，其奈风马牛。", 
            "方图拜尺纸，文此不敏羞。", 
            "乃复三不缄，获戾于君侯。", 
            "谪客干典刑，宜尔餐吴钩。", 
            "幸不畀我死，残喘延俘囚。", 
            "搜索遍中外，释缚良无由。", 
            "始思鹍鹏翼，庇我反手犹。", 
            "嘘灯拂毫楮，尺素驰星流。", 
            "荷公三复还，恻然添我忧。", 
            "许我京阙间，与我为良谋。", 
            "于今秋复冬，俟命犹置邮。", 
            "西风掠天宇，鱼雁俱沉浮。", 
            "未审恩波中，许我共济不。", 
            "我材袜线短，愿公广甄收。", 
            "他日宾幕府，鏖战当焚舟。", 
            "公兮不我援，复驾言焉求。"
        ], 
        "title": "寄大庾郭县尉", 
        "type": "古风", 
        "yun": "尤"
    }, 
    {
        "author": "华岳", 
        "era": "宋", 
        "subtype": null, 
        "text": [
            "浮云扫尽天宇清，千花万花开锦屏。", 
            "好风吹皱一池绿，白鸟点破千山青。", 
            "客行五里复五里，两眼丹青间红紫。", 
            "杖屦不知行路难，人在江南图画里。"
        ], 
        "title": "严陵方市（次方子严韵）", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "帝炎执鞭驱赤龙，火车万乘烧长空。", 
            "长空万里俱蕴隆，流金烁石天地同。", 
            "我来亭亭日当午，欲避骄阳竟无所。", 
            "愿求一洒杨柳枝，化作东闽万家雨。"
        ], 
        "title": "热中呈楚南僧（时雩祷未应）", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "红日转檐花，飞鸣一声鹊。", 
            "鹊翅未离檐，有客拽铃索。", 
            "呼童急启户，问客意何若。", 
            "客闻笑而言，法曹参计钥。", 
            "因知鹊之鸣，报我良不恶。", 
            "知我门下人，一楗聊相托。", 
            "如公材器大，末掾岂能缚。", 
            "咫尺蓬莱宫，左右芙蓉幕。", 
            "直入凤凰池，更上麒麟阁。", 
            "贱子无所需，愿作扬州鹤。"
        ], 
        "title": "贺赵法曹", 
        "type": "古风", 
        "yun": "药"
    }, 
    {
        "author": "华岳", 
        "era": "宋", 
        "subtype": null, 
        "text": [
            "芙蓉峰下扬雄宅，路入城闉里三百。", 
            "有山无粟养鸡豚，有水无人捕鱼鳖。", 
            "山翁菜色流清涎，齿颊连月无腥膻。", 
            "客来问我何所有，手指万壑烟霞边。", 
            "青芹不似芦蒿美，石芥防风空剔齿。", 
            "蕨脑才抽稚子拳，芦牙已迸佳人指。", 
            "儿童不待明朝阳，花襟路湿争慌忙。", 
            "携笼拍塞贮不尽，归来满袖春风香。", 
            "揽衣踏破青铜镜，挼动碧云流一径。", 
            "漉归银鼎作波涛，无限春工上盘饤。"
        ], 
        "title": "野菜吟", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "尝闻子美清江曲，日典春衣耽美禄。", 
            "又闻太白游长安，市上熏熏醉眠熟。", 
            "风流国里太平时，处处红楼漾酒旗。", 
            "王孙公子恣行乐，繁弦脆管相追随。", 
            "谁知寥落天涯客，笠顶清风杖挑月。", 
            "芒鞋踏遍山水雄，奋身欲入黄金阙。", 
            "方嗟萧索向西园，刮面寒风雨涨天。", 
            "回头忽喜黑衣至，急破红泥倾数船。", 
            "虽无皓齿歌金缕，也扫新诗狂欲舞。", 
            "儿童拍手笑拦街，应怪吴侬喜如许。", 
            "长江波浪卷银山，去去仍悲道路难。", 
            "只凭一醉进未得，更借高风吹片帆。"
        ], 
        "title": "酒歌", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "岁次丁卯秋，八月既生魄。", 
            "于时谪建安，脱去未有策。", 
            "忽睹星凤光，慨然陪履舄。", 
            "自谓入闽建，阅人几千百。", 
            "间有知功名，所见得邪僻。", 
            "否则苟利禄，鄙猥何足责。", 
            "独我子敬甫，挺挺出蛮貊。", 
            "舌端摇戈矛，笔下罗疆埸。", 
            "扣以军国秘，历历有奇画。", 
            "以此方定交，归心已翰翮。", 
            "送君东郭门，握手不忍释。", 
            "明年入中都，首上平戎策。", 
            "甫结君相知，便念长沙谪。", 
            "细草天子书，愿置孤臣驿。", 
            "论荐方踌躇，倚门重垂白。", 
            "辙环温凊围，笑言方哑哑。", 
            "去我两牛鸣，恍若关山隔。", 
            "去年槐花黄，郡国书贡籍。", 
            "若以经济材，俯亦从此役。", 
            "白屋寄簪缨，青灯联衽席。", 
            "谈笑生风雷，议论灿金碧。", 
            "雪香飞梅花，归鞍整南陌。", 
            "别后殊未几，拳拳在朝夕。", 
            "君腹坦东床，吾身系西圜。", 
            "从此叹参商，蓬瀛非咫尺。", 
            "尺纸虽屡投，奥援不我索。", 
            "星次几一周，幸我安且怿。", 
            "尝观义与利，更相为损益。", 
            "欲论古人交，二者请君择。", 
            "不惟眼独青，且要心同赤。", 
            "此身可齑粉，此道不可易。", 
            "自料吾与君，造物难弃掷。", 
            "胸次蓬莱山，襟怀云梦泽。", 
            "未说诗书帅，休论文章伯。", 
            "堂堂大丈夫，讵可虚竹帛。", 
            "但恨不振踪，尚此多捍格。", 
            "在君当先登，挽回二千石。", 
            "饥溺切君身，推解过畴昔。", 
            "炎凉无异心，始终无异迹。", 
            "庶几吾二人，交情可全璧。"
        ], 
        "title": "寄敬甫叶兄", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "夜漏彻三更，梦牛入我屋。", 
            "有角断而悬，有足折而缩。", 
            "惊觉细思量，谶有何祸福。", 
            "兆者事之先，形者心之属。", 
            "事既兆于心，梦乃形于腹。", 
            "入屋牛有盖，为牢事刑狱。", 
            "吾今尚缧囚，其应已桎梏。", 
            "体具牢方具，无足牢不足。", 
            "不足意无他，示予可脱辐。", 
            "去盖只论牛，其义尤可录。", 
            "牛足不下垂，得一生可续。", 
            "牛角不上横，得某去何速。", 
            "一旦忤君心，吾罪当何赎。", 
            "生去气横秋，风马不相逐。", 
            "下裂舆地图，上应周天宿。", 
            "峥嵘挽万钧，其始播百谷。", 
            "身虽在笼槛，志不经沟渎。", 
            "宁戚不吾歌，丙吉当吾哭。", 
            "安得如齐王，过堂怜觳觫。"
        ], 
        "title": "记梦", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "挺挺万人杰，堂堂间世贤。", 
            "胸中兵十万，足下客三千。", 
            "扬赋希三叹，坡诗和百篇。", 
            "锦囊华似衮，綵笔大如椽。", 
            "随陆纵横舌，良平左右肩。", 
            "两骖公子服，四牡鲁侯畋。", 
            "量阔沧溟岸，胸蟠泰华巅。", 
            "红坛歌鲁杏，白社结陶莲。", 
            "遣币通秦好，求姻托郑㜕。", 
            "匣藏须虎兕，冠饰待貂蝉。", 
            "标自龙头夺，书由雁足传。", 
            "不侯嗤李广，求使短张骞。", 
            "食客希毛遂，茶僧集大颠。", 
            "诗材亲子建，字法迈公权。", 
            "黄貉蒙金络，青骢勒宝鞯。", 
            "伐燕欺骑劫，聘鲁慢韩穿。", 
            "周室歌山甫，齐人美仲连。", 
            "剑从丰水铸，碑向岘山镌。", 
            "有颂褒唐太，无诗刺卫宣。", 
            "檄堪传代郡，节可仗居延。", 
            "听讼疏淹禁，丰财剔冗员。", 
            "策从之反后，鞭著祖生先。", 
            "孝有参而已，忠如丘者焉。", 
            "春冰同皎洁，秋月共婵娟。", 
            "冢宰当钧轴，将军事櫜鞬。", 
            "千官视标准，万国倚陶甄。", 
            "多士圜冠带，诸侯执豆笾。", 
            "山期封泰岱，石拟勒燕然。", 
            "禹甸欣环辙，尧氓愿受廛。", 
            "明堂歌赤绂，清庙颂朱弦。", 
            "台阁皆三益，盘盂记十愆。", 
            "片言能息讼，只手可旋乾。", 
            "公昔尝推毂，吾今尚食饘。", 
            "闻鸡效刘舞，抱虎笑秦眠。", 
            "苏子舌犹在，边韶腹尚便。", 
            "牛衣怀白璧，虎节誓青毡。", 
            "饮马量淝水，屯兵料汉田。", 
            "鬓星飞汴洛，血雨洒伊瀍。", 
            "伊五成汤就，轲三孟母迁。", 
            "云锄翻楚峤，月缆系秦川。", 
            "瓮有扶头酒，厨无缩项鳊。", 
            "词源惭子美，诗社感庭坚。", 
            "水陆三千里，炎凉二十年。", 
            "周田才废井，秦陌已开阡。", 
            "夜月琴三弄，春风诗一联。", 
            "自称山宰相，人号地神仙。", 
            "扣马罹三尺，平戎授一编。", 
            "鼠投当忌器，鱼得偶忘筌。", 
            "避地思无所，滔天罪莫湔。", 
            "梁鸿方北谪，贾鵩已东旋。", 
            "孙刖难谋魏，樊诛莫救燕。", 
            "江天驱鸟雀，淮地迅鹰鹯。", 
            "日守娵訾分，星流太白躔。", 
            "疮痍连四境，煨烬极三边。", 
            "淮浪夜翻雪，胡尘昼起烟。", 
            "二陵归培塿，百□□□□。", 
            "自抚刘生几，谁思祖逖鞭。", 
            "戍方兴颉利，役莫□□□。", 
            "宫昔尝游泮，𨻼今谩叹圜。", 
            "岂知医国手，变作□□□。", 
            "楚客弓虽失，秦人璧幸全。", 
            "宦途良可畏，吏鞅不□□。", 
            "世变言难尽，民顽令不悛。", 
            "一千新楮券，三百旧铜钱。", 
            "驷马涎流地，群乌翼蔽天。", 
            "人心徒扰扰，王道自平平。", 
            "卫女歌淇澳，曹人思下泉。", 
            "穷途惟自愧，当路有谁怜。", 
            "作俑宜无后，追俘恐不前。", 
            "诗成何太喜，舞袖欲褊褼。"
        ], 
        "title": "次李信州七十韵", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": null, 
        "text": [
            "才辱东皇造化工，便随飞鹊报帘栊。", 
            "人间狴犴知无所，天上蓬莱还有宫。", 
            "酒色半澄春后绿，蜡花全折夜来红。", 
            "从今泰道能连茹，愿驾苍蟠跃震风。"
        ], 
        "title": "除夜 其一", 
        "type": "古风", 
        "yun": "东"
    }, 
    {
        "author": "华岳", 
        "era": "宋", 
        "subtype": null, 
        "text": [
            "吴钩不是怒鲸鲵，夜半刘琨屡舞鸡。", 
            "十载载春游太学，二年年夜宿圜扉。", 
            "楚盘未必资毛遂，周粟如何饱叔齐。", 
            "尘世功名傥来尔，无言桃李自成蹊。"
        ], 
        "title": "除夜 其二", 
        "type": "古风", 
        "yun": null
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "雁翎未忍刳丁谓，虎口犹期脱蔡京。", 
            "何事奸邪皆倖免，洛阳年少却南征。"
        ], 
        "title": "闷述 其一", 
        "type": "绝句", 
        "yun": "庚"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "有鼎不烹胡虏肉，无刀可断佞臣头。", 
            "男儿此等不平气，空使冲冠射斗牛。"
        ], 
        "title": "闷述 其二", 
        "type": "绝句", 
        "yun": "尤"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "将军爱士民心失，太守忧民士气衰。", 
            "大抵军民皆赤子，如何从此便藩篱。"
        ], 
        "title": "酒禁", 
        "type": "绝句", 
        "yun": "支"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "花脸送愁和露泣，莺声传恨向人娇。", 
            "别情远去尤难割，相送不须离画桥。"
        ], 
        "title": "赠美人别（次男氏蒙鼎才韵）", 
        "type": "绝句", 
        "yun": "萧"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "我为扣阍拘狴犴，汝将吟笔换袈裟。", 
            "别来犹记松窗外，一掬清泉自点茶。"
        ], 
        "title": "寄宗上人", 
        "type": "绝句", 
        "yun": "麻"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "欲邀诗社同莲社，为筑将坛并杏坛。", 
            "图得有材皆命世，不随风月报平安。"
        ], 
        "title": "寄赵及父", 
        "type": "绝句", 
        "yun": "寒"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "千囷未必将军喜，五斗难消令尹愁。", 
            "若使渊明逢鲁肃，折腰应到脚跟头。"
        ], 
        "title": "有感", 
        "type": "绝句", 
        "yun": "尤"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "红雨随风散落霞，行人几误武陵家。", 
            "牧童若向青帘见，应认枝头作杏花。"
        ], 
        "title": "桃花（一作赵希逢诗）", 
        "type": "绝句", 
        "yun": "麻"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "系船白面问溪翁，名不虚传说未通。", 
            "祇恐当年溪上女，浣纱时节懒匀红。"
        ], 
        "title": "白面渡", 
        "type": "绝句", 
        "yun": "东"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "十幅生绡一墨池，尽收好景入屏帏。", 
            "会须少缓丹青笔，更倩牧童横笛归。"
        ], 
        "title": "田家十绝 其一", 
        "type": "绝句", 
        "yun": "微"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "农夫日炙面如煤，丝妇缫成雪一堆。", 
            "早早安排了官税，莫教耆长上门催。"
        ], 
        "title": "田家十绝 其二", 
        "type": "绝句", 
        "yun": "灰"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "老农锄水子收禾，老妇攀机女掷梭。", 
            "苗绢已成空对喜，纳官还主外无多。"
        ], 
        "title": "田家十绝 其三", 
        "type": "绝句", 
        "yun": "歌"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "鸡唱三声天欲明，安排饭椀与茶瓶。", 
            "良人犹怒催耕早，自扯蓬窗看晓星。"
        ], 
        "title": "田家十绝 其四", 
        "type": "绝句", 
        "yun": "青"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "绯裤青衫紫系腰，揽衣随过水平桥。", 
            "虽然不识风流事，也向人前学逞娇。"
        ], 
        "title": "田家十绝 其五", 
        "type": "绝句", 
        "yun": "萧"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "村獒奋迅出篱笆，欲吠还休唤可拿。", 
            "不是忘机太驯狎，那回曾宿那人家。"
        ], 
        "title": "田家十绝 其六", 
        "type": "绝句", 
        "yun": "麻"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "画眉无墨把灯烧，岂识宫妆与翠翘。", 
            "堪笑东风也相谑，暗牵裙带缠人腰。"
        ], 
        "title": "田家十绝 其七", 
        "type": "绝句", 
        "yun": "萧"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "脔鱼炊糁作荷包，宿饭无汤煖酒浇。", 
            "放椀出门行一匝，小溪新涨已平桥。"
        ], 
        "title": "田家十绝 其八", 
        "type": "绝句", 
        "yun": "萧"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "麦饭瓜齑及早催，田夫双眼望侬来。", 
            "油盐不倩傍人带，日午痴儿犹未回。"
        ], 
        "title": "田家十绝 其九", 
        "type": "绝句", 
        "yun": "灰"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "拂晓呼儿去采樵，祝妻早办午炊烧。", 
            "日斜枵腹归家看，尚有生枝炙未焦。"
        ], 
        "title": "田家十绝 其十", 
        "type": "绝句", 
        "yun": "萧"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "秕糠粒粒裹真珠，玉杵舂来白有馀。", 
            "待问姮娥借金鼎，等閒令汝作蟾蜍。"
        ], 
        "title": "舂夫", 
        "type": "绝句", 
        "yun": "鱼"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "云鬟烟鬓缕双鸦，一搦宫腰柳带花。", 
            "试问行云何处觅，画桥东畔是奴家。"
        ], 
        "title": "新市杂咏 其一", 
        "type": "绝句", 
        "yun": "麻"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "翠翘佯醉倩人扶，约我文君卖酒垆。", 
            "解佩向人陪笑问，一杯容妾佐樽无。"
        ], 
        "title": "新市杂咏 其二", 
        "type": "绝句", 
        "yun": "虞"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "恰把青荷插髻鸦，嗔人偷眼过窗纱。", 
            "一盘珠翠俱抛掷，却向枝头摘杏花。"
        ], 
        "title": "新市杂咏 其三", 
        "type": "绝句", 
        "yun": "麻"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "迟迟莲漏不相催，亭馆无人午夜开。", 
            "风欲捲帘花影动，梦魂疑是故人来。"
        ], 
        "title": "新市杂咏 其四", 
        "type": "绝句", 
        "yun": "灰"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "小桥相见便相亲，犹带西湖陌上尘。", 
            "欲买一樽聊款曲，归迟还怕小蛮嗔。"
        ], 
        "title": "新市杂咏 其五", 
        "type": "绝句", 
        "yun": "真"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "不带冠儿不插花，过门佯把扇儿遮。", 
            "嗔人贪数天边雁，失记回头唤吃茶。"
        ], 
        "title": "新市杂咏 其六", 
        "type": "绝句", 
        "yun": "麻"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "青衫揾泪向人啼，妾本秦楼浪子妻。", 
            "流落南州归不得，青楼今在画桥西。"
        ], 
        "title": "新市杂咏 其七", 
        "type": "绝句", 
        "yun": "齐"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "一年不访李红娘，今日过门意已忘。", 
            "嘶入画桥东畔路，紫骝犹记旧垂杨。"
        ], 
        "title": "新市杂咏 其八", 
        "type": "绝句", 
        "yun": "阳"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "花笺得得寄瀛洲，约我今宵特地留。", 
            "好笑苍头迷去路，绿杨无处认青楼。"
        ], 
        "title": "新市杂咏 其九", 
        "type": "绝句", 
        "yun": "尤"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "朱门粉壁谪仙家，柳外鞦韆衬落霞。", 
            "一涧碧云流不去，木兰舟系木兰花。"
        ], 
        "title": "新市杂咏 其十", 
        "type": "绝句", 
        "yun": "麻"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "北风翻雪鼓雷霆，舟子停兰亦断魂。", 
            "看我金鳞三十六，为君一跃上龙门。"
        ], 
        "title": "过鄱阳湖", 
        "type": "绝句", 
        "yun": "元"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "赤帝乘龙驾火车，晴空烧断暮天霞。", 
            "流金烁石休相酷，少皞看看催戍瓜。"
        ], 
        "title": "嘲热", 
        "type": "绝句", 
        "yun": "麻"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "老松疏竹间梅英，三友如何独擅名。", 
            "应是枇杷并桧柏，当时无力预同盟。"
        ], 
        "title": "三友亭", 
        "type": "绝句", 
        "yun": "庚"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "笛声吹彻玉楼寒，金鸭香消更漏残。", 
            "含泪欲挥羞不敢，倩他银烛向人弹。"
        ], 
        "title": "青楼赠别（次甘州老人韵）", 
        "type": "绝句", 
        "yun": "寒"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "画角梅花吸晓寒，数声清彻碧云端。", 
            "谁知有客愁无寐，一掬乡心不奈酸。"
        ], 
        "title": "枕上吟（建邸晓风闻角）", 
        "type": "绝句", 
        "yun": "寒"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "三杯未醒复三杯，醉眼朦胧劈不开。", 
            "急办藤床并竹枕，要随蝴蝶到蓬莱。"
        ], 
        "title": "午枕", 
        "type": "绝句", 
        "yun": "灰"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "轻覆雕盘一击开，星星微火自徘徊。", 
            "还同物理人间事，历尽崎岖心始灰。"
        ], 
        "title": "香篆", 
        "type": "绝句", 
        "yun": "灰"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "东风吹恨上眉头，两岸桃花瞰碧流。", 
            "一片红云飞不起，断霞残照落汀洲。"
        ], 
        "title": "矮斋杂咏 落花", 
        "type": "绝句", 
        "yun": "尤"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "梦回斜月挂林端，酒力初消怯夜寒。", 
            "何处客舟犹未泊，一声柔橹过前滩。"
        ], 
        "title": "矮斋杂咏 宿溪上", 
        "type": "绝句", 
        "yun": "寒"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "鱼雁音书少，关山梦寐遥。", 
            "对花思粉面，遇□□□□。", 
            "喜意鹊应报，归心马更骄。", 
            "西风绰鞭𩍐，飞□□□□。"
        ], 
        "title": "归兴呈吴梦祥（次吴梦祥韵）", 
        "type": "律诗", 
        "yun": "萧"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "秋宇清如洗，秋宵分外长。", 
            "寒鸡鸣午夜，征雁唤重阳。", 
            "枫叶已全赤，菊花才半黄。", 
            "不知秋几许，试与问苏郎。"
        ], 
        "title": "秋晚即事（次黄巨瞻韵）", 
        "type": "律诗", 
        "yun": "阳"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "居静心尝乐，愁多鬓不禁。", 
            "买舟和月载，把酒对花斟。", 
            "白水有深浅，青山无古今。", 
            "从兹得真趣，消尽利名心。"
        ], 
        "title": "呈李景山（次杨次杜韵）", 
        "type": "律诗", 
        "yun": "侵"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "舍北有馀隙，平禠作小园。", 
            "花存四五本，竹种两三根。", 
            "风伯倩摇佩，月娥烦佐尊。", 
            "谁知方丈里，别有一乾坤。"
        ], 
        "title": "小圃（舍后丈地辟作小圃）", 
        "type": "律诗", 
        "yun": "元"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "莫怪村居僻，村居亦可嘉。", 
            "仆羸腰带艾，婢倩鬓簪花。", 
            "歌罢蛙催乐，酒阑蜂报衙。", 
            "门前少车马，惭愧五侯家。"
        ], 
        "title": "村居", 
        "type": "律诗", 
        "yun": "麻"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "恰到杏花天，转头过禁烟。", 
            "燕归才数日，蚕起又三眠。", 
            "少智惭樗里，多材忆孟坚。", 
            "功名且随分，无苦自咨煎。"
        ], 
        "title": "宣城道中（次壁间韵）", 
        "type": "律诗", 
        "yun": "先"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "路出横江去，虚堂立道偏。", 
            "雨声杨柳外，风色杏花前。", 
            "有泪沾诗宿，无歌述酒仙。", 
            "采江千古恨，号认向谁传。"
        ], 
        "title": "过新丰市怀古", 
        "type": "律诗", 
        "yun": "先"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "畏路逢危路，寻舟得小舟。", 
            "始云为得计，终乃复添忧。", 
            "舱狭难伸足，篷低怎举头。", 
            "十围无处著，局促向中流。"
        ], 
        "title": "买舟浦城", 
        "type": "律诗", 
        "yun": "尤"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "萧寺寒山外，崎岖一径幽。", 
            "断云迎客入，曲水护堤流。", 
            "木石四时古，轩窗五月秋。", 
            "午烦聊小憩，拂石为支头。"
        ], 
        "title": "憩妙因寺（次王有道先生韵）", 
        "type": "律诗", 
        "yun": "尤"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "俗尘方倥偬，得得访清幽。", 
            "烟练素疑抹，山屏翠欲流。", 
            "松筠扫日月，藤蔓悬春秋。", 
            "物外有馀乐，吾生空白头。"
        ], 
        "title": "再继前韵", 
        "type": "律诗", 
        "yun": "尤"
    }, 
    {
        "author": "华岳", 
        "era": "宋", 
        "subtype": "五言律诗", 
        "text": [
            "暮色千林薄，秋空万里长。", 
            "寒蝉鸣晚树，归棹发斜阳。", 
            "水远天同碧，风高叶脱黄。", 
            "星星老蓬鬓，不觉到潘郎。"
        ], 
        "title": "贵池秋晚", 
        "type": "律诗", 
        "yun": "阳"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "六丁一凿空云烟，满窟勒驾驱神仙。", 
            "冰轮推出月中月，玉斧劈开天外天。", 
            "便把嫦娥骑綵凤，却呼羽客烹银蟾。", 
            "更邀王母瑶池酒，今夜广寒同醉眠。"
        ], 
        "title": "月岩", 
        "type": "律诗", 
        "yun": null
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "留春无计奈春何，九十过眼如飞梭。", 
            "三分二分风雨尔，十日九日愁闷呵。", 
            "风前飞絮政无数，雨后落花全不多。", 
            "争如买酒速相就，君自起舞吾能歌。"
        ], 
        "title": "送春", 
        "type": "律诗", 
        "yun": "歌"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "君家勋业在盘盂，莫把头颅问钃镂。", 
            "汉地不埋王莽骨，唐天难庇禄山躯。", 
            "不随召奭始求老，便学孔明终托孤。", 
            "十庙英灵俨如在，谩于宗社作穿窬。"
        ], 
        "title": "上韩平原", 
        "type": "律诗", 
        "yun": "虞"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "楞伽心地有瞿昙，清富名楼足可观。", 
            "买断江山诗料足，揭开风月画图宽。", 
            "都无一点红尘到，便作千双白璧看。", 
            "我欲鞭驴快幽赏，白鸥盟在不忧寒。"
        ], 
        "title": "清富楼 其一", 
        "type": "律诗", 
        "yun": "寒"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "去年清富屡求诗，今日凭阑约翠微。", 
            "山带野花堪入画，水环汀草欲成围。", 
            "一园黄菊有馀食，两顷白云无限衣。", 
            "说与尘寰守钱虏，不劳魂梦到禅扉。"
        ], 
        "title": "清富楼 其二", 
        "type": "律诗", 
        "yun": "微"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "十客联镳出北门，马蹄剜尽碧苔痕。", 
            "从教管史占星聚，且听杯人和月吞。", 
            "我欲求仙问离坎，君当随佛整乾坤。", 
            "樽前慷慨休辞醉，明日有怀谁共论。"
        ], 
        "title": "出郭", 
        "type": "律诗", 
        "yun": "元"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "有地都来一丈馀，垦锄元不费工夫。", 
            "匝墙先种竹三本，绕槛却栽花数株。", 
            "风伯唤来烦解佩，月娥邀得醉携壶。", 
            "凭君试向蓬莱问，还有神仙似我无。"
        ], 
        "title": "舍后丈地令人植花种竹闷则邀清风明月尽醉而倒", 
        "type": "律诗", 
        "yun": "虞"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "昨夜霜风鼓万兵，今朝华节照边庭。", 
            "人间元日是春日，天上魁星为使星。", 
            "且向虎囊探寸尺，却归麟阁仿丹青。", 
            "离觞不是延清夜，明日异邦长短亭。"
        ], 
        "title": "送周魁", 
        "type": "律诗", 
        "yun": "青"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "春潮昨夜没平滩，一雨催花色半含。", 
            "雁唤元宵归塞北，燕衔新社到江南。", 
            "无欢不必游花树，有病何须置药篮。", 
            "只把公忠答天地，从教儿女闹冠簪。"
        ], 
        "title": "二月二日即事（次王德元韵）", 
        "type": "律诗", 
        "yun": "覃"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "六曲朱阑瞰碧虚，淡烟秋水接平芜。", 
            "展开风月添诗料，装点江山归画图。", 
            "举足便堪驰驷马，折腰何必问双凫。", 
            "当年庾亮今还在，定约楼前醉一壶。"
        ], 
        "title": "登楼晚望", 
        "type": "律诗", 
        "yun": "虞"
    }, 
    {
        "author": "华镇", 
        "era": "宋", 
        "subtype": null, 
        "text": [
            "昔闻湘西寺，梦想投双脚。", 
            "身境隔楚越，攘臂无由攫。", 
            "此日陪胜集，当年意弥廓。", 
            "山环秀色远，地胜真兴托。", 
            "赤日朗泥金，彤霞焕涂雘。", 
            "追随得后乘，登顿闲芒屩。", 
            "穷幽际高深，历险遵厓堮。", 
            "北斗近在手，南溟消一酌。", 
            "天风韵球琳，世味膻醴酪。", 
            "蹑屐想王谢，登舟成李郭。", 
            "欣戚起参差，去住同纷错。", 
            "常时惜聚散，灵襟费恢拓。", 
            "契理在相忘，言志亦盍各。", 
            "无然结惆怅，聊用聆谈噱。", 
            "况当拥斧绣，不类居榛壑。", 
            "金石虽欲流，风云正相薄。", 
            "蕣华夕则陨，蜡味淡可嚼。", 
            "照坐兰玉明，挥翰珠玑落。", 
            "青嶂缭云构，红纱罗蜡爝。", 
            "景胜语难工，柔毫几频阁。"
        ], 
        "title": "湖（原作河，据鸣野本、翰林本改）南运使柯少卿用广西提刑曹司勋游岳麓寺韵送广西行俾令同赋", 
        "type": "古风", 
        "yun": "药"
    }, 
    {
        "author": "华镇", 
        "era": "宋", 
        "subtype": null, 
        "text": [
            "解维去北固，挂席指西湘。", 
            "秋江迥以朗，物色见毫芒。", 
            "篷窗列远岫，天际插连樯。", 
            "鸥鹭簇寒沙，蒹葭肃初霜。", 
            "千里伊此始，扁舟前路长。", 
            "路长念行迟，家远情难忘。", 
            "回首东南引，朝阳汎沧凉。", 
            "稽山不可见，况复梓与桑。", 
            "日月无停晷，星汉迭回光。", 
            "人生天宇间，安得恋故乡。", 
            "徒劳非所愿，薄言奉高堂。", 
            "念昔楚与越，相望若参商。", 
            "山川有分守，出入多讥防。", 
            "道泰共家国，路夷辟关梁。", 
            "勉从四方事，及此筋力强。", 
            "羁宦真飞蓬，飘飖随风翔。", 
            "远近不自我，东西竟何常。", 
            "君子贵知命，世路各有方。"
        ], 
        "title": "早发京口舟中", 
        "type": "古风", 
        "yun": "阳"
    }, 
    {
        "author": "华镇", 
        "era": "宋", 
        "subtype": null, 
        "text": [
            "巫娥美无度，绰约姑射伦。", 
            "冰雪照肌骨，被服丹霞裙。", 
            "兰膏皆臭腐，天香有清芬。", 
            "手提瑶华枝，乘鸾弄氤氲。", 
            "缅邈相光彩，杳然丧尘纷。", 
            "楚王梦见之，三岁情如醺。", 
            "伊人竟何许，宛在阳台下。", 
            "宋生未见称，朝暮自云雨。"
        ], 
        "title": "巫山神女诗", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "庞公昔避世，全家入翠微。", 
            "空遣山下路，不知今是非。", 
            "高风久寂寥，世路谁与归。", 
            "山头日欲落，搔首重依依。"
        ], 
        "title": "襄阳道中望鹿门山", 
        "type": "古风", 
        "yun": "微"
    }, 
    {
        "author": "华镇", 
        "era": "宋", 
        "subtype": null, 
        "text": [
            "夜暗枭狐响，天明蛟蜃伏。", 
            "君子贵知几，乘时介多福。", 
            "中原昔不竞，淮海波涛蹙。", 
            "高视孙仲谋，雄心冀前躅。", 
            "大明将升腾，氛祲先驱逐。", 
            "周师东南指，淮澨归亭毒。", 
            "遗烬倚江流，荧荧怯风烛。", 
            "真人方远略，坠绪劳君续。", 
            "后至祇取羞，先迷庶能复。", 
            "时雨动民望，远猷走辰告。", 
            "密算结浮梁，长驱践平陆。", 
            "敌气沮飞渡，军势乘破竹。", 
            "鳞羽不及张，巢窟骇倾覆。", 
            "百年厓石棱，镌刻犹在目。", 
            "风涛杳不作，水落秋山足。", 
            "留与钓鱼舟，穿维宛相属。", 
            "由来一带水，未胜长城曲。", 
            "道梗叛或易，时清去还速。", 
            "何必凿秦淮，佳气自消缩。"
        ], 
        "title": "采石", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "常言秋冬交，溯江便风多。", 
            "我行已旬馀，有风不生波。", 
            "直道不敢往，曲港伤逶迤。", 
            "昨日始张帆，腾凌越盘涡。", 
            "脩途驿未历，寒日景已俄。", 
            "夜半转巨橐，惊涛拥蛟鼍。", 
            "天明更雄厉，寻尺不得过。", 
            "密雨喜初霁，整衣起婆娑。", 
            "倚樯玩轻鸥，遵渚踏寒莎。", 
            "羡望东行舟，飞帆峭嵯峨。", 
            "回数挽引日，多少唯与阿。", 
            "行止风在天，天为谓之何。", 
            "欲叹翻自笑，聊为阻风歌。", 
            "来日如未已，且用资吟哦。"
        ], 
        "title": "铜陵阻风", 
        "type": "古风", 
        "yun": "歌"
    }, 
    {
        "author": "华镇", 
        "era": "宋", 
        "subtype": null, 
        "text": [
            "古来论书如论马，不看皮毛看筋骨。", 
            "赤骥虽瘦神彩骏，骨筋强奇气突兀。", 
            "点画筋骨生笔端，昔人小伎不自忽。", 
            "用笔临纸如用兵，敌阵深攻横驰突。", 
            "水墨淋漓无顾藉，锋毫来往轻陵捽。", 
            "皂雕苍隼搏秋天，老蜃长蛟结幽窟。", 
            "李唐末年天下乱，剑戟纵横文艺缺。", 
            "钟王遗法散不传，二百年来更芜没。", 
            "卧豪侧管不到纸，狐渡春冰轻窸窣。", 
            "寻踪貌影见形似，坐拟前人已超越。", 
            "秃尽南山千兔毫，妙绝曾无一毛发。", 
            "西台老李得古意，挥洒工夫通恍惚。", 
            "昔闻已觉心思启，今见顿使蒙蔽发。", 
            "缥襮欲卷更复开，明发临风到华月。"
        ], 
        "title": "书李西台诗帖", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "大山隐隐横如衡，北与常岳当天经。", 
            "发奇吐怪无时停，旦暮生气凝紫青。", 
            "隆隆翠光照南溟，是为朱陵赤帝庭。", 
            "奇峰八九罗明星，真仙宴集通层城。", 
            "飞楼叠阁到绝顶，环回照映真云屏。", 
            "流泉夜逐银河倾，危石上与支机撑。", 
            "轻舆飞盖不知峻，来往常见林梢盈。", 
            "炳灵弥世动宸扆，仪物严奉侔朝廷。", 
            "天章国宝萃神异，金华墨彩光峥嵘。", 
            "提封奄有神仙宅，星轺部按经云扃。", 
            "传经俯可拾青紫，摛华早合登蓬瀛。", 
            "肯跨苏耽岭头鹤，轻逐浮丘吹玉笙。", 
            "暂将胜具拟玄度，行与大帝调六英。", 
            "汉庭已当思汲黯，紫坦归次光晶荧。", 
            "寻源况曾到鸡足，根尘洗尽丹台灵。", 
            "宰官应世通有诚，飞云何意超鸿冥。", 
            "玄珠不独罔象得，白雪一点洪炉生。", 
            "诗豪墨妙天许并，云崖苏壁增新铭。", 
            "紫虚羽盖飘竛竮，湘源宝瑟鸣兰汀。", 
            "蛾眉旋顾若自失，霜威一肃春华零。", 
            "琴高睥睨不敢请，遗鲤失步奔长鲸。", 
            "平反犴狱成虚囹，奸豪敛衽无辜宁。", 
            "随车霭霭留馀馨，千里卷尽重云暝。", 
            "威形不习西门豹，襟风远析湘人酲。", 
            "自怜匏系致身误，迟日坐费三春晴。", 
            "况无氛翳动精祲，照乘惟有仙花明。", 
            "日边应许留姓名，云车未间相逢迎。", 
            "花源深处寻遗氓，枕泉漱石穷幽清。", 
            "拂掠朱鸾毛羽轻，朗听日毂声鍧鍧。", 
            "谁知信舍远千里，胸中浩气高难平。", 
            "翰林一想天姥起，当年飞梦三更成。", 
            "便欲登临云顶寺，俯看练带潇湘横。", 
            "惊闻佳句得交佩，传写宝秘胜韦籯。", 
            "清新自是文章伯，飞誉高华由妙龄。", 
            "美如时雨恣飞洒，有声著物皆欣听。", 
            "河流万里势不息，曲折细可为章程。", 
            "大匠斤斧何经营，良贾厚藏非力耕。", 
            "锋铓铦利新发硎，文彩繁缛森华缨。", 
            "洗心吟玩曾未再，已觉两腋生羽翎。", 
            "千岩万壑句中尽，此身如在衡山行。"
        ], 
        "title": "次韵和湖南运判司勋曹公衡山行", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "云溪发源自云门，千古流注越山根。", 
            "城金河玉虽已远，南来波浪长崩奔。", 
            "苍崖峭壁三十里，翠烟紫雾笼寒水。", 
            "往来鸥鹭逐波头，出没鱼龙穿石齿。", 
            "清时有客寄扁舟，长啸日来溪上游。", 
            "缓教霜翮追清曲，漫引轻丝下碧流。", 
            "有时醉卧閒双桨，不知船逐樵风上。", 
            "挹尽千岩晓气清，听我万壑寒泉响。", 
            "无端侧耳凤凰鸣，却跨青鸾上玉京。", 
            "流连丹桂三秋色，辜负寒松半夜声。", 
            "十年南北何扰扰，咫尺溪头不成到。", 
            "几回魂梦似当时，梦觉尚疑云满抱。", 
            "今日羁縻江海曲，折腰翻为斗升粟。", 
            "山头日落见云归，自怪此身何局促。", 
            "皂雕万里在一飞，蛟龙未必藉沟池。", 
            "风月好时心似水，啸歌聊可解人颐。"
        ], 
        "title": "云溪行", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "当年杜老对梅花，曾忆何郎淮海作。", 
            "今日江城岁云暮，还思杜老歌东阁。", 
            "春风冬雪三百年，中间梅花岁岁妍。", 
            "清才一往不可见，惟有凌寒晓妆面。"
        ], 
        "title": "梅花", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "细风吹雨沾疏幕，夜久灯青寒尽落。", 
            "未言金椀沃龙膏，且免邻墙旋彫凿。", 
            "淄川老翁牙齿疏，四十始欲披儒衣。", 
            "况是双鬓青丝好，不应便作衡门老。", 
            "他年清切许雄飞，人间万事随动颐。", 
            "不独千枝照罗幕，厩溷蜡泪当成堆。", 
            "吾乡先达少陵后，功名争光皋与伊。", 
            "虚斋一盏半明灭，宾主清谈到明发。"
        ], 
        "title": "灯", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "石城深沈有神椟，苍璧青圭森矗矗。", 
            "榛芜未薙见圆石，沆瀣初披得丛玉。", 
            "寒流喷薄洗烦虑，翠光敛舒莹人目。", 
            "两岩神化琐烟霞，一径天成遍厓谷。", 
            "朝阳杲杲亘东岭，夕阳亭亭载西陆。", 
            "拄天峻极天为低，交云拔起云常簇。", 
            "风箕雨毕列华藻，木客云娥俨仪服。", 
            "应真示相契空门，洪厓脱身度尘躅。", 
            "露天池寒星斗簇，合岩石暖莓苔绿。", 
            "石台登眺多舂容，金匮缄封富奇蓄。", 
            "幽窦悬泉岁清浅，碧岚如云日纷郁。", 
            "莲花风度夏香深，芙蓉露裛秋华肃。", 
            "灵龟戏游物自寿，师子雄腾谁与逐。", 
            "金鱼熻嚇待时雨，石鳌赑屃依苍麓。", 
            "满川云起老龙吟，虚谷风清雕虎伏。", 
            "主人天与经纶器，才名早在神仙箓。", 
            "清时北阙方我须，雅兴东山难自速。", 
            "脩途未许顿长辔，胜地何妨揭华屋。", 
            "双岩挹秀左右逢，快览凭高心眼足。", 
            "夜邀秋月得丹桂，晓迓冬曦看若木。", 
            "飞梁续径压苍矶，投隙团茅缭脩竹。", 
            "云轩芝盖俯可揖，水色天光浓溢掬。", 
            "绿野篇章惜未多，辋川图画今能续。", 
            "披图已觉思超越，过眼应忘身局束。", 
            "华编今日许联诗，芳径何年容秉烛。", 
            "因嗟轻别五云隐，长思起效三闾卜。", 
            "分知方外学屠龙，不及人间谋刻鹄。", 
            "鲁国也欣三釜粟，梁园倦游还忆蜀。", 
            "葛洪平昔志丹鼎，子房雅意捐嘉谷。", 
            "愿登天路青云梯，长听仙翁紫芝曲。"
        ], 
        "title": "丛玉山", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "龙德神变通盈虚，孕育乃与鲦鲿俱。", 
            "被鳞戴角形非无，飞潜食息皆时须。", 
            "太上道德体未刳，神物咸萃天王都。", 
            "坰林苑囿驯驺虞，宫中高阁鸣鹓雏。", 
            "玄龟负卦洛水隅，戴因之兽游广途。", 
            "此时应龙如鸥凫，翔泳宫沼何舒于。", 
            "庖牺正位膺乾符，是出德水呈神图。", 
            "彝伦九叙时纷敷，苍白纪官各有呼。", 
            "皇风绵邈虽已徂，下至虞舜成帝谟。", 
            "豢御世守职未渝，节时饮食如哺乌。", 
            "玄冥失职水正芜，物乃坻伏潜天区。", 
            "耳目接识非朝晡，疑无惊有无智愚。", 
            "叶公好尚俄有孚，真物来止还惊吁。", 
            "遗鳞脱角时可俘，世俗往往疑见诬。", 
            "淮上乃有桑门徒，曾见得之青草湖。", 
            "绀鳞两叶角一跗，坳洼犹见藏泥涂。", 
            "坚质温润如荆瑜，冷光凌乱侵琨珸。", 
            "我疑仙客催盘盂，乘兴击破鸳鸯壶。", 
            "又似石尉矜豪粗，醉中敲折青珊瑚。", 
            "此物殊观惟可娱，得名非似齐人竽。", 
            "但恨不见真形躯，冥飞杳渺何能拘。", 
            "昔人市骨求骏驹，毋在文驷交驰驱。", 
            "灵德况与魑魅殊，沈潜非为禹鼎模。", 
            "乔岑十叠穷崎岖，鲸波万里不可逾。", 
            "骧腾此地聊踟蹰，有时亦肯游潢污。", 
            "悠悠自非真丈夫，无能驾驭登云衢。", 
            "时注甘雨苏焦枯，六月不用商人雩。", 
            "陂杖一掷生头颅，壁梭亦与风雷趋。", 
            "洛浦鸣琴致绡姝，洞庭吹玉来寸珠。", 
            "岂如螮蝀无肌肤，雨馀成象才须臾。", 
            "当知鳞角非怪迂，闻语无用空揶揄。"
        ], 
        "title": "徐元立出示李父龙角水壁诗邀予继作因成长篇", 
        "type": "古风", 
        "yun": "虞"
    }, 
    {
        "author": "华镇", 
        "era": "宋", 
        "subtype": null, 
        "text": [
            "南枝碎玉飘溟濛，春光次第海天东。", 
            "紫囊夜发香中瑞，芳蹊不用夭桃红。", 
            "开谢忍从风日下，形容聊寄笺毫中。", 
            "珠玉交辉色璀璨，埙篪迭奏声和同。", 
            "园林光价远莫拟，造化机权疑未公。", 
            "会须折向玉峰去，追随鸣佩摇天风。"
        ], 
        "title": "次韵刘三秀才瑞香二首 其一", 
        "type": "古风", 
        "yun": "东"
    }, 
    {
        "author": "华镇", 
        "era": "宋", 
        "subtype": null, 
        "text": [
            "玄机冥运依鸿濛，执规岁岁来司东。", 
            "乘时剪裁驭大巧，梢头几度铺青红。", 
            "匡庐幽香谁见赏，直须为瑞芳华中。", 
            "馀寒未尽已烂缦，似领千花修会同。", 
            "贵名旧尊木芍药，第品应许居上公。", 
            "愿分灵根遍四海，充塞天地皆香风。"
        ], 
        "title": "次韵刘三秀才瑞香二首 其二", 
        "type": "古风", 
        "yun": "东"
    }, 
    {
        "author": "华镇", 
        "era": "宋", 
        "subtype": null, 
        "text": [
            "九峰翠滴天光晓，日射三川波浩溔。", 
            "朱门画戟古城西，岑楼新驾长林杪。", 
            "飞栾叠楶横纷错，重覆交疏深䆗窱。", 
            "幕开碧落四垂低，屏列好山千叠绕。", 
            "卧听羲驭转轣辘，坐看星车回缥缈。", 
            "啸歌微动薄寥虚，樽俎平铺俯萝茑。", 
            "耳前燕语得其所，目外鹏图莫之夭。", 
            "帘翻江日酒霞鲜，窗度天风香穗袅。", 
            "平昔莱公此栖止，目穷佳丽真明瞭。", 
            "云归自惜故乡非，日低谁念长安杳。", 
            "帝居阊阖深难叫，世路风波古瀰渺。", 
            "饥乌得食嚇鹓雏，嫫母在宫憎窈窕。", 
            "干将莫耶不惜折，威凤麒麟耻羁扰。", 
            "北瞻曾冠拱辰星，南飞却过随阳鸟。", 
            "彭殇滔滔不足问，荣悴冥冥未宜了。", 
            "沐猴缨弁竟非真，明玉在尘终自皦。", 
            "百年同气姤贤守，抉隐搜遗思远绍。", 
            "网罗胜赏得偏多，怀想高风情不少。", 
            "鲵蟠陈迹久寂寞，虹揭画梁重夭矫。", 
            "已知青竹播馨香，更看华榜延光皎。", 
            "自怜值遇分濩落，重此登临思悽悄。", 
            "举目频惊五岭明，回头却顾长沙藐。", 
            "局促可能参庾亮，清平岂是依刘表。", 
            "楚天不断故关迷，危栏倚遍前山小。"
        ], 
        "title": "道守董公重成寇公楼集宴僚属因赋长句", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "淮山畎浍奔东海，注作陂池地形改。", 
            "浊水曾无五尺深，惊涛便欲千寻骇。", 
            "人鱼漏网逞胸臆，老蚌乘阴弄光彩。", 
            "东风吹断西来流，见尔枯虚当可待。"
        ], 
        "title": "新开河", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "太平兴国古佛刹，小院得名如意轮。", 
            "何人默识原地脉，凿井正会甘泉津。", 
            "阔容三尺白银瓮，深可二丈青丝缗。", 
            "夏凉未觉冰雪冷，味美不啻醍醐珍。", 
            "寺僧知爱不忍惜，汲引无间都城人。", 
            "鸣钟声歇更漏促，天鸡初报扶桑晨。", 
            "侧肩接足负担者，排闼争凑苍苔唇。", 
            "丝瓶上下掉孔急，语笑嘈杂春雷振。", 
            "永日迢迢既云暮，健夫噏噏皆嚬呻。", 
            "万人已喜用周给，一泓依旧清奫沦。"
        ], 
        "title": "如意院井诗二首 其一", 
        "type": "古风", 
        "yun": "真"
    }, 
    {
        "author": "华镇", 
        "era": "宋", 
        "subtype": null, 
        "text": [
            "井德本来无得丧，居迁乃见井有仁。", 
            "深穿阔甃世不少，闻名索实多非真。", 
            "潢污方集已登干，骄阳未久先飞尘。", 
            "盈虚既与阴晴变，安用华屋床雕银。", 
            "崇宁元年五六月，僦居偶在寺井滨。", 
            "曾经畏日曝累朔，亦见霖雨倾弥旬。", 
            "碧痕澄澄古甃上，消长不改苍龙鳞。", 
            "莫嫌营置近阛阓，莫厌资取多纷纶。", 
            "深院无人辘轳静，焉知此井常清新。"
        ], 
        "title": "如意院井诗二首 其二", 
        "type": "古风", 
        "yun": "真"
    }, 
    {
        "author": "华镇", 
        "era": "宋", 
        "subtype": null, 
        "text": [
            "高槐上拂青天面，枝疏不得惊禽恋。", 
            "槐下官曹何冷落，去马来牛色多倦。", 
            "春风绿杨暗虚室，秋雨苍苔锁深院。", 
            "三见墙头梅子花，一字不画尘侵砚。", 
            "宛如太古两相忘，况复飞盖追游宴。", 
            "有时独咏西园诗，想像清风情眷眷。", 
            "门前忽报华轩过，邂逅开怀如昔见。", 
            "目击便嗟相得晚，更仆清谈尽黄卷。", 
            "顾我迂疏何所取，似君秀颖乃可羡。", 
            "少壮应须努力时，人间岁月如流电。"
        ], 
        "title": "李光道见过赠诗", 
        "type": "古风", 
        "yun": "霰"
    }, 
    {
        "author": "华镇", 
        "era": "宋", 
        "subtype": null, 
        "text": [
            "荥阳人物世仍有，文雅风流传巳久。", 
            "广文独步天宝年，才名曾在诸公右。", 
            "新诗高陪屈宋游，神翰远与钟王偶。", 
            "更觉丹青到微妙，独将造化争妍丑。", 
            "一封入奏蓬莱宫，三绝题自君王手。", 
            "当时盛事虽云远，今日高风曾未朽。", 
            "亲逢夫子沧海头，重起清芬百年后。", 
            "倦游不肯依梁苑，尚德自甘耕谷口。", 
            "方外聪明已木鸡，人间事变皆刍狗。", 
            "子云寂寞守儋石，靖节轩昂遗五斗。", 
            "不试惟令曲艺工，久幽更觉机神厚。", 
            "诗情渺与江湘迥，画笔能教鬼神走。", 
            "论工子建已知亲，较胜长康未应负。", 
            "所嗟藻鉴阔楚越，犹使佳名在林薮。", 
            "邂逅虽知近岩壑，栖迟尚苦拘尘垢。", 
            "明明冰玉长在怀，望望烟霞屡骧首。", 
            "何日倾心听诵诗，他时洗眼看挥帚。", 
            "狂歌且寄草堂客，佳句终惭杜陵叟。"
        ], 
        "title": "寄赠永嘉郑先生", 
        "type": "古风", 
        "yun": "有"
    }, 
    {
        "author": "华镇", 
        "era": "宋", 
        "subtype": null, 
        "text": [
            "历阳城楼多好风，南来和雨飞溟濛。", 
            "齐纨四座寂不动，六月酒面鱼鳞红。", 
            "铃斋无讼日多暇，时引大旆摩晴空。", 
            "宾来不问礼数隔，披襟倚槛欣迎逢。", 
            "平芜不断楚天阔，无数好山来望中。", 
            "伊昔重瞳顾寰宇，八千西渡皆貔虎。", 
            "叱咤风云五六年，盖世拔山宁不武。", 
            "力尽江头已萧瑟，秋风未央亦禾黍。", 
            "乱世英雄气颇粗，当时还羡紫髯夫。", 
            "箭重舟偏徐转柁，舟中宾主亦欢呼。", 
            "龙骧露桡下三峡，春草不合临平湖。", 
            "衣带萦迂宁足倚，桃叶渡之胜一苇。", 
            "三阁香消春梦残，空传玉树江南女。", 
            "人间万事无妍丑，过眼纷纷尽刍狗。", 
            "祗有江山似旧时，从来却落渔樵手。", 
            "怀春悲秋徒自苦，浮云去来我何有。", 
            "鸣丝案竹閒清唱，当轩更有盈樽酒。", 
            "清时胜日临高明，未愧黄金垂六钮。"
        ], 
        "title": "陪和守宴城楼罢留望江山怀古", 
        "type": "古风", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "长条依旧。", 
            "不似章台柳。", 
            "见客入来和笑走。", 
            "腻脸羞红欲透。", 
            "桃花流水茫茫。", 
            "归来愁杀刘郎。", 
            "尽做风情减尽，也应未怕颠狂。"
        ], 
        "title": "清平乐 其四 赠游簿侍儿", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "争妍占早。", 
            "只有梅同调。", 
            "紫晕丁香青盖小。", 
            "比似横枝更好。", 
            "日烘锦被熏香。", 
            "老夫恼得颠狂。", 
            "把酒花前一笑，醉乡别有风光。"
        ], 
        "title": "清平乐 其六 瑞香", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "天接沧浪。", 
            "晴虹垂饮，千步修梁。", 
            "万顷玻璃，洞庭之外，纯浸斜阳。", 
            "西风劝我持觞。", 
            "况高栋、层轩自凉。", 
            "饮罢不知，此身归处，独咏苍茫。"
        ], 
        "title": "柳梢青 其三 长桥", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "一水萦回。", 
            "参天古木，夹岸苍崖。", 
            "三十三年，客星堂上，几度曾来。", 
            "眼看变化云雷。", 
            "分白首、烟波放怀。", 
            "细细平章，钓台毕竟，高似云台。"
        ], 
        "title": "柳梢青 其四 钓台。绍兴甲子赴试南宫登此，今三十三年矣", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "流苏宝帐沈烟馥。寒林小景银屏曲。", 
            "睡起鬓云松。日高花影重。", 
            "沈吟思昨梦。闲抱琵琶弄。", 
            "破拨错成声。春愁著莫人。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "西风送雨鸣庭树。嫩寒先到孤眠处。", 
            "愁极梦频惊。马嘶天渐明。", 
            "千林枫叶赤。寒事催刀尺。", 
            "树杪又斜阳。迢迢归路长。"
        ], 
        "title": "菩萨蛮 其四", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "重湖草木威名熟。儿童犹唱平郴曲。", 
            "宴寝静愔愔。恩波湘水深。", 
            "举头天尺五。稳步烟霄去。", 
            "三柱黑头公。朔庭谈笑空。"
        ], 
        "title": "菩萨蛮 其二 送刘帅", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "木犀开遍芙蓉老。东篱独占秋光好。", 
            "还记笑春风。新妆相映红。", 
            "莫嫌彭泽令。不似刘郎韵。", 
            "把酒赋新诗。花前知是谁。"
        ], 
        "title": "菩萨蛮 其三 杜省干席上口占赋桃花菊", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "把酒听歌始此回。", 
            "流莺花底语徘徊。", 
            "神仙也许人间见，腔调新翻辇下来。", 
            "银烛灺，玉山颓。", 
            "谁言弱水隔蓬莱。", 
            "绝胜想像高唐赋，浪作行云行雨猜。"
        ], 
        "title": "思佳客 其一 王宰席上赠歌姬", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "飞燕双双掌上身。", 
            "花光纷艳晚妆新。", 
            "纤腰妙舞萦回雪，皓齿清歌遏住云。", 
            "欢卜夜，座添春。", 
            "近前生怕主人嗔。", 
            "主人见惯浑闲事，恼杀醒狂一个人。"
        ], 
        "title": "思佳客 其二", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "宝阁珠宫夜未央。", 
            "嫌迟怕晚不成妆。", 
            "乞求乌鹊填河汉，已早玉绳低建章。", 
            "笼月烛，闭云房。", 
            "经年离恨不胜长。", 
            "思量也胜姮娥在，夜夜孤眠不识双。"
        ], 
        "title": "思佳客 其三 七夕", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "雾阁云窗别有天。", 
            "丰肌秀骨净娟娟。", 
            "独立含情羞不语，总妖妍。", 
            "持酒听歌心已醉，可怜白发更苍颜。", 
            "红烛纱笼休点著，月中还。"
        ], 
        "title": "山花子 成支使出侍姬，次穆季渊韵", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "庭下丛萱翠欲流。", 
            "梁间双燕语相酬。", 
            "日长帘底篆烟留。", 
            "金勒去遥芳草歇，玉箫吹罢紫兰秋。", 
            "一年春事只供愁。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "一夕高唐梦里狂。", 
            "云情雨意两茫茫。", 
            "袖间依约去年香。", 
            "乳燕鸣鸠闲院落，垂杨芳草小池塘。", 
            "墙梢冉冉又斜阳。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "玉骨冰肌比似谁。", 
            "淡妆浅笑总相宜。", 
            "一枝清绝照涟漪。", 
            "客意无聊花亦老，风烟错莫雨垂垂。", 
            "溪边立马断肠时。"
        ], 
        "title": "浣溪沙 其二 梅", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "细雨斜风催日暮。", 
            "一梦华胥，记得惊人句。", 
            "雾阁云窗歌舞处。", 
            "翠峰青嶂无重数。", 
            "解佩江头元有路。", 
            "流水茫茫，尽日无人渡。", 
            "一点相思愁万缕。", 
            "几时却跨青鸾去。"
        ], 
        "title": "蝶恋花 其一 次韩干梦中韵", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "十二峰前朝复暮。", 
            "空忆兰台，公子高唐句。", 
            "断雨残云无觅处。", 
            "古来离合归冥数。", 
            "咫尺明河无限路。", 
            "牛女佳期，犹解年年渡。", 
            "细写罗笺情缕缕。", 
            "雁飞不到谁将去。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "平日悲秋今已老。细看秋光自好。", 
            "风紧寒生早。漫将短发还吹帽。", 
            "寂寞东篱人不到。只有渊明醉倒。", 
            "一笑留残照。世间万事蝇头小。"
        ], 
        "title": "惜分飞 其一 九日", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "雨过残阳明远树。树底鸣蝉无数。", 
            "临水人家住。靠西便入江南路。", 
            "曲径通幽深几许。翠竹短窗无暑。", 
            "小立凭肩语。个中曾是孤眠处。"
        ], 
        "title": "惜分飞 其二", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "明眸皓齿，丰肌秀骨，浑是揉花碎玉。", 
            "十分心事有谁知，暗恼得、愁红怨绿。", 
            "残云断雨，不期而会，也要天来大福。", 
            "若还虚度可怜宵，便做下、来生不足。"
        ], 
        "title": "鹊桥仙 其一", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "牛郎织女，因缘不断，结下生生世世。", 
            "人言恩爱久长难，又不道、如今几岁。", 
            "眼穿肠断，一年今夜，且做不期而会。", 
            "三杯酒罢闭云房，管上得、床儿同睡。"
        ], 
        "title": "鹊桥仙 其二 七夕", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "荷花风细竹娟娟。", 
            "新浴晚凉天。", 
            "钩帘坐期素月，相对理朱弦。", 
            "歌扇底，舞裙边。", 
            "旧因缘。", 
            "忔憎模样，别没包弹，只欠心坚。"
        ], 
        "title": "诉衷情令 其一", 
        "type": "词", 
        "yun": null
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "鸣玉琅琅振小舟，银钩婉婉照清流。", 
            "如何汉殿凌云笔，肯赋寒山水石幽。"
        ], 
        "title": "赠温幕张子常有诗见怀用韵因成五篇 其一", 
        "type": "绝句", 
        "yun": "尤"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "寂寥不见李膺舟，时倚西风叹逝流。", 
            "小吏忽来传秀句，春容顿觉满山幽。"
        ], 
        "title": "赠温幕张子常有诗见怀用韵因成五篇 其二", 
        "type": "绝句", 
        "yun": "尤"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "一来海角舣扁舟，两见天南大火流。", 
            "钟鼓不闻昏自晓，柴荆常闭冷还幽。"
        ], 
        "title": "赠温幕张子常有诗见怀用韵因成五篇 其三", 
        "type": "绝句", 
        "yun": "尤"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "怀才自是济川舟，术业曾非西北流。", 
            "禁掖言归应不晚，海山未去且寻幽。"
        ], 
        "title": "赠温幕张子常有诗见怀用韵因成五篇 其四", 
        "type": "绝句", 
        "yun": "尤"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "曾乘碧海驭风舟，几挹苍崖喷雪流。", 
            "想得更当和鼎重，也应须记赏心幽。"
        ], 
        "title": "赠温幕张子常有诗见怀用韵因成五篇 其五", 
        "type": "绝句", 
        "yun": "尤"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "尘机不动有馀清，逸静孤飞在杳冥。", 
            "想得马头无限思，碧云随处见瑶屏。"
        ], 
        "title": "和河南府倅程朝散缑氏僧舍题壁", 
        "type": "绝句", 
        "yun": "青"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "人间离别最堪怜，天上嫦娥恐亦然。", 
            "昨夜广寒分破镜，半奁飞上九重天。"
        ], 
        "title": "弦月", 
        "type": "绝句", 
        "yun": "先"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "望外江山千万重，北山秀气冠江东。", 
            "可怜秋月澄明夜，怨鹤长悲蕙帐空。"
        ], 
        "title": "宣化道上望钟山", 
        "type": "绝句", 
        "yun": "东"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "栽松累石状孱颜，万仞形容数尺间。", 
            "会得秋毫非至细，可能留意羡他山。"
        ], 
        "title": "题画", 
        "type": "绝句", 
        "yun": "删"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "升时冉冉落如飞，乌兔由来不自持。", 
            "莫作人间天上语，有中都是一成亏。"
        ], 
        "title": "阴影", 
        "type": "绝句", 
        "yun": "支"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "玉津槐柳绿成阴，归路春光步步深。", 
            "名宦未多年不少，到家聊缓北堂心。"
        ], 
        "title": "出南薰门道中诗", 
        "type": "绝句", 
        "yun": "侵"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "风前双鹤舞金衣，来送新诗过竹扉。", 
            "逸响琤瑽鸣玉脆，雕章飘绝朵云飞。"
        ], 
        "title": "和刘叔怀见寄三绝句 其一", 
        "type": "绝句", 
        "yun": "微"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "冥冥心地外参寥，淅淅松梢挂饮瓢。", 
            "挥麈纵衡忘孔墨，寄声邂逅得刘萧。"
        ], 
        "title": "和刘叔怀见寄三绝句 其二", 
        "type": "绝句", 
        "yun": "萧"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "清世儒冠不贱贫，一竿谁复钓溪滨。", 
            "看君双鬓春条绿，策足应须据要津。"
        ], 
        "title": "和刘叔怀见寄三绝句 其三", 
        "type": "绝句", 
        "yun": "真"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "不言藻绘文章恶，也识膏粱气味珍。", 
            "春夏已休秋欲晚，明眸开口羡他人。"
        ], 
        "title": "杂咏 其一", 
        "type": "绝句", 
        "yun": "真"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "自是不耕仍不种，年来何处觅仓箱。", 
            "秋冬莫遣还虚过，图取前春有稻粱。"
        ], 
        "title": "杂咏 其二", 
        "type": "绝句", 
        "yun": "阳"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "秀色丰融凝晓露，新声睍睆弄东风。", 
            "芳条已密无寻处，粉堞虽低径不通。"
        ], 
        "title": "杂咏 其三", 
        "type": "绝句", 
        "yun": "东"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "莺老阴浓昼景迟，园林又是过芳时。", 
            "香腮粉蕊年年好，只羡游蜂野蝶知。"
        ], 
        "title": "杂咏 其四", 
        "type": "绝句", 
        "yun": "支"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "兰膏不御鬓云垂，紫玉拈来懒自吹。", 
            "西望阳关何处是，寂寥空度杏花时。"
        ], 
        "title": "杂咏 其五", 
        "type": "绝句", 
        "yun": "支"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "蓬鬓荆钗畎垄头，玉颜鸡狗分同游。", 
            "眼前不见昭阳殿，谁复将心望冕旒。"
        ], 
        "title": "杂咏 其六", 
        "type": "绝句", 
        "yun": "尤"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "芳年未识五云车，皓腕空留绛缕纱。", 
            "燕子将雏莺语老，东风又是落宫花。"
        ], 
        "title": "杂咏 其七", 
        "type": "绝句", 
        "yun": "麻"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "馺遝鸣驺里巷喧，殷勤来觅孝廉船。", 
            "千年亲见风流事，不是空闻旧史传。"
        ], 
        "title": "杂咏 其八", 
        "type": "绝句", 
        "yun": "先"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "亲屈朱轓接晤言，不惭长吉赋华轩。", 
            "羽毛果是冲天物，愿借扶摇上九门。"
        ], 
        "title": "杂咏 其九", 
        "type": "绝句", 
        "yun": "元"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "一叶扁舟激浪花，当时儿女亦惊嗟。", 
            "归来苦竹城池就，始觉忘家是保家。"
        ], 
        "title": "苦竹城", 
        "type": "绝句", 
        "yun": "麻"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "英雄颠沛亦风流，长啸寒生画角愁。", 
            "今日江城朝暮引，空教鸥鹭起沙头。"
        ], 
        "title": "历阳试院闻角", 
        "type": "绝句", 
        "yun": "尤"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "窗前落尽梧桐叶，床下新闻蟋蟀声。", 
            "瘦骨不禁秋气重，夜深虚幌梦魂清。"
        ], 
        "title": "试院初闻蟋蟀", 
        "type": "绝句", 
        "yun": "庚"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "惜别欣逢一纪馀，世途惟我最差池。", 
            "当时侠少无年少，今日青丝有白丝。"
        ], 
        "title": "过永城寄知县陈宣德同年三绝句 其一", 
        "type": "绝句", 
        "yun": "支"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "昔年同看杏园春，十载徒劳走路尘。", 
            "试问风前拢板女，何如月下倚楼人。"
        ], 
        "title": "过永城寄知县陈宣德同年三绝句 其二", 
        "type": "绝句", 
        "yun": "真"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "榆叶晚风愁去日，桃花春水喜归时。", 
            "双凫犹在隋堤柳，准拟同看两岸丝。"
        ], 
        "title": "过永城寄知县陈宣德同年三绝句 其三", 
        "type": "绝句", 
        "yun": "支"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "一抹青山倚碧虚，遥知山下是仙居。", 
            "东风桃叶堪乘兴，不畏长江畏简书。"
        ], 
        "title": "海门道中望熟山寄知县朱宣德", 
        "type": "绝句", 
        "yun": "鱼"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "双凫归去玉京游，尘满东风暗驿楼。", 
            "唯有汝坟东逝水，春来依旧绿波流。"
        ], 
        "title": "叶县", 
        "type": "绝句", 
        "yun": "尤"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "分苗刈麦满平田，缫茧声争涧水喧。", 
            "我亦方怀三釜乐，暂逃尘鞅过郊原。"
        ], 
        "title": "郊原 其一", 
        "type": "绝句", 
        "yun": "元"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "晓来骑马出郊原，却忆年时此按田。", 
            "流景已过三十里，如何容易又经年。"
        ], 
        "title": "郊原 其二", 
        "type": "绝句", 
        "yun": "先"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "懒将心绪逐波流，攲枕蓬窗万虑休。", 
            "贪逐化人游帝阙，不知梅福过扁舟。"
        ], 
        "title": "舟中昼寝同官陈尉见过从人不报起来以诗谢之", 
        "type": "绝句", 
        "yun": "尤"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "黄金七叶向晨敷，人道曾标瑞应图。", 
            "我已无心邀世福，不须三秀巧相谀。"
        ], 
        "title": "六月旦有芝生于小厅之南楹连叶七层颜色黄润常有露珠联络其上观者叹息以为祥异因作三小诗 其一", 
        "type": "绝句", 
        "yun": "虞"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "品汇皆从化育成，无根神草为谁生。", 
            "吾皇茂德参天地，好向甘泉植九重。"
        ], 
        "title": "六月旦有芝生于小厅之南楹连叶七层颜色黄润常有露珠联络其上观者叹息以为祥异因作三小诗 其二", 
        "type": "绝句", 
        "yun": null
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "芝英服食寿能千，蕊笈仙经每细看。", 
            "久视长生吾不羡，任同凡草一时乾。"
        ], 
        "title": "六月旦有芝生于小厅之南楹连叶七层颜色黄润常有露珠联络其上观者叹息以为祥异因作三小诗 其三", 
        "type": "绝句", 
        "yun": "寒"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "壮年已熟洛阳名，今日亲来桥上行。", 
            "叠石根盘连厚地，凌云气势压沧瀛。"
        ], 
        "title": "洛阳桥", 
        "type": "绝句", 
        "yun": "庚"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "我为人役走尘寰，僧老空门不出关。", 
            "身世也知皆梦幻，到头忙者不如閒。"
        ], 
        "title": "再经西禅寺二绝句 其一", 
        "type": "绝句", 
        "yun": "删"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "三时五度到西禅，春雪秋风暑湿天。", 
            "试问经窗长宴坐，何如尘路走终年。"
        ], 
        "title": "再经西禅寺二绝句 其二", 
        "type": "绝句", 
        "yun": "先"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "四顾水天平，扁舟竟日撑。", 
            "孤村聊可舣，薄暮不成行。", 
            "云重鱼龙起，风高波浪惊。", 
            "无心就衾枕，坐看月华生。"
        ], 
        "title": "元祐六年秋夜泊震泽时涨潦未尽牵道断毁仍阻风", 
        "type": "律诗", 
        "yun": "庚"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "特秀起平湖，秋空照日孤。", 
            "无尘接南楚，有路到东吴。", 
            "聚翠时浓淡，长林半有无。", 
            "未能寻胜赏，飞梦绕烟芜。"
        ], 
        "title": "君山", 
        "type": "律诗", 
        "yun": "虞"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "长江到海处，独秀峙江干。", 
            "平野根虽阔，惊涛迹未残。", 
            "高环僧刹稳，翠入郡楼寒。", 
            "千里吴王国，临窗仔细看。"
        ], 
        "title": "狼山", 
        "type": "律诗", 
        "yun": "寒"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "险固三苗左，茫洋七泽西。", 
            "山光千叠小，天碧四垂低。", 
            "风便修途近，波惊跬步迷。", 
            "谁知鱼鸟乐，不复待鼗鞞。"
        ], 
        "title": "洞庭", 
        "type": "律诗", 
        "yun": "齐"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "云卧人犹近，团茆迹已空。", 
            "秀岩孤海外，修竹冷江风。", 
            "笙鹤今谁赏，星河旧隐通。", 
            "何当见金碧，华采照淮东。"
        ], 
        "title": "李仙姑旧隐", 
        "type": "律诗", 
        "yun": "东"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "昨夜好风月，须明陟路岐。", 
            "阴云生陇上，密雨满天涯。", 
            "岂患泥涂恶，难堪仆马疲。", 
            "却愁期会失，心绪乱如丝。"
        ], 
        "title": "密雨", 
        "type": "律诗", 
        "yun": "支"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "早岁越溪上，茆斋欲雪辰。", 
            "虽无十日饮，常得一枝春。", 
            "不识霄汉路，空缁京洛尘。", 
            "遥怜远岩壑，芳秀为谁新。"
        ], 
        "title": "早梅花二首 其一", 
        "type": "律诗", 
        "yun": "真"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "毕竟成何事，无端走四方。", 
            "年年思素质，岁岁失幽香。", 
            "东国溪云好，南枝海日长。", 
            "何时一杯酒，相对浅清傍。"
        ], 
        "title": "早梅花二首 其二", 
        "type": "律诗", 
        "yun": "阳"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "漂泊人间世，几邻耳顺年。", 
            "心愚颛直道，步蹇失英躔。", 
            "星列真虚忝，仙枝亦偶然。", 
            "雄飞君未晚，何歉续韦编。"
        ], 
        "title": "次韵酬刘处道", 
        "type": "律诗", 
        "yun": "先"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "迥出成蹊类，尤深造物功。", 
            "细攒重叠瓣，匀赋浅深红。", 
            "艳质平分异，香心一点同。", 
            "武陵溪上树，虚占好春风。"
        ], 
        "title": "千瓣二色桃花", 
        "type": "律诗", 
        "yun": "东"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "轮奂非谋己，标题庆有亲。", 
            "盈庖欣釜粟，照座得言纶。", 
            "集富称觞客，宽容戏綵人。", 
            "遥知映阶砌，丹桂及芳春。"
        ], 
        "title": "庆亲堂和湖南运使程大卿韵", 
        "type": "律诗", 
        "yun": "真"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "湖光清似鉴，山色翠于眉。", 
            "投老身须逸，探幽计莫迟。", 
            "河清不可待，头白已多时。", 
            "谁谓茆茨陋，求安过一枝。"
        ], 
        "title": "思归二首 其一", 
        "type": "律诗", 
        "yun": "支"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "二顷何时有，乡园且结庐。", 
            "凭轩见岩壑，闭户得琴书。", 
            "雪幌冬炉暖，风窗夏簟虚。", 
            "非才甘退缩，不是傲簪裾。"
        ], 
        "title": "思归二首 其二", 
        "type": "律诗", 
        "yun": "鱼"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "史笔传遗直，经帷起世家。", 
            "一麾分郡寄，千里蔼春华。", 
            "鸣阪方睎骥，言时已及瓜。", 
            "车尘杳难逐，飞梦绕天涯。"
        ], 
        "title": "送道守董朝散", 
        "type": "律诗", 
        "yun": "麻"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "名实时方会，君臣德正同。", 
            "剸裁周庶物，荐擢冠诸公。", 
            "金口褒扬首，丹梯指顾中。", 
            "荣途虽未既，寻尺自初终。"
        ], 
        "title": "挽兖守程大卿四首 其一", 
        "type": "律诗", 
        "yun": "东"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "徊翔卿寺棘，转漕楚江舟。", 
            "忠厚临人大，勤劳结课优。", 
            "丹枝方习庆，梁木忽惊秋。", 
            "天意宁无在，于门必有侯。"
        ], 
        "title": "挽兖守程大卿四首 其二", 
        "type": "律诗", 
        "yun": "尤"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "交游敦久要，赏鉴谢先容。", 
            "自愧非王粲，人惊得蔡邕。", 
            "垩漫犹在刃，舟壑已遗踪。", 
            "不见星躔处，空瞻马鬣封。"
        ], 
        "title": "挽兖守程大卿四首 其三", 
        "type": "律诗", 
        "yun": "冬"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "忆昨湘江上，追风送使帆。", 
            "青云方满路，丹旐忽垂縿。", 
            "燕舞难重见，霞杯不复衔。", 
            "遥怜三径菊，冷落对双岩。"
        ], 
        "title": "挽兖守程大卿四首 其四", 
        "type": "律诗", 
        "yun": "咸"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "四气成功月，三阳得数辰。", 
            "昴星还辅汉，崧岳复生申。", 
            "事业乘时会，心源体道真。", 
            "燕来新赐第，相贺八千春。"
        ], 
        "title": "寿蔡大资留守", 
        "type": "律诗", 
        "yun": "真"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "岁事时无失，先畴手自耘。", 
            "克家亲有养，投老意弥勤。", 
            "方羡高年庆，旋惊白日曛。", 
            "可怜坟上土，仍占垄头云。"
        ], 
        "title": "挽严四府君", 
        "type": "律诗", 
        "yun": "文"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "君子言无玷，夫人德有邻。", 
            "丝桐人世远，窀穸陇头新。", 
            "妆閤闲明镜，吟窗积暗尘。", 
            "西风原上路，鸣铎为悲辛。"
        ], 
        "title": "挽郑十一府君并夫人", 
        "type": "律诗", 
        "yun": "真"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "少报羽人衣，年耆道更肥。", 
            "未容青雀至，俄驾白云归。", 
            "海上蟠桃熟，人间晚露稀。", 
            "空留墨妙在，鸾鹤自翻飞。"
        ], 
        "title": "挽蒋尊师", 
        "type": "律诗", 
        "yun": "微"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "人是南州老，家传北地雄。", 
            "忽骑箕尾去，不待大丹功。", 
            "华屋闲歌席，长杨惨暮风。", 
            "已符同穴契，宁复念孤桐。"
        ], 
        "title": "挽傅仲温", 
        "type": "律诗", 
        "yun": "东"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "令德称乡党，风流有自来。", 
            "能仁曾益寿，善计亦丰财。", 
            "凤羽弥增秀，车门既有开。", 
            "祗怜原上路，松柏莫风哀。"
        ], 
        "title": "挽冯际道", 
        "type": "律诗", 
        "yun": "灰"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "蠲辰临远日，祖奠彻中楹。", 
            "寒月铭旌影，霜风晚铎声。", 
            "夜台无晓日，泉路断回程。", 
            "已矣生前事，空劳问代耕。"
        ], 
        "title": "挽周祖文", 
        "type": "律诗", 
        "yun": "庚"
    }, 
    {
        "author": "莫漳", 
        "era": "宋", 
        "subtype": null, 
        "text": [
            "一麾出守山水郡，阳山正在君提封。"
        ], 
        "title": "句", 
        "type": "句", 
        "yun": "冬"
    }, 
    {
        "author": "莫蒙", 
        "era": "宋", 
        "subtype": null, 
        "text": [
            "火轮方击毂，风剑已飞铓。"
        ], 
        "title": "句 其一", 
        "type": "句", 
        "yun": "阳"
    }, 
    {
        "author": "莫蒙", 
        "era": "宋", 
        "subtype": null, 
        "text": [
            "诸天互魔扰，救护世尊忙。"
        ], 
        "title": "句 其二", 
        "type": "句", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "久卧空山独掩扉，迂疏不恨世相违。", 
            "新霜巷陌鸟乌乐，小雨园畦菘芥肥。", 
            "骥病极知当伏枥，鸥闲谁与共忘机。", 
            "一编蠹简从吾好，又见西窗挂夕晖。"
        ], 
        "title": "掩扉", 
        "type": "律诗", 
        "yun": "微"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "却扫衡门岁月深，残骸况复病交侵。", 
            "平生所学为何事，后世有人知此心。", 
            "水落枯萍黏破块，霜高丹叶照横林。", 
            "一樽浊酒西窗下，安得无功与共斟。"
        ], 
        "title": "西窗独酌", 
        "type": "律诗", 
        "yun": "侵"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "古服追随野老欢，竖裁布褐缩缝冠。", 
            "霜清顿洗肺肝热，木落更知山泽宽。", 
            "斗酒敢言嫌鲁薄，杯羹聊得学吴酸。", 
            "一贫自是书生分，忍愧看人却似难。"
        ], 
        "title": "冬初薄霜病躯益健欣然有赋", 
        "type": "律诗", 
        "yun": "寒"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "羸病知难赋远游，尚寻好景送悠悠。", 
            "乱山孤店雁声晚，一马二童溪路秋。", 
            "扫壁有僧求醉墨，倚楼无客话清愁。", 
            "残年敢望常强健，到处临归为小留。"
        ], 
        "title": "游近山", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "禄食无功我自知，汝曹何以报明时。", 
            "为农为士亦奚异，事国事亲惟不欺。", 
            "道在六经宁有尽，躬耕百亩可无饥。", 
            "最亲切处今相付，熟读周公七月诗。"
        ], 
        "title": "示儿子", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "满握珠玑何自来，晴窗初喜拆书开。", 
            "信哉天下有奇作，久矣名家多异才。", 
            "隔阔经年如许进，超腾它日若为陪。", 
            "山阴道上霜天好，安得相从赋早梅。"
        ], 
        "title": "寄溧阳周丞文璞周寄诗卷殊可喜", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "支遁山前看月明，葛洪井上听松声。", 
            "废亭草满青骡健，野店灯残宝剑鸣。", 
            "万事竟当归定论，寸心那得愧平生。", 
            "悠然酌罢无人语，寄意孤桐一再行。"
        ], 
        "title": "旅思", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "改尽朱颜白尽头，杜门亦复弊貂裘。", 
            "断鸿影外玉关月，病骥嘶中青海秋。", 
            "孤坐向空书咄咄，闲吟随处送悠悠。", 
            "如虹壮气终难豁，安得云涛万里舟。"
        ], 
        "title": "暮秋遣兴二首 其一", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "平生南地惯羁游，放浪常同不系舟。", 
            "鼍作夜风经沌口，鹳鸣秋雨宿杭头。", 
            "方倾意气轻秦侠，俄困悲伤类楚囚。", 
            "买屋数间聊作戏，岂知真用作菟裘。"
        ], 
        "title": "暮秋遣兴二首 其二", 
        "type": "律诗", 
        "yun": "尤"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老翁老去尚何言，除却翻书即灌园。", 
            "处处移蔬乘小雨，时时拾砾绕颓垣。", 
            "江乡地暖根常茂，旱岁虫生叶未繁。", 
            "四壁愈空冬祭近，更催稚子牧鸡豚。"
        ], 
        "title": "种蔬", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "睡到僧廊响木鱼，庄周蝴蝶两蘧蘧。", 
            "数声林下华亭鹤，一卷床头笠泽书。", 
            "云子甑香炊熟后，露芽瓯浅点尝初。", 
            "若论身逸心无事，台省诸公恐不如。"
        ], 
        "title": "起晚戏作", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "小堂稳暖纸窗明，低幌围炉亦已成。", 
            "日阅藏经忘岁月，时临阁帖杂真行。", 
            "诗才退后愁酣战，酒量衰来喜细倾。", 
            "从此过冬那复事，夜深时听雪来声。"
        ], 
        "title": "新治暖室", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "衰发萧萧满镜丝，情怀非复似平时。", 
            "风霜十月流年感，砧杵三更游子悲。", 
            "闽峤故人消息恶，蜀江遗老素书迟。", 
            "一箪豆饭休嫌薄，赋分羁穷合自知。"
        ], 
        "title": "初冬有感二首 其一", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "峨冠本愿致唐虞，白首那知堕腐儒。", 
            "碌碌不成千载事，骎骎又见一年徂。", 
            "无僧解辍斋厨米，有吏频徵瘦地租。", 
            "要信此翁顽到底，只持一笑了穷途。"
        ], 
        "title": "初冬有感二首 其二", 
        "type": "律诗", 
        "yun": "虞"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "梦饮成都好事家，新妆执乐雁行斜。", 
            "赪肩郫县千筒酒，照眼彭州百驮花。", 
            "醉帽倾攲歌未阕，罚觥潋滟笑方哗。", 
            "霜钟唤觉晨窗白，自怪无端一念差。"
        ], 
        "title": "梦蜀", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "无穷世事浩难量，岁晚沉绵卧草堂。", 
            "短褐坼图移曲折，故书经蠹失偏傍。", 
            "卖刀拟买春耕犊，挟策曾亡旧牧羊。", 
            "点检生涯还自笑，菜畦残叶带新霜。"
        ], 
        "title": "岁晚二首 其一", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "扶藤据几久支离，敢料骎骎迫耄期。", 
            "面槁自丹天所借，齿摇复住力何施。", 
            "花前鲸吸犹堪酒，窗底蝉嘶未废诗。", 
            "浮世极知谁不死，比君终校几年迟。"
        ], 
        "title": "岁晚二首 其二", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "穷愁病思两茫茫，衰发元知合变霜。", 
            "酒要解酲犹有策，食求祝噎更无方。", 
            "凋零坐上亲朋少，寂寞人间岁月长。", 
            "默计有时还自幸，幼安垂老始归乡。"
        ], 
        "title": "贫病", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "小室愔愔夜向分，幽人残睡带残醺。", 
            "檐间雨滴愁偏觉，枕畔橙香梦亦闻。", 
            "惊雁数声投野泽，悲笳三叠上霜云。", 
            "年来万事俱抛尽，自笑诗中尚策勋。"
        ], 
        "title": "十一月四日夜半枕上口占", 
        "type": "律诗", 
        "yun": "文"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "左右琴樽静不哗，放翁新作老生涯。", 
            "焚香细读斜川集，候火亲烹顾渚茶。", 
            "书为半酣差近古，诗虽苦思未名家。", 
            "一窗残日呼愁起，袅袅江城咽暮笳。"
        ], 
        "title": "斋中弄笔偶书示子聿", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "已幸悬车示子孙，正须祭灶请比邻。", 
            "岁时风俗相传久，宾主欢娱一笑新。", 
            "雪鬓坐深知敬老，瓦盆酌满不羞贫。", 
            "问君此夕茅檐底，何似原头乐社神。"
        ], 
        "title": "祭灶与邻曲散福", 
        "type": "律诗", 
        "yun": "真"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "溪烟漠漠弈棋轩，笕水潺潺种药园。", 
            "医为疾平新扫迹，客知睡美罕敲门。", 
            "谈馀白拂悬床角，饮散空樽卧壁根。", 
            "赐帛更蒙优老诏，此生何以报君恩。"
        ], 
        "title": "退居", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "荣河温洛帝王州，七十年来禾黍秋。", 
            "大事竟为朋党误，遗民空叹岁时遒。", 
            "乾坤恨入新丰酒，霜露寒侵季子裘。", 
            "食粟本同天下责，孤臣敢独废深忧。"
        ], 
        "title": "北望感怀", 
        "type": "律诗", 
        "yun": "尤"
    }, 
    {
        "author": "莫渊", 
        "era": "宋", 
        "subtype": "五言排律", 
        "text": [
            "北虏分庭正，东藩得郡优。", 
            "兼曹抛玉殿，重阁指蓬邱。", 
            "节制连江海，封疆直斗牛。", 
            "地虽邻故里，人始识元侯。", 
            "合浦珠还日，长河虎渡秋。", 
            "溪山归胜览，风月入冥搜。", 
            "使旆天边去，楼船鉴里游。", 
            "茶枪香泛泛，竹箭绿修修。", 
            "乐苑花犹卉，兰亭水尚流。", 
            "千寻经石篑，八月看潮头。", 
            "萧寺逢支遁，山阴忆子猷。", 
            "昔贤尝纵乐，太守好销忧。", 
            "倒载何妨作，扁舟未可谋。", 
            "朝纲须急治，民瘼俟全瘳。", 
            "青琐从虚位，朱幡且少留。", 
            "行当宣室召，还应傅岩求。", 
            "德望终归用，愚蒙祇自愁。", 
            "官资卑执戟，身势类浮鸥。", 
            "每玷乡人荐，长思国士酬。", 
            "那堪闻叠鼓，惆怅送行辀。"
        ], 
        "title": "送程给事知越州", 
        "type": "排律", 
        "yun": "尤"
    }, 
    {
        "author": "莫崙", 
        "era": "宋", 
        "subtype": null, 
        "text": [
            "镜寒香歇江城路，今度见春全懒。", 
            "断云过雨，花前歌扇，梅边酒盏。", 
            "离思相欺，万丝萦绕，一襟销黯。", 
            "但年光暗换，人生易感，西归水、南飞雁。", 
            "也拟与愁排遣。", 
            "奈江山、遮拦不断。", 
            "娇讹梦语，湿荧啼袖，迷心醉眼。", 
            "绣毂华茵，锦屏罗荐，何时拘管。", 
            "但良宵空有，亭亭霜月，作相思伴。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "莫崙", 
        "era": "宋", 
        "subtype": null, 
        "text": [
            "绿杨芳径莺声小。", 
            "帘幕烘香桃杏晓。", 
            "馀寒犹峭雨疏疏，好梦自惊人悄悄。", 
            "凭君莫问情多少。", 
            "门外江流罗带绕。", 
            "直饶明日便相逢，已是一春闲过了。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "莫崙", 
        "era": "宋", 
        "subtype": null, 
        "text": [
            "三两信凉风，七八分圆月。", 
            "愁绪到今年，又与前年别。", 
            "衾单容易寒，烛暗相将灭。", 
            "欲识此时情，听取鸣蛩说。"
        ], 
        "title": "生查子", 
        "type": "词", 
        "yun": null
    }, 
    {
        "author": "莫崙", 
        "era": "宋", 
        "subtype": null, 
        "text": [
            "红底过丝明，绿外飞绵小。", 
            "不道东风上海棠，白地春归了。", 
            "月笛曲栏留，露舄芳池绕。", 
            "争得闲情似旧时，遍索檐花笑。"
        ], 
        "title": "卜算子", 
        "type": "词", 
        "yun": null
    }, 
    {
        "author": "莫崙", 
        "era": "宋", 
        "subtype": null, 
        "text": [
            "听春教、燕颦莺诉。", 
            "朝朝花困风雨。", 
            "六桥忘却清明后，碧尽柳丝千缕。", 
            "蜂蝶侣。", 
            "正闲觅闲花，闲草闲歌舞。", 
            "最怜西子。", 
            "尚薄薄云情，盈盈波泪，点点旧眉妩。", 
            "流红记，空泛秋宫怨句。", 
            "才色何处娇妒。", 
            "落红无限随风絮。", 
            "诗恨有谁曾遇。", 
            "堪恨处。", 
            "恨二十四番，花信催花去。", 
            "东君暗苦。", 
            "更多嘱多情，多愁杜宇，多诉断肠语。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "约得东风二月春，稍陪孤棹晓溪行。", 
            "酒能宽我三更梦，雨不饶人半日程。", 
            "愁对梅残初话别，懒看桃艳欲欣荣。", 
            "红尘未踏心先退，不是宵长故独醒。"
        ], 
        "title": "早行遇雨", 
        "type": "律诗", 
        "yun": null
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "夜半溶溶四面遮，云峰推起阿香车。", 
            "只今陇上誇多麦，谁为丘中赋有麻。", 
            "喜见绿针初剌水，笑渠青笠趁烧畬。", 
            "偶然精祷诚非昧，应有欢娱田舍家。"
        ], 
        "title": "四月雨应祷", 
        "type": "律诗", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "长夏何堪日日晴，德音优渥遍群氓。", 
            "黄堂少试为霖手，赤地今传喜雨声。", 
            "诚意自知关善政，天心正不远人情。", 
            "四郊已报四家语，一饱应无百计营。"
        ], 
        "title": "赵再可邦君六月雨应祷", 
        "type": "律诗", 
        "yun": "庚"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "常旸为虐势流金，稽首长松幸屈临。", 
            "一佛等慈清苦海，众生度厄浴甘霖。", 
            "沛然而下期中熟，可以无饥免大祲。", 
            "好雨㥄人愁抱释，退思畴昔尚熏心。"
        ], 
        "title": "祷雨于保福寺是日大雨至", 
        "type": "律诗", 
        "yun": "侵"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "一天膏泽下民区，此意拳拳敢自居。", 
            "欲写吴歌誇岁好，苦无杰语愧才虚。", 
            "稍留佳客联珠履，共酹馀觞笑曲车。", 
            "试问苏州两年熟，岂无名笔作农书。"
        ], 
        "title": "和赵成子提干喜雨韵 其一", 
        "type": "律诗", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "十年三已冒为州，每每于民有旱忧。", 
            "午听雷声鸣屋角，晚惊雨脚压云头。", 
            "及时三日为霖好，为汝千箱乐岁求。", 
            "欲办一椽名喜雨，愧无老笔赞宸旒。"
        ], 
        "title": "和赵成子提干喜雨韵 其二", 
        "type": "律诗", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "战龙捲水动诗兵，著语才非喜雨亭。", 
            "但得云粳香颗颗，不愁霜发短星星。", 
            "秧针刺水轻浮绿，麦浪翻风半挟青。", 
            "只愿年年饱忧国，庶几万里一心宁。"
        ], 
        "title": "和子西喜雨", 
        "type": "律诗", 
        "yun": "青"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "江头一夜水鸣艖，江外欢声百万家。", 
            "已报主人诗满袖，更誇使者雨随车。", 
            "支离田父烟蓑湿，辟易炎官火伞斜。", 
            "一望阿瞒狼狈地，村村剌水透针芽。"
        ], 
        "title": "鄂渚得雨", 
        "type": "律诗", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "一月长晴窘漕渠，更留残暑要驱除。", 
            "飘风也解终朝久，骤雨新添二尺馀。", 
            "但觉天公真有意，不知民力已潜纾。", 
            "田家是处均膏泽，两岸欢吟使者车。"
        ], 
        "title": "连雨", 
        "type": "律诗", 
        "yun": "鱼"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "雷风一息到山西，攲侧村花不自持。", 
            "际晚甘霖如倒峡，今年香雪可翻匙。", 
            "绿秧蘸脚元非揠，白水齐腰不恨迟。", 
            "浪说随车誇故事，但知忧国愿无饥。"
        ], 
        "title": "大风雷雨", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "皓魄埋云未肯收，佳娥寂寞为谁羞。", 
            "可怜数点不多雨，误却一轮无限秋。", 
            "急扫妖氛天外去，莫教微影暗中流。", 
            "终当永夜清如水，我为停杯便倚楼。"
        ], 
        "title": "中秋无月", 
        "type": "律诗", 
        "yun": "尤"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "江行了不按春光，江路欣看得海棠。", 
            "浅蘸深红丛蓓蕾，细开浓白巧梳妆。", 
            "蜀花但斗胭脂湿，荆种新傅腻粉香。", 
            "行客纷纷正寥落，为渠著语快飞觞。"
        ], 
        "title": "海棠", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "彻底清姿秀可餐，柔枝不怯胆瓶寒。", 
            "三星细滴黄金盏，六出分成白玉盘。", 
            "是物合陪仙子供，何人遣傍客舟看。", 
            "山矾似俗梅偏瘦，别与诗人较二难。"
        ], 
        "title": "江行得水仙花", 
        "type": "律诗", 
        "yun": "寒"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "老向尘埃度岁华，不堪才拙负州家。", 
            "天公著意成丰岁，地产无心出异葩。", 
            "乱翠绡中双晕脸，抹青山外两凝霞。", 
            "何人欲采莲归去，我有轻舟试一拿。"
        ], 
        "title": "和施德远双莲韵二首 其一", 
        "type": "律诗", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "政拙才疏祇具员，也应和气到吴边。", 
            "乡来偶尔双岐麦，今复申之并蒂莲。", 
            "颇觉园丁惊创见，正须骚客赋新联。", 
            "天休要是传消息，得得装成大有年。"
        ], 
        "title": "和施德远双莲韵二首 其二", 
        "type": "律诗", 
        "yun": "先"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "扁舟伊轧乱秋声，花下新凉暑不侵。", 
            "浓叶衬成螺展髻，芳苞拆尽玉垂簪。", 
            "谁将茉莉评高下，未必清香较浅深。", 
            "把酒问花花不语，微吟空伴小蛩吟。"
        ], 
        "title": "迓金国聘使舟中逢玉簪花", 
        "type": "律诗", 
        "yun": "侵"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "丰碑喜瑞熟摩挲，后至深惭拙政多。", 
            "鲁国不闻三月治，渔阳敢说两岐歌。", 
            "年丰今日鱼旟梦，农兆前村鹳鹊窠。", 
            "又见东阡西陌雨，倚楼遥望湿轻蓑。"
        ], 
        "title": "新繁县麦秀两岐", 
        "type": "律诗", 
        "yun": "歌"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "用过其才愧弗宜，但于牧养要张施。", 
            "未应拙政才兼月，森出来牟过两岐。", 
            "长短异形垂美穗，青黄间色识新枝。", 
            "悬知瑞应由明主，自是丰年属圣时。"
        ], 
        "title": "麦秀三岐", 
        "type": "律诗", 
        "yun": "支"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "异雀逢人正美观，一鸣晴日傍栏干。", 
            "昂头未展云霄翼，掉尾先摇锦绣盘。", 
            "危坐我方诗兴切，薄寒谁伴酒肠宽。", 
            "世间最是羁怀恶，犹得亭花著意看。"
        ], 
        "title": "午晴观孔雀", 
        "type": "律诗", 
        "yun": "寒"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "惜此青青一日春，爱閒因得两三人。", 
            "放身度密穷山崦，随意居宽趁水滨。", 
            "逸饮不成愁淡薄，苦吟终是喜清新。", 
            "物华时世相流转，今古之间几窖尘。"
        ], 
        "title": "沿溪转山入野亭小饮甚适", 
        "type": "律诗", 
        "yun": "真"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "霞山书院醉焚香，细雨轻阴见海棠。", 
            "春动旧怀杯酒后，晚吹新恨笛声长。", 
            "或红或白花饶笑，为整为斜草更芳。", 
            "寄语风光易尘土，相看流转且相羊。"
        ], 
        "title": "过霞山小饮", 
        "type": "律诗", 
        "yun": "阳"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "东门郭外七桐里，知有宣州别驾家。", 
            "再世从游心自喜，暂时觞咏语无哗。", 
            "平田寒日行孤鹜，枯木凄风集乱鸦。", 
            "酒圣诗狂休问我，淋漓颠倒任横斜。"
        ], 
        "title": "余应卿招饮", 
        "type": "律诗", 
        "yun": "麻"
    }, 
    {
        "author": "莫崙", 
        "era": "宋", 
        "subtype": "七言绝句", 
        "text": [
            "疏雨斑斑洒叶舟，前山唤客作清游。", 
            "芳华消歇春归后，野草荒田一片愁。"
        ], 
        "title": "伤丁氏故基题一绝于太虚堂", 
        "type": "绝句", 
        "yun": "尤"
    }, 
    {
        "author": "莫起炎", 
        "era": "宋", 
        "subtype": null, 
        "text": [
            "法在先天，玄妙处、无言可说。", 
            "其要在、守乎中正，灵台莹彻。", 
            "太极神居黄谷内，先天气在玄关穴。", 
            "寂然不动感而通，凭刚烈。", 
            "运风雷，祈雨雪。", 
            "役鬼神，驱妖孽。", 
            "只此是、非咒非符非罡诀。", 
            "寂定神归元谷府，功成行满仙班列。", 
            "玩太虚、稳稳驾祥云，朝金阙。"
        ], 
        "title": "满江红", 
        "type": "词", 
        "yun": null
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "无肉鸬鹚入水频，双童联网立沙滨。", 
            "问渠归得鱼多少，才可为羹了一人。"
        ], 
        "title": "矮斋杂咏 渔儿", 
        "type": "绝句", 
        "yun": "真"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "联翩屐齿破苔痕，醉里觥筹不计陈。", 
            "来日不须关太史，五星今返聚瓯闽。"
        ], 
        "title": "矮斋杂咏 会五（原作王，据抄本改）友", 
        "type": "绝句", 
        "yun": "真"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "投宿茅亭得夜凉，鹧班摇落奏筼筜。", 
            "青簪击破寒窗纸，漏得山花一线香。"
        ], 
        "title": "矮斋杂咏 宿茅亭", 
        "type": "绝句", 
        "yun": "阳"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "晓钟搥动巨鳌䟫，枕上春雷一夜轰。", 
            "应是金鳞三十六，化龙头角逞峥嵘。"
        ], 
        "title": "矮斋杂咏 江涛", 
        "type": "绝句", 
        "yun": "庚"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "一声残角送黄昏，独倚阑干空断魂。", 
            "竹影扫阶尘不动，自挨明月闭柴门。"
        ], 
        "title": "矮斋杂咏 月夜吟", 
        "type": "绝句", 
        "yun": "元"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "万事关心两鬓秋，柳灰何用苦文羞。", 
            "无情霜雪催年少，閒似青山犹白头。"
        ], 
        "title": "矮斋杂咏 嘲染鬓者", 
        "type": "绝句", 
        "yun": "尤"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "梅梢弄粉做新晴，积雪残云没一星。", 
            "只把眼前春事卜，麦坡已作佛头青。"
        ], 
        "title": "矮斋杂咏 早春", 
        "type": "绝句", 
        "yun": "青"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "十年南国叹徘徊，一片乡心拨不开。", 
            "应是西湖花柳问，风流何事未归来。"
        ], 
        "title": "矮斋杂咏 忆西湖", 
        "type": "绝句", 
        "yun": "灰"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "紫骝回首客思归，万里家山蝶梦迷。", 
            "问宿莫来林下邸，夜深生怕杜鹃啼。"
        ], 
        "title": "矮斋杂咏 问宿", 
        "type": "绝句", 
        "yun": "齐"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "长天万里扫清秋，宿雾朝云寸不留。", 
            "向晓残星犹未落，一盘棋子倩谁收。"
        ], 
        "title": "矮斋杂咏 晓望", 
        "type": "绝句", 
        "yun": "尤"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "前回风疾遍身红，布褐因烧艳火烘。", 
            "两腿热疮今又发，休将纸被把头蒙。"
        ], 
        "title": "矮斋杂咏 患疮", 
        "type": "绝句", 
        "yun": "东"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "一曲渔歌古渡头，几多鸥鹭起汀洲。", 
            "西风吹散瑶池雪，点破长天万里秋。"
        ], 
        "title": "矮斋杂咏 水禽", 
        "type": "绝句", 
        "yun": "尤"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "朔风号木作严霜，锦被重重冻欲僵。", 
            "夜半脚跟疑已割，梦魂安得到高堂。"
        ], 
        "title": "矮斋杂咏 独宿", 
        "type": "绝句", 
        "yun": "阳"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "独自清閒独自忙，杳无人迹到萧墙。", 
            "眠时不用呼童仆，自有清风为拂床。"
        ], 
        "title": "矮斋杂咏 幽居", 
        "type": "绝句", 
        "yun": "阳"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "秋波春水照残霞，恨雨愁云亸髻鸦。", 
            "飞上领襟随得去，妾身安得似杨花。"
        ], 
        "title": "矮斋杂咏 送行", 
        "type": "绝句", 
        "yun": "麻"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "东风吹恨入青楼，满目春容总是愁。", 
            "杨柳织成丝万缕，凭谁裁作翠茸裘。"
        ], 
        "title": "矮斋杂咏 春思", 
        "type": "绝句", 
        "yun": "尤"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "闽南十月已春回，无限风光暗里催。", 
            "桃李海棠俱斗艳，谁云梅是百花魁。"
        ], 
        "title": "矮斋杂咏 小春", 
        "type": "绝句", 
        "yun": "灰"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "桃溪喷火柳拖烟，如豆青梅已半酸。", 
            "燕子怯春归未得，一帘风雨杏花寒。"
        ], 
        "title": "矮斋杂咏 上巳", 
        "type": "绝句", 
        "yun": "寒"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "花何太喜谁能赋，叶是良媒解寄诗。", 
            "但觉人间传盛事，不知天上集佳期。"
        ], 
        "title": "嘲贺将仕 其一", 
        "type": "绝句", 
        "yun": "支"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "吾身西圛拘犹少，君腹东床坦已多。", 
            "我欲屠牛穷建节，君从欢燕小登科。"
        ], 
        "title": "嘲贺将仕 其二", 
        "type": "绝句", 
        "yun": "歌"
    }, 
    {
        "author": "华岳", 
        "era": "宋", 
        "subtype": "七言绝句", 
        "text": [
            "腊月南州不类冬，梨花飘粉小桃红。", 
            "未曾飞动遥山雪，早有春三二月风。"
        ], 
        "title": "冬晴（次孙子卿韵）", 
        "type": "绝句", 
        "yun": "东"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "十载胶庠莫怪穷，旅囊安得有从容。", 
            "无钱休欠牛羊债，有酒只将鱼蟹供。", 
            "班颔昔尝肥似燕，沈腰今已瘦如蜂。", 
            "从今莫恣肥甘口，只撷清蔬祭豢龙。"
        ], 
        "title": "训爨婢", 
        "type": "律诗", 
        "yun": "冬"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "君在江东我水西，君今北去我南归。", 
            "竹孙和客凌风瘦，梅子偏他得雨肥。", 
            "莺啭好声归酒斝，花分红影上人衣。", 
            "相看莫作皱眉别，期子秋高赋式微。"
        ], 
        "title": "别蓝详道", 
        "type": "律诗", 
        "yun": "微"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "初入京华菊荐香，途中今已过春芳。", 
            "十年恰走万馀里，两鬓几乎一半霜。", 
            "却酒不禁春黯淡，落花愁对月昏黄。", 
            "不堪夜半归心切，更被杜鹃啼断肠。"
        ], 
        "title": "伤春（次贾武仲韵）", 
        "type": "律诗", 
        "yun": "阳"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "丙寅三月三十日，天子檄我南国行。", 
            "蒲剑欲飞春涨急，柳绵才脱晓寒轻。", 
            "事非得已初何好，物到不平终作声。", 
            "自古英雄总多难，贾梁何必怨清明。"
        ], 
        "title": "别子陈子", 
        "type": "律诗", 
        "yun": "庚"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "形容初不类鱼虾，偏称芦蒿与荻芽。", 
            "触物可怜空怒腹，齧人无计谩聱牙。", 
            "子排金粟真堪畏，乳溜玉酥何足誇。", 
            "从此烹鲜督庖吏，只将鲇鳠假名它。"
        ], 
        "title": "河鲀（有感次秦仲山韵）", 
        "type": "律诗", 
        "yun": null
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "自叹身谋我独疏，只贪风月恣欢娱。", 
            "杯盘遇客随多寡，囊橐何时问有无。", 
            "万里梯航无罥挂，十年墙屋有穿窬。", 
            "从今老去无他望，绿绮一张醪一壶。"
        ], 
        "title": "自叹（次黄魁韵）", 
        "type": "律诗", 
        "yun": "虞"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "紫褪红销到海棠，几多游侠为渠忙。", 
            "秋声落盏莺调曲，春色恼人花斗香。", 
            "羝乳虽能屈苏武，牛衣终不卧王章。", 
            "男儿多少英雄气，只对东风醉几场。"
        ], 
        "title": "春日书怀（次李次熊韵）", 
        "type": "律诗", 
        "yun": "阳"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "百峰攒碧版桥西，眼力增明步武迟。", 
            "红映竹篱花笑客，翠翻云幕雨催诗。", 
            "蕡还及第吾何愧，广不封侯子未思。", 
            "凡物不齐皆有谓，到头忠义是男儿。"
        ], 
        "title": "过文脊山", 
        "type": "律诗", 
        "yun": "支"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "翠微家在大江东，五月鞭驴入建中。", 
            "云烈火车天欲雨，汗淹香葛扇无风。", 
            "不求殿阁千间庇，却喜岩泉一线通。", 
            "为汲满盂清齿颊，与君行尽夕阳红。"
        ], 
        "title": "热", 
        "type": "律诗", 
        "yun": "东"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "十年忧患客江城，双鬓萧萧已不禁。", 
            "多病不逢医国手，感怀徒有济时心。", 
            "西风吹梦夜寒悄，黄叶满阶秋意深。", 
            "休笑当年杜陵老，白头今亦不胜簪。"
        ], 
        "title": "有感（次陈平仲韵）", 
        "type": "律诗", 
        "yun": "侵"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "壮士不同儿女曹，谁云赋性太粗豪。", 
            "一编韬略进擒虎，十辖丝纶学钓鳌。", 
            "剑口不磨韩信血，鼎心须刮食其膏。", 
            "英雄多少不平气，一夜朔风争怒号。"
        ], 
        "title": "闷中赓赵丞韵", 
        "type": "律诗", 
        "yun": "豪"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "满目秋容拂画图，败荷衰柳接平芜。", 
            "西风刮地雁声落，寒月满天人影孤。", 
            "木耳有才持紫橐，楮皮无计换青蚨。", 
            "不知此去功名事，还许封彝见也无。"
        ], 
        "title": "秋宵有感", 
        "type": "律诗", 
        "yun": "虞"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "拂面东风吹夕阳，路蟠千折过羊肠。", 
            "山疑随马回回见，花欲撩人故故香。", 
            "世路与谁分曲直，人情于我自炎凉。", 
            "何当更上风烟上，为把穷途问彼苍。"
        ], 
        "title": "过羊肠岭", 
        "type": "律诗", 
        "yun": "阳"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "夜宿横溪烟霭间，眉头归路万山攒。", 
            "连天麦浪波千顷，扑地杨花雪一团。", 
            "馀镪不供春后酝，夹衾犹怯夜来寒。", 
            "征夫莫怪车音涩，自是愁多行路难。"
        ], 
        "title": "宿横溪桥（横溪在淳安界）", 
        "type": "律诗", 
        "yun": "寒"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "守节如初未足观，毫釐终始实其艰。", 
            "郑公勇却枢衡贵，卫叔羞居荷橐班。", 
            "冷暖万端炊饭顷，是非一著弈棋间。", 
            "江湖无限孤高客，拭目看公此召还。"
        ], 
        "title": "送倪尚书赴召", 
        "type": "律诗", 
        "yun": "删"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "遐想高风殊未厓，舣舟夜访子陵台。", 
            "衔山西照情何限，逝水东流梦不回。", 
            "双桨未闻卿月过，一尊先为客星开。", 
            "东都人物俱煨烬，独有先生迹未灰。"
        ], 
        "title": "宿严濑（时迓王卿未至）", 
        "type": "律诗", 
        "yun": "灰"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "生握藩旌死象梨，泽民山下泽民溪。", 
            "苍天九重开日月，赤地千里兴云霓。", 
            "寐假商宗曾得说，爵高韩信屡封齐。", 
            "英雄不入苍生眼，愿借高风吹马蹄。"
        ], 
        "title": "题泽民庙（时被命追回）", 
        "type": "律诗", 
        "yun": "齐"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "杨柳丝丝弄淡黄，怯寒燕子未归梁。", 
            "晓迷芳草骓騣湿，夜宿閒花蝶翅香。", 
            "得句自惭非子美，赏音犹恐误中郎。", 
            "愿言相约花前醉，莫放春容过海棠。"
        ], 
        "title": "早春即事（次菊坡韵）", 
        "type": "律诗", 
        "yun": "阳"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "归心夜半已飞扬，唤仆吹灯促晓妆。", 
            "鸡翅拍斜茅店月，马蹄剜破板桥霜。", 
            "二陵万里埋荆棘，十庙百年生稻粱。", 
            "安得有臣如祖逖，慨然击楫誓江长。"
        ], 
        "title": "早行述怀（和壁间韵）", 
        "type": "律诗", 
        "yun": "阳"
    }, 
    {
        "author": "华岳", 
        "era": "宋", 
        "subtype": "七言律诗", 
        "text": [
            "路转峰回觉有村，数间茅屋瞰山阴。", 
            "午炊已饱翻匙玉，腊酝仍拚挂杖金。", 
            "穷去作文和鬼送，兴来得句倩蝉吟。", 
            "一声横笛斜阳外，吹起江湖万里心。"
        ], 
        "title": "题易村", 
        "type": "律诗", 
        "yun": "侵"
    }, 
    {
        "author": "莫济", 
        "era": "宋", 
        "subtype": null, 
        "text": [
            "六王失国四海归，秦皇东刻南巡碑。", 
            "法因史籀有增减，名与苍颉争飞驰。", 
            "自言功德可歌颂，黔首个个愚无知。", 
            "海神何故独拒命，风涛塞路蟠蛟螭。", 
            "群臣谄佞仙药远，死生治乱分两歧。", 
            "山灵不可守碑记，片段应作龟床支。", 
            "陵谷虽存世代异，耳目双被诞者欺。", 
            "只馀纸本落人世，千古遗臭东南崖。", 
            "我闻秦望最高峻，城域所见非昔时。", 
            "何山距县四十里，符合传记壮且奇。", 
            "众峰乃是子孙行，古木几换蛟龙枝。", 
            "指东作西未足怪，父老流传从小儿。", 
            "政如涂山玉帛会，漫不可考岁久之。", 
            "梁君吏隐年甚少，郁郁寸角初解麋。", 
            "裹粮挈榼访古迹，气味萧散如分司。", 
            "忽闻片石在绝顶，小篆无乃斯翁为。", 
            "手披荆棘诃虎兕，拄杖直叩山头皮。", 
            "模糊岂复有字画，此物及见秦乱离。", 
            "当时威势振天下，不言惨毒民嗟咨。", 
            "乘舆所至为刀锯，方岳何暇安礼仪。", 
            "关中屡弃百二险，历数浪指亿万期。", 
            "君臣乃尔自贤圣，鲠论不复相瑕疵。", 
            "陈迹安知百世后，樵夫牧子笑脱颐。", 
            "兴亡俄顷三叹息，抚掌重阅太史辞。", 
            "假使玉箸馀笔画，文过其实世所嗤。", 
            "早知金石不可恃，相君应悔燔书诗。"
        ], 
        "title": "次韵梁尉秦碑", 
        "type": "古风", 
        "yun": "支"
    }, 
    {
        "author": "华镇", 
        "era": "宋", 
        "subtype": null, 
        "text": [
            "下邳逋客赤松侣，兴薄云天寄廛市。", 
            "五世鸣钟不自矜，肯向人前进遗履。", 
            "素灵将倾赤精奋，羽翼当资天下士。", 
            "夜半殷勤授素书，历历商郊阪泉旨。", 
            "西过陈留得沛公，云蒸龙跃相因倚。", 
            "剪嬴倾项成帝业，庙谋胜算皆予起。", 
            "汉家明堂穷壮观，楹栋能收真杞梓。", 
            "清尘独步千载上，名实谁可继其美。", 
            "君家绪系出南阳，世服戎衣登禄仕。", 
            "凤毛益使家声振，新以七书见天子。", 
            "君居无事若山居，退食小斋日经始。", 
            "茨茅涂土完且洁，栽花接果盈阶戺。", 
            "风月江山散不收，标题黄石宁虚尔。", 
            "应怀祖武日自砺，功名将使旂常纪。", 
            "今日中原久太平，颂声交作干戈止。", 
            "南过铜标束带方，玉帛梯航馀万里。", 
            "惟有祁连及贺兰，朝廷未欲知疆理。", 
            "傥推汉幄从衡术，定远将军何可拟。"
        ], 
        "title": "永嘉巡检张侍禁廨舍辟洞名黄石", 
        "type": "古风", 
        "yun": "纸"
    }, 
    {
        "author": "华镇", 
        "era": "宋", 
        "subtype": null, 
        "text": [
            "世人画梅赋丹粉，山僧画梅匀水墨。", 
            "浅笼深染起高低，烟胶翻在瑶华色。", 
            "寒枝鳞皴节目老，似战高风声淅沥。", 
            "三苞两朵笔不烦，全开半函如向日。", 
            "疏点粉黄危欲动，纵扫香须轻有力。", 
            "不待孤根暖气回，分明写出春消息。", 
            "大空声色本无有，宫徵青黄随世识。", 
            "达人玄览彻根源，耳观目听纵横得。", 
            "禅家会见此中意，戏弄柔毫移白黑。", 
            "佳句殷勤致两番，深情邂逅高双璧。", 
            "不愁开谢逐东风，全胜当年陇头驿。"
        ], 
        "title": "南岳僧仲仁墨画梅花", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "浣纱溪上浣纱女，野服山花照寒水。", 
            "含嚬惨淡不胜愁，犹使东邻骇西里。", 
            "山鸟渊鱼无定识，俯见潜逃仰惊起。", 
            "矜花眷月春复秋，长恐朱颜成暮齿。", 
            "君王抡选入吴宫，吴宫寂寞无桃李。", 
            "芙容一笑君意倾，宰嚭言行子胥死。", 
            "姑苏台榭游麋鹿，阖闾城阙生荆杞。", 
            "蛾眉倩盼应自成，筑宫教习胡能美。", 
            "当时掩抑无人顾，今日为君除国耻。", 
            "君莫怪騄骥盐车弭耳时，谁人不作驽骀比。"
        ], 
        "title": "咏西施", 
        "type": "古风", 
        "yun": "纸"
    }, 
    {
        "author": "华镇", 
        "era": "宋", 
        "subtype": null, 
        "text": [
            "黄花长汎重阳酒，今日重阳花未有。", 
            "莫伤节物此时非，少陵已叹移栽后。", 
            "江梅满枝春未来，红药开时春却归。", 
            "春前春后各自得，化工无私人莫测。", 
            "明日篱边金蕊黄，未应埋没随风霜。", 
            "高堂满汎黄金盏，相陪何用茱萸囊。"
        ], 
        "title": "次韵和刘五秀才重阳不见菊诗", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "飞廉鼓橐开氛雺，玉龙盘礴堆苍岫。", 
            "云崖左壁出高墉，环回占尽东南秀。", 
            "高瞻牛女提封阔，下瞰闾阎烟火富。", 
            "紫青岩壑敞屏帏，金碧楼台错纹绣。", 
            "城西半规日欲落，天东一缕云如镂。", 
            "人间未觉桂华升，林梢先见金波溜。", 
            "冰轮冉冉经箕斗，碧落沈沈失星宿。", 
            "清光不断万象呈，目极尘寰了无覆。", 
            "扶桑欲晓天鸡唱，玉佩丁东咽残漏。", 
            "西南松桂碧参差，寒金碎玉高低透。", 
            "春和二月融青宙，红紫千花簇繁囿。", 
            "香洁蜂蝶夜不知，暗和清影凝罗袖。", 
            "暑雨晚随虹影断，炎威夜逼馀辉逗。", 
            "南湖拂拂起轻飔，鉴光千里冰纨皱。", 
            "星流一叶高梧下，玉刻千峰晚山瘦。", 
            "桂子香凝零露漙，兔毫冷咽飞泉漱。", 
            "六花舞绝平川壤，万树玲珑缀莹琇。", 
            "冻云收尽一轮寒，光华上下清交斗。", 
            "明眸朗鉴古难偶，许谢登临亦虚觏。", 
            "胜地埋藏祗自奇，千年林下输猿狖。", 
            "儒家宗主中郎裔，早掞春华甲英彀。", 
            "量阔难穷渤澥远，德馨未羡椒兰臭。", 
            "青云有路早徊翔，要津策足频驰骤。", 
            "旒扆倾衷聆玉振，经纶溢耳摐金奏。", 
            "暂虚法从牧远民，大旆高牙会稽首。", 
            "庖刃从容经肯綮，鹄卵无劳鲁鸡伏。", 
            "探幽索隐有馀工，逸胜遗奇落精究。", 
            "意匠经营谁与相，壶中风物真天授。", 
            "霜斧晨开蔽日林，虹梁晚结飞云搆。", 
            "轩窗四辟洞无物，林岭旁来远如走。", 
            "佳名一字既惟新，宝墨八法曾非旧。", 
            "鹊返鸾徊美无度，龙跳虎卧雄相凑。", 
            "何地通宵得佳致，谁人忘寝临觞豆。", 
            "西园物色难重逢，秉烛诗词漫三复。", 
            "华堂有月终年好，月下樽罍溢醇酎。", 
            "坐令越绝山水佳，日添光价高难贸。", 
            "五云溪上纶竿手，误指王圻揽缨绶。", 
            "画虎年多愧未成，屠龙伎巧伤难售。", 
            "清时支离逐斗粟，乐国凄凉寄圭窦。", 
            "结巢未忍息南枝，倚辀何计登华厩。", 
            "片帆随牒西南迈，尘满儒衣色多垢。", 
            "文丽难忘反楚骚，魂交尚冀亲南狩。", 
            "昔人富贵志已得，越吟清切伤微疚。", 
            "今人徒劳情若何，玉壶慷慨临风叩。", 
            "飞盖早容陪后乘，曳裾屡许登文甃。", 
            "烟波满眼始凭凌，谈笑回头难邂逅。", 
            "吴会他年见桑梓，荆湘数稔包霜柚。", 
            "鸣珂应在白沙堤，茇舍徒瞻碧棠茂。", 
            "萍迹漂漂渺难系，蓬心慅慅纷奚就。", 
            "九疑三五夜晴时，为想堂前皎如昼。"
        ], 
        "title": "赠别越帅蔡侍郎五十韵", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "晓来风信从东转，风中春气生微暖。", 
            "陇头残雪已全销，麦苗渐见青青满。", 
            "土脉膏疏日舒缓，锄犁但觉塍畦短。", 
            "桑叶生阴布谷鸣，可使流光容易晚。"
        ], 
        "title": "田园四时 春 其一", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "细风吹尽桑黄紫，绿暗柔条添旖旎。", 
            "晚来逐伴望林梢，三星便欲当辰巳。", 
            "节过清明未云远，碎发新蚕已盈纸。", 
            "迟日融融暖有馀，早晚应须候眠起。"
        ], 
        "title": "田园四时 春 其二", 
        "type": "古风", 
        "yun": "纸"
    }, 
    {
        "author": "华镇", 
        "era": "宋", 
        "subtype": null, 
        "text": [
            "万顷秋来云叶黄，瓜田起尽筑新场。", 
            "茅檐昨夜微霜下，天高气爽风日强。", 
            "明星未上腰镰去，归路不辞乘月光。", 
            "陇头薄暮片云起，明日晴阴未可量。"
        ], 
        "title": "田园四时 秋 其一", 
        "type": "古风", 
        "yun": "阳"
    }, 
    {
        "author": "华镇", 
        "era": "宋", 
        "subtype": null, 
        "text": [
            "阶头露草珠盈缕，门前促织分明语。", 
            "日午帘帷气已清，香肌暗喜消残暑。", 
            "蚊蚋无声灯火冷，已将纨扇归巾褚。", 
            "更长便合促鸣机，月白何妨弄砧杵。"
        ], 
        "title": "田园四时 秋 其二", 
        "type": "古风", 
        "yun": "语"
    }, 
    {
        "author": "华镇", 
        "era": "宋", 
        "subtype": null, 
        "text": [
            "田家岁事霜飞后，五种收成十分有。", 
            "征输早了吏不来，柴荆昼掩閒鸡狗。", 
            "儿童饱暖欢呼走，堂上樽罍湛春酒。", 
            "力耕岁晚足馀欢，五陵裘马真游手。"
        ], 
        "title": "田园四时 冬 其一", 
        "type": "古风", 
        "yun": "有"
    }, 
    {
        "author": "华镇", 
        "era": "宋", 
        "subtype": null, 
        "text": [
            "朔风吹水成冰坚，风壮冰坚白于练。", 
            "霰雪还随密雨来，转眼纷纷满沟垾。", 
            "陈根冻烂还为土，土落田中肥一半。", 
            "霜镰去手即须耕，敢望东风待冰泮。"
        ], 
        "title": "田园四时 冬 其二", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "粉蜡梅梢妆蓓蕾，雪晴乌鹊声零碎。", 
            "兰堂昼暖浴蚕天，百果流芳喷寒水。", 
            "春事望春须准拟，临风不惜呵纤指。", 
            "寒日频添绣线长，百五光阴已无几。"
        ], 
        "title": "田园四时 冬 其三", 
        "type": "古风", 
        "yun": null
    }, 
    {
        "author": "华镇", 
        "era": "宋", 
        "subtype": null, 
        "text": [
            "枝头巧语声高低，波光葱茜深柔荑。", 
            "烘爖日暖金鳞动，渔舟荡漾沿芳堤。", 
            "淡红片玉满流水，中有谁家桃李蹊。", 
            "刺棹沿洄忘远近，山重水转迷东西。", 
            "金豪瞥见林中犬，玉羽旋闻陇上鸡。", 
            "相逢巾屦如图画，惊闻有客争邀携。", 
            "穿花行到花尽处，华铺昼敞同攀跻。", 
            "帘栊炫熀斗金碧，楼阁玲珑凝紫霓。", 
            "琼杯石髓甘如醍，碧桃莹腻堆玻瓈。", 
            "殷勤历问尘寰事，闻说兴替声如嘶。", 
            "自言畴昔避闾左，乡邻负抱谋岩栖。", 
            "入山惟忧山路浅，穿云涉水随麇麛。", 
            "山深遂与人境绝，回首但见云萋萋。", 
            "年年桃花又桃实，不闻刘项鸣钲鼙。", 
            "当时祇恨弃桑梓，此日却悟凌丹梯。", 
            "酒阑历览烟霞外，天风淅淅鹓雏啼。", 
            "尘羁世网远心目，年龄便可乾坤齐。", 
            "俗缘如瑕涤不去，荆布还念糟糠妻。", 
            "思家欲归归却悔，忆路重来来已迷。", 
            "碧砌朱栏无处觅，溪长烟草寒凄凄。", 
            "玉京云路今何在，千年图写传缯缇。", 
            "高堂众客一经目，尽愿乘景骑狻猊。", 
            "祖龙虐政猛于虎，疗饥消渴资黔黎。", 
            "霜髯黄口不相保，四海惨戚如牢狴。", 
            "当时人世无居处，往往云壑为中闺。", 
            "窜身幽侧宁所乐，骨肉苟免资尘泥。", 
            "种桃为食不如黍，岂恶刍豢忘烹刲。", 
            "全家邂逅登金箓，此事渺忽无端倪。", 
            "清时汪濊下膏泽，浸润生齿如孩提。", 
            "日长不使餔糠秕，饭炊彫胡胾駃騠。", 
            "岁寒岂独完裋褐，雾縠衣裘云锦袿。", 
            "剪除败类毓良淑，宛若嘉谷纯无稊。", 
            "干羽雍容绝征戍，春来处处操锄犁。", 
            "今人不似秦人苦，寄身何用武陵溪。"
        ], 
        "title": "题桃源图", 
        "type": "古风", 
        "yun": "齐"
    }, 
    {
        "author": "华镇", 
        "era": "宋", 
        "subtype": null, 
        "text": [
            "蜂须萎蕤花脱萼，粉蝶流莺何处著。", 
            "暖融密卷玉为椽，一点明星坐中落。", 
            "猩唇血重鲛绡薄，百出宝莲金钿错。", 
            "蕙兰不断起长烟，馀香随风度罗幕。", 
            "天阶漫激鸣签响，壶中不夜春常若。", 
            "何人天外引长绳，刚愁日下西山脚。"
        ], 
        "title": "失题", 
        "type": "古风", 
        "yun": "药"
    }, 
    {
        "author": "华镇", 
        "era": "宋", 
        "subtype": null, 
        "text": [
            "栽竹不栽桃，非关阆苑遥。", 
            "桃花半春落，竹叶无时凋。", 
            "照水静苍翠，吟风冷飘萧。", 
            "岁寒筠更绿，雨雪谩瀌瀌。"
        ], 
        "title": "桃竹", 
        "type": "古风", 
        "yun": "萧"
    }, 
    {
        "author": "袁去华", 
        "era": "宋", 
        "subtype": null, 
        "text": [
            "晓来犹自雨冥冥。", 
            "投晚却能晴。", 
            "姮娥为谁著意，洗得十分明。", 
            "人自老，兔长生。", 
            "酒徐倾。", 
            "杯行到手，休更推辞，转眼参横。"
        ], 
        "title": "诉衷情令 其二 中秋微雨，入夜开霁，吕履谦座上赋此", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "皓齿清歌绝代音。", 
            "眼波斜处寄情深。", 
            "东风吹散，云雨杳难寻。", 
            "试手罗笺花样在，唾窗茸线暗尘侵。", 
            "向来多事，触绪碎人心。"
        ], 
        "title": "相思引 其一", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "晓鉴燕脂拂紫绵。", 
            "未忺梳掠髻云偏。", 
            "日高人静，沈水袅残烟。", 
            "春老菖蒲花未著，路长鱼雁信难传。", 
            "无端风絮，飞到绣床边。"
        ], 
        "title": "相思引 其二", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "楼槛凌风，四边浑是青山绕。", 
            "水空相照。", 
            "天末归帆小。", 
            "家在江南，三径都荒了。", 
            "何时到。", 
            "暗尘扑帽。", 
            "应被渊明笑。"
        ], 
        "title": "点绛唇 其一 登郢州城楼", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "徙倚虚檐，柳阴疏处看飞鸟。", 
            "水平池沼。", 
            "云影闲相照。", 
            "点翰舒笺，字密蝇头小。", 
            "还揉了。", 
            "路长山杳。", 
            "寄得愁多少。"
        ], 
        "title": "点绛唇 其二", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "微红嫩白。照水横枝初摘索。", 
            "一梦扬州。客里相逢无限愁。", 
            "黄昏院落。细细清香无处著。", 
            "觅句持觞。鬓点吴霜不碍狂。"
        ], 
        "title": "减字木兰花 其一 梅", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "吴江渺渺疑天接。", 
            "独著我、扁舟一叶。", 
            "步袜凌波，芙蓉仙子，绿盖红颊。", 
            "登临正要诗弹压。", 
            "叹老去、都忘句法。", 
            "剧饮狂歌，清风明月，相应相答。"
        ], 
        "title": "玉团儿", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "灯前初见。冰玉玲珑惊眼眩。", 
            "艳溢香繁。绝胜溪边月下看。", 
            "铅华尽洗。只有檀唇红不退。", 
            "倾坐精神。全似当时一个人。"
        ], 
        "title": "减字木兰花 其二 灯下见梅", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "花竹亭轩。", 
            "曲径通幽小洞天。", 
            "翠帏苒苒隔轻烟。", 
            "锁婵娟。", 
            "画图初试春风面，消得东君著意怜。", 
            "到伊歌扇舞裙边。", 
            "要前缘。"
        ], 
        "title": "青山远 题王见几侍儿真", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "归。", 
            "目断吾庐小翠微。", 
            "斜阳外，白鸟傍山飞。"
        ], 
        "title": "归字谣 其一", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "归。", 
            "随分家山有蕨薇。", 
            "陶元亮，千载是吾师。"
        ], 
        "title": "归字谣 其二", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "垂鬟初学窥门户。", 
            "妙舞妍歌俱独步。", 
            "引成密约笑言间，认得真情离别处。", 
            "潘郎两鬓今如许。", 
            "纵得相逢知认否。", 
            "多时无雁寄书来，今夜倩风吹梦去。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "醉捻黄花，笑持白羽。", 
            "秋江绿涨迷平楚。", 
            "燕鸿曾寄去年书，汉皋不记来时路。", 
            "天际归舟，云中烟树。", 
            "兰成憔悴愁难赋。", 
            "香囊钿合忍重看，风裳水佩寻无处。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "秋晚霜初肃，江寒雾未收。", 
            "西风吹老白蘋洲。", 
            "长笛一声、谁在水边楼。", 
            "带绿枨新破，真醇酒旋篘。", 
            "簪花莫怪老人羞。", 
            "直是黄花、羞上老人头。"
        ], 
        "title": "南柯子/南歌子", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "娟娟缺月梧桐影。云度银潢静。", 
            "夜深檐隙下微凉。醒尽酒魂何处、藕花香。", 
            "鹊桥初会明星上。执手还惆怅。", 
            "莫嗟相见动经年。犹胜人间一别、便终天。"
        ], 
        "title": "虞美人 七夕悼亡", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "月照席。", 
            "不知天上今何夕。", 
            "今何夕。", 
            "鹊桥初就，玉绳低侧。", 
            "暂时不见犹寻觅。", 
            "那堪更作经年隔。", 
            "经年隔。", 
            "许多良夜，怎生闲得。"
        ], 
        "title": "忆秦娥 七夕", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "荷花香。竹风凉。", 
            "万动声沈更点长。荧荧月半床。", 
            "好思量。恶凄惶。", 
            "独立西厢花拂墙。如今空断肠。"
        ], 
        "title": "长相思", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "陇头梅半吐。", 
            "江南岁将暮。", 
            "闲窗尽日将愁度。", 
            "黄昏愁更苦。", 
            "归期望断，双鱼尺素。", 
            "念嘶骑、今到何处。", 
            "残灯背壁三更鼓。", 
            "斜风吹细雨。"
        ], 
        "title": "东坡引", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "暮雨消烦暑。", 
            "房栊□、顿觉秋意如许。", 
            "天高云杳，山横绀碧，桂华初吐。", 
            "空庭静掩桐阴，更苒苒、流萤暗度。", 
            "记那时、朱户迎风，西厢待月私语。", 
            "佳期易失难重，馀香破镜，虽在何据。", 
            "如今要见，除非是梦，几时曾做。", 
            "人言雁足传书，待尽写、相思寄与。", 
            "又怎生、说得愁肠，千丝万缕。"
        ], 
        "title": "宴清都", 
        "type": "词", 
        "yun": null
    }, 
    {
        "author": "袁去华", 
        "era": "宋", 
        "subtype": null, 
        "text": [
            "水边篱落独横枝，苒苒风烟岑寂。", 
            "踏雪寻芳村路永，竹屋西头遥识。", 
            "蕙草香销，小桃红未，醉眼惊春色。", 
            "罗浮何处，断肠无限陈迹。", 
            "憔悴素脸朱唇，天寒日暮，倚琅玕无力。", 
            "岁晚天涯驿使远，难寄江南消息。", 
            "自笑平生，怜清惜淡，故国曾亲植。", 
            "百花虽好，问还有恁标格。"
        ], 
        "title": "念奴娇 其二 和人韵", 
        "type": "词", 
        "yun": null
    }, 
    {
        "author": "莫洞观", 
        "era": "宋", 
        "subtype": "七言律诗", 
        "text": [
            "嵯峨千仞控炎陬，铁作桥梁石作楼。", 
            "五岭众山皆拱附，三神一岛自漂流。", 
            "气凌沧海遥相视，看入青云势未休。", 
            "借问稚川今在否，待飞双燕结真游。"
        ], 
        "title": "游罗浮", 
        "type": "律诗", 
        "yun": "尤"
    }, 
    {
        "author": "莫柯", 
        "era": "宋", 
        "subtype": "五言律诗", 
        "text": [
            "深林閟嘉趣，门径惬幽居。", 
            "野色通荒阜，津梁动碧虚。", 
            "日边山隐隐，烟外竹疏疏。", 
            "徙倚怡双目，白云知故庐。"
        ], 
        "title": "题资福院平绿轩 其一", 
        "type": "律诗", 
        "yun": "鱼"
    }, 
    {
        "author": "莫柯", 
        "era": "宋", 
        "subtype": "五言律诗", 
        "text": [
            "世累苦萦束，官閒得自便。", 
            "未赓三隐句，聊叩二乘禅。", 
            "壮志羞朋旧，长歌且圣贤。", 
            "每因休沐地，思办买山钱。"
        ], 
        "title": "题资福院平绿轩 其二", 
        "type": "律诗", 
        "yun": "先"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "陶令当年亦萧索，犹来篱下醉流霞。", 
            "闲门今日无人到，赖得寒丛未有花。"
        ], 
        "title": "陶令", 
        "type": "绝句", 
        "yun": "麻"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "龙骨穿云水上天，熊蟠抉地土成川。", 
            "朝来泥淖漫胡处，日落星河已湛然。"
        ], 
        "title": "起工", 
        "type": "绝句", 
        "yun": "先"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "铁限僧坊迹未移，千通真草了无遗。", 
            "兰亭墨迹何由见，祇说萧郎奉使时。"
        ], 
        "title": "会稽览古诗 其一 铁门限", 
        "type": "绝句", 
        "yun": "支"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "秦人两世尽东游，辇路曾临到上头。", 
            "睫在眼前终不见，不知登望竟何求。"
        ], 
        "title": "会稽览古诗 其二 秦望山", 
        "type": "绝句", 
        "yun": "尤"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "碧山重叠水溶溶，南北朝来旦暮风。", 
            "岩壑会稽真胜绝，樵苏犹是汉三公。"
        ], 
        "title": "会稽览古诗 其三 樵风泾", 
        "type": "绝句", 
        "yun": "东"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "兵家制胜旧多门，赠答雍容亦解纷。", 
            "缓报一双文锦鲤，坐归十万水犀军。"
        ], 
        "title": "会稽览古诗 其四 城山", 
        "type": "绝句", 
        "yun": "文"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "千尺相高卓翠珉，雨馀云外露璘珣。", 
            "鼎湖龙去苍髯断，三载丛花不记春。"
        ], 
        "title": "会稽览古诗 其五 双笋石", 
        "type": "绝句", 
        "yun": "真"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "春草茸茸涧水清，路人犹记昔时名。", 
            "金羁纵后双蹄逸，想见风前蹀躞声。"
        ], 
        "title": "会稽览古诗 其六 放马涧", 
        "type": "绝句", 
        "yun": "庚"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "山列翠屏围碧落，水流鸣管绕平田。", 
            "郗家池馆萝芜后，金谷形容自渺然。"
        ], 
        "title": "会稽览古诗 其七 虞国墅", 
        "type": "绝句", 
        "yun": "先"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "竹箭黄芽欲老时，杏梁日煖燕初归。", 
            "他林未耸千竿翠，此地先抽一握肥。"
        ], 
        "title": "会稽览古诗 其八 燕竹", 
        "type": "绝句", 
        "yun": "微"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "溪上还珠太守家，小桥斜跨碧流沙。", 
            "清风不共门墙改，长与寒泉起浪花。"
        ], 
        "title": "会稽览古诗 其九 孟桥", 
        "type": "绝句", 
        "yun": "麻"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "鸣玉锵金汉上公，当年荣与旧君同。", 
            "故山庙食千秋后，来往犹乘旦暮风。"
        ], 
        "title": "郑相庙", 
        "type": "绝句", 
        "yun": "东"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "闻说风流谢客儿，鸰原相应日鸣飞。", 
            "仙翁遗迹云深处，携手行吟送落晖。"
        ], 
        "title": "葛仙翁钓台", 
        "type": "绝句", 
        "yun": "微"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "万壑千岩秀气钟，鸣琴漱玉晓玲珑。", 
            "瑞云重叠中书馆，花浪腾棱相国风。"
        ], 
        "title": "五云溪", 
        "type": "绝句", 
        "yun": "东"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "溪上清泉玉色寒，临泉蹋尽石苔斑。", 
            "为怜北阙乘轩客，白首高情在旧山。"
        ], 
        "title": "郑公泉", 
        "type": "绝句", 
        "yun": "删"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "水风不动清光合，十里浑无一点瑕。", 
            "野客若寻湖上事，不须临水问荷花。"
        ], 
        "title": "镜湖", 
        "type": "绝句", 
        "yun": "麻"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "邻里相欢起美谈，通衢高柳碧鬖鬖。", 
            "至今风俗称虞芮，目击岐周始自惭。"
        ], 
        "title": "陈大夫宅", 
        "type": "绝句", 
        "yun": "覃"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "盐梅器业尚风尘，书剑曾游寂寞滨。", 
            "秀句玲珑满天下，应搜佳丽入机神。"
        ], 
        "title": "龙宫寺", 
        "type": "绝句", 
        "yun": "真"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "嵩高秀入洛川清，鹤去云归冷玉笙。", 
            "霜白金庭今夜月，流风依约有遗声。"
        ], 
        "title": "金庭洞天", 
        "type": "绝句", 
        "yun": "庚"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "嘉树风生玉宇香，莺飞燕舞弄春阳。", 
            "归来井邑皆如旧，始觉仙家日月长。"
        ], 
        "title": "桃源", 
        "type": "绝句", 
        "yun": "阳"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "春日云崖晴杳杳，东风山溜晓泠泠。", 
            "烟霞密迩神仙府，草木微滋亦有灵。"
        ], 
        "title": "瀑布岭", 
        "type": "绝句", 
        "yun": "青"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "月华雪彩照长川，一叶扁舟破紫烟。", 
            "十二瑶台登赏夜，清光长似昔时天。"
        ], 
        "title": "戴溪", 
        "type": "绝句", 
        "yun": "先"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "墨妙风流亘古今，等闲陈迹冠山阴。", 
            "耳闻贞观求真迹，眼见天章照茂林。"
        ], 
        "title": "会稽咏古", 
        "type": "绝句", 
        "yun": "侵"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "问宿花村喜有馀，已拚花下倩人扶。", 
            "牧童不见枝头杏，空指青帘问有无。"
        ], 
        "title": "花村二首 其一", 
        "type": "绝句", 
        "yun": "虞"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "夜宿花村不见花，数间茅屋瞰溪沙。", 
            "山翁不是通名姓，几认河阳令尹家。"
        ], 
        "title": "花村二首 其二", 
        "type": "绝句", 
        "yun": "麻"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "当年玉蕊冠京华，不独人间压万花。", 
            "曾使瑶池冰雪手，亲来折向玉峰誇。"
        ], 
        "title": "玉蕊花", 
        "type": "绝句", 
        "yun": "麻"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "篮舆薄暮息烟村，回望葱葱认九门。", 
            "自喜青楼无别恨，不妨孤馆欲黄昏。"
        ], 
        "title": "晚宿张三馆（即朱仙镇）", 
        "type": "绝句", 
        "yun": "元"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "约束详明曲有伦，不防农事尚占春。", 
            "解教乌合三千众，来往兴居似一人。"
        ], 
        "title": "部队", 
        "type": "绝句", 
        "yun": "真"
    }, 
    {
        "author": "华镇", 
        "era": "宋", 
        "subtype": "七言绝句", 
        "text": [
            "仙客乘槎学钓翁，劈波时跃锦鳞红。", 
            "浮槎不到寒江上，松叶泠然自好风。"
        ], 
        "title": "钓台", 
        "type": "绝句", 
        "yun": "东"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "干禄名虽啬，承家实自肥。", 
            "身全五福美，数过百年稀。", 
            "有裕居清世，何嗟掩夜扉。", 
            "芝兰更盈畹，指日见光辉。"
        ], 
        "title": "挽冯户曹", 
        "type": "律诗", 
        "yun": "微"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "畴昔乡评事，风流出后生。", 
            "早联华萼秀，先得桂枝荣。", 
            "守死尊文墨，持平御重轻。", 
            "已焉休茹恨，三凤伫飞鸣。"
        ], 
        "title": "挽陈朝奉", 
        "type": "律诗", 
        "yun": "庚"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "功名早自期，策足有馀赀。", 
            "世路多荆棘，荣途失羽仪。", 
            "素丝宁复理，青眼不胜悲。", 
            "千古秦山路，霜风岁暮时。"
        ], 
        "title": "挽冯通直", 
        "type": "律诗", 
        "yun": "支"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "守义惟贤妇，夫人更妙年。", 
            "纷华人自竞，始卒意弥坚。", 
            "善庆曾无爽，家声既有传。", 
            "秀眉归永夜，无愧及重泉。"
        ], 
        "title": "挽毛夫人", 
        "type": "律诗", 
        "yun": "先"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "处号闺房秀，归称内助贤。", 
            "丰华欢壮齿，甘旨庆高年。", 
            "乡誉良人重，家声嗣子传。", 
            "道傍多健羡，宁贵一潸然。"
        ], 
        "title": "挽钟氏夫人", 
        "type": "律诗", 
        "yun": "先"
    }, 
    {
        "author": "华镇", 
        "era": "宋", 
        "subtype": "五言律诗", 
        "text": [
            "纯贞谢琢磨，报施竟无讹。", 
            "义守三从固，身膺五福多。", 
            "有言贻綵服，无恨属颓波。", 
            "行路惟称叹，宁悲薤露歌。"
        ], 
        "title": "挽陈氏夫人", 
        "type": "律诗", 
        "yun": "歌"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "芜城池苑尽荒残，春到长思竞秀山。", 
            "谷口风和莺已出，天南日转雁初还。", 
            "千家帘幕峰峦上，百里笙歌水竹间。", 
            "记得当年行乐事，韶光不放片时閒。"
        ], 
        "title": "和光道元日书事二首 其一", 
        "type": "律诗", 
        "yun": "删"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "急管妖弦朝暮闻，翠帘下应当垆君。", 
            "叫呼枭卢一百万，砍削兕脯三千斤。", 
            "孔座嘉客每日满，杨园细草何须耘。", 
            "夜长秉烛可为乐，春色三分未一分。"
        ], 
        "title": "和光道元日书事二首 其二", 
        "type": "律诗", 
        "yun": "文"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "芳荆堂下两枝长，一本朝来产此旁。", 
            "敢谓他年当似骥，且期今日得如冈。", 
            "顾余已免重占虺，闻子还思待弄璋。", 
            "多谢见贻真锦绣，归时应得衒吾乡。"
        ], 
        "title": "元丰六年正月二十九日季壬生徐元立以诗来贺用韵酬之", 
        "type": "律诗", 
        "yun": "阳"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "小窗西下碧溪隅，片石干云一笋粗。", 
            "苍藓长时斑点露，老藤蟠处节痕纡。", 
            "不须凡木装佳色，自有灵花入画图。", 
            "为美又应胜竹箭，坚高元与众材殊。"
        ], 
        "title": "石笋", 
        "type": "律诗", 
        "yun": "虞"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "莫笑青青一两茎，春来次第满林生。", 
            "露凝节目犹含粉，风过枝梢已有声。", 
            "拂拭且看霜雪干，剪裁当见凤凰鸣。", 
            "繁枝去尽生微径，几为清阴特地行。"
        ], 
        "title": "养竹诗", 
        "type": "律诗", 
        "yun": "庚"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "细风密雨冷相添，天右馀寒势未歼。", 
            "漠漠乱丝凝旷野，涓涓碎玉下重檐。", 
            "凌晨预约阳光发，入夜先闻霰雪兼。", 
            "蝶梦未成攲宝枕，铜壶声咽冻孤蟾。"
        ], 
        "title": "和光道春日雨寒", 
        "type": "律诗", 
        "yun": "盐"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "强半春光未足看，花心柳眼尚盘桓。", 
            "景阳不放融怡色，密雨犹矜料峭寒。", 
            "借问董工湮沮洳，何如骑马按冈峦。", 
            "几番回首自惆怅，可借江南一钓竿。"
        ], 
        "title": "元丰六年二月检田凌塘中马上口占因简德器主簿", 
        "type": "律诗", 
        "yun": "寒"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "画栋尘惊燕子来，芳郊时雨敛轻埃。", 
            "须怜好景分明在，为把愁颜勉强开。", 
            "仙客有情深赏物，新诗劝我且持杯。", 
            "更言留得花王住，忍放韶光取次回。"
        ], 
        "title": "和陈尉见贻二首 其一", 
        "type": "律诗", 
        "yun": "灰"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "燕语莺啼次第新，柳绵花锦曲江滨。", 
            "且将邂逅天涯客，共看芳妍海角春。", 
            "须爱日添随日线，莫教花笑对花人。", 
            "一杯随分休辞诉，况有清歌激绛唇。"
        ], 
        "title": "和陈尉见贻二首 其二", 
        "type": "律诗", 
        "yun": "真"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "答答驱禽欲晓天，筠笼轻摘荐芳筵。", 
            "檀唇深注胭脂紫，琪树匀排火齐圆。", 
            "醇蜜冷和甘益重，小梅青近色增鲜。", 
            "花时南国豪华甚，得尔杯盘更可怜。"
        ], 
        "title": "食樱桃思越中风俗", 
        "type": "律诗", 
        "yun": "先"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "红英落尽紫荷长，野岸阴阴暗绿杨。", 
            "过眼芳菲浑似梦，感时情绪直如狂。", 
            "江皋有客怀双佩，淮上逢人赋乘黄。", 
            "顾我越吟方自苦，可堪别曲念江乡。"
        ], 
        "title": "和陆彦则郊外初夏送客", 
        "type": "律诗", 
        "yun": "阳"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "移栽野槿密参差，来束乘时作短篱。", 
            "树立已教存大本，弥缝不使去纤枝。", 
            "春残叶暗青云合，秋至花繁锦障垂。", 
            "家似长卿惟壁立，不忧鼠窃夜潜窥。"
        ], 
        "title": "槿篱", 
        "type": "律诗", 
        "yun": "支"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "驾鹤峰前山气佳，炼丹泉上石如排。", 
            "高低檐宇依丛竹，屈曲梯桥跨断厓。", 
            "仙客肯教人世得，贤侯还与郡民偕。", 
            "春风日落歌声散，藓径时时有坠钗。"
        ], 
        "title": "题共亭", 
        "type": "律诗", 
        "yun": "佳"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "谁教蹇步蹑丹梯，曾是先生振所迷。", 
            "始喜草庐依郡北，旋聆绛帐出城西。", 
            "仪韶久合为虞凤，伏鹄犹劳似鲁鸡。", 
            "却爱春风嘉树下，依然还见旧成蹊。"
        ], 
        "title": "元老十二丈教授就馆西城因以寄之", 
        "type": "律诗", 
        "yun": "齐"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "精诚一念格明神，时雨经宵即效珍。", 
            "政属士龙真有誉，颂成吉甫更无伦。", 
            "千畴土脉三冬起，百里根荄一日春。", 
            "自古移风由美化，善良从此在吾民。"
        ], 
        "title": "和光道喜和叔得雨兼呈和叔知县乡兄", 
        "type": "律诗", 
        "yun": "真"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "策足年来据要津，渐分符竹寄兵民。", 
            "双旌卷雾辉霜日，驷马骄风蹀路尘。", 
            "魏晋河山元险固，陶唐风俗本深淳。", 
            "铦锋爽鉴清夷旦，报政应须笑鲁人。"
        ], 
        "title": "送左司董郎中出知汾州三首 其一", 
        "type": "律诗", 
        "yun": "真"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "少壮同看桂苑春，白头相顾等天伦。", 
            "素风凛凛惊颓俗，高义翛翛媲古人。", 
            "邂逅论情槐棘地，殷勤分袂雪霜晨。", 
            "剖符自是诸侯贵，不学河梁话苦辛。"
        ], 
        "title": "送左司董郎中出知汾州三首 其二", 
        "type": "律诗", 
        "yun": "真"
    }, 
    {
        "author": "华镇", 
        "era": "宋", 
        "subtype": "七言律诗", 
        "text": [
            "养狙有感谁非是，塞马无因自去来。", 
            "人见终军持汉节，世闻郭隗上燕台。", 
            "九门天上云泥隔，三径山阴梦想开。", 
            "青琐黄扉严密地，待看旌旆应时回。"
        ], 
        "title": "送左司董郎中出知汾州三首 其三", 
        "type": "律诗", 
        "yun": "灰"
    }, 
    {
        "author": "莫济", 
        "era": "宋", 
        "subtype": "五言律诗", 
        "text": [
            "今代论儒学，如君德最优。", 
            "是非千古事，出入九家流。", 
            "身殁言犹在，官卑志未酬。", 
            "傥令兴礼乐，端不后程仇。"
        ], 
        "title": "挽薛常州艮斋先生", 
        "type": "律诗", 
        "yun": "尤"
    }, 
    {
        "author": "莫蒙", 
        "era": "宋", 
        "subtype": null, 
        "text": [
            "长庚入梦夜何其。", 
            "月波迟。", 
            "露华滋。", 
            "珠褓犀帷，生此宁馨儿。", 
            "天上麒麟人不识，森䂺砢，骏权奇。", 
            "文章锦绣识新机。", 
            "国风诗。", 
            "楚人词。", 
            "銮殿蓬莱，早晚奉论思。", 
            "百岁归来如魏武，从老大，好威仪。"
        ], 
        "title": "江城子 贺人生子", 
        "type": "词", 
        "yun": null
    }, 
    {
        "author": "莫蒙", 
        "era": "宋", 
        "subtype": null, 
        "text": [
            "翠樾阴浓，见嵩山洛水，紫薇光聚。", 
            "鷟雏华飞，黄驹骏天下，夜擎香露奋身许玉斧，来作明堂一柱。", 
            "试看人间，谁能具此，神峰眉宇。", 
            "烟缕摇曳暗雾。", 
            "想高正簇清歌妍舞。", 
            "黑蚌生珠，蟠桃结子，从此几回相遇。", 
            "去天尺五，人望城南韦杜，画戟衣翻，门施行马，行看开府。"
        ], 
        "title": "寿星明/沁园春", 
        "type": "词", 
        "yun": null
    }, 
    {
        "author": "莫蒙", 
        "era": "宋", 
        "subtype": null, 
        "text": [
            "对画帘卷，正钩挂虾须细锦幄。", 
            "展凤屏。", 
            "开朱户。", 
            "初启宝兽，香飘龙麝，袅袅烟成穗。", 
            "神仙宴满座，瑞色笼金翠。", 
            "□□□窈窕，秦娥唱，行云散，梁□坠。", 
            "花满帽，酒盈樽，长富长贵。", 
            "唯愿如松似□，永保千秋岁。", 
            "红日晚笙歌，拥入瑶池醉。"
        ], 
        "title": "瑞庭花引", 
        "type": "词", 
        "yun": null
    }, 
    {
        "author": "莫蒙", 
        "era": "宋", 
        "subtype": null, 
        "text": [
            "博山香暖衬江云。", 
            "舞飞琼。", 
            "拜双成。", 
            "雾鬓风鬟，不改旧时青。", 
            "滟滟金船罗袖劝，齐祝寿，比松椿。", 
            "照人冰雪自天真。", 
            "翠绡轻。", 
            "下蓬瀛。", 
            "却笑乘鸾，奔月望长生。", 
            "曾侍瑶池王母宴，犹认得，佩环声。"
        ], 
        "title": "江城子 其一", 
        "type": "词", 
        "yun": null
    }, 
    {
        "author": "莫蒙", 
        "era": "宋", 
        "subtype": null, 
        "text": [
            "秋堂风露月初弦。", 
            "望灵源。", 
            "隐珠躔。", 
            "曾许东皇，游戏了尘缘。", 
            "四海声名收不得，麾玉节，下清关。", 
            "相逢只说好江山。", 
            "紫宸班。", 
            "待公还。", 
            "压帽黄花，喜映两眉间。", 
            "袖里春风医国手，应不惜，紫金丹。"
        ], 
        "title": "江城子 其二", 
        "type": "词", 
        "yun": null
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "萧萧白发濯沧浪，剡曲西南一草堂。", 
            "饮水读书贫亦乐，杜门养病老何伤。", 
            "已成五亩扶犁叟，谁记三朝执戟郎。", 
            "正似篱边数枝菊，岁残犹复耐冰霜。"
        ], 
        "title": "白发", 
        "type": "律诗", 
        "yun": "阳"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "新篱三面北通门，藤架阴中细路分。", 
            "天宇淡青成卵色，水波微皱作靴纹。", 
            "参差村舍穿林出，缥缈渔歌隔浦闻。", 
            "忽觉楚乡来眼底，欲题幽句吊湘君。"
        ], 
        "title": "新篱", 
        "type": "律诗", 
        "yun": "文"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "壮岁功名妄自期，晚途流落鬓成丝。", 
            "临风画角晓三弄，酿雪野云寒四垂。", 
            "金锁甲思酣战地，皂貂裘记远游时。", 
            "此心炯炯空添泪，青史它年未必知。"
        ], 
        "title": "书感", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "颔霜久矣不胜耘，残发今年白十分。", 
            "忧国虽忘嫠妇纬，爱君敢进野人芹。", 
            "床头酒滴空阶雨，炉面香横出岫云。", 
            "已向人间齐物我，不教惊起白鸥群。"
        ], 
        "title": "书意", 
        "type": "律诗", 
        "yun": "文"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "强饭年来幸未衰，睡魔百万要支持。", 
            "难从陆羽毁茶论，宁和陶潜止酒诗。", 
            "乳井帘泉方遍试，柘罗铜碾雅相宜。", 
            "山僧剥啄知谁报，正是松风欲动时。"
        ], 
        "title": "试茶", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "长堤行尽古河濆，小市人稀雾雨昏。", 
            "枥马垂头啮菅草，驿门移路避槐根。", 
            "断碑零落苔俱遍，漏壁微茫字半存。", 
            "催唤厨人燎狐兔，强排旅思举清樽。"
        ], 
        "title": "梦中作", 
        "type": "律诗", 
        "yun": "元"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "雪鬓萧然两颊红，人间随处见神通。", 
            "半醒半醉常终日，非士非农一老翁。", 
            "枥骥虽存千里志，云鹏已息九天风。", 
            "巉巉骨法吾能相，难著凌烟剑佩中。"
        ], 
        "title": "题传神", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "未斸要离冢畔云，侩牛得食寄乡枌。", 
            "修身本欲善吾死，临事岂忘尊所闻。", 
            "时序管宁亲馈奠，江山庞老上丘坟。", 
            "饰巾家箦从来事，万种悠悠莫苦分。"
        ], 
        "title": "纪怀", 
        "type": "律诗", 
        "yun": "文"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "虽设常关果是么，开门终日有谁过。", 
            "从来不省多车辙，此际真宜置爵罗。", 
            "尚许渔樵时剥啄，偶逢风月亦婆娑。", 
            "炎炎炙手须臾事，也比柴荆较几何。"
        ], 
        "title": "新作柴门戏书", 
        "type": "律诗", 
        "yun": "歌"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "今日先生病体轻，爱闲犹有旧心情。", 
            "帖看贞观行间印，琴记中郎爨下声。", 
            "衣焙温温香欲透，雪檐滴滴日初晴。", 
            "客来一笑明窗底，枉道为农事耦耕。"
        ], 
        "title": "爱闲", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "老惯人间岁月催，强扶衰病上崔嵬。", 
            "生为柱国细事尔，死画云台何有哉。", 
            "熟计提军出青海，未如唤客倒金罍。", 
            "明朝日出春风动，更看晴天万里开。"
        ], 
        "title": "登东山", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "七十六年将到时，龙钟犹复强支持。", 
            "寒灯照影始知瘦，薄酒作酲方觉衰。", 
            "春日尚能持冷饼，花时未碍插繁枝。", 
            "痴顽应有傍观笑，自课园丁补槿篱。"
        ], 
        "title": "己未岁暮", 
        "type": "律诗", 
        "yun": "支"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "眼底谁为耐久朋，倚肩按膝一乌藤。", 
            "虚名但可欺横目，薄俗何时复结绳。", 
            "浮世百年悲冉冉，闲身万事付腾腾。", 
            "年来更叹龙钟甚，欲探梅花病不能。"
        ], 
        "title": "寓叹", 
        "type": "律诗", 
        "yun": "蒸"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "半生征袖厌风埃，又向关门把酒杯。", 
            "车辙自随芳草远，岁华无奈夕阳催。", 
            "驿前历历堠双只，陌上悠悠人去来。", 
            "不为途穷身易老，百年回首总堪哀。"
        ], 
        "title": "梦题驿壁（十二月二十七日夜）", 
        "type": "律诗", 
        "yun": "灰"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "归来偶似老渊明，消渴谁怜病长卿。", 
            "小雨染成芳草色，好风吹断画檐声。", 
            "剪灯院落晨犹冷，卖酒楼台晚旋晴。", 
            "莫道此翁游兴懒，兰亭禹寺已关情。"
        ], 
        "title": "小雨初霁", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "湖上归耕一病翁，此心非复少年同。", 
            "读书初恨岁时速，闻道始知身世空。", 
            "匠石不能材社栎，弋人何意慕冥鸿。", 
            "新春愈觉支离甚，又付生涯药裹中。"
        ], 
        "title": "老病", 
        "type": "律诗", 
        "yun": "东"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "造物乘除理固然，许将穷悴博顽坚。", 
            "骥衰伏枥心千里，龟冷支床寿百年。", 
            "好事时供沽酒费，拥途争笑插花颠。", 
            "渔村宿愿虽偿尽，犹恨僧房欠昼眠。"
        ], 
        "title": "杂兴二首 其一", 
        "type": "律诗", 
        "yun": "先"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "散发林间万事轻，梦魂安稳气和平。", 
            "只知秋菊有佳色，那问荒鸡非恶声。", 
            "达士招呼同啸傲，福人分付与功名。", 
            "一篇说尽逍遥理，始信蒙庄是达生。"
        ], 
        "title": "杂兴二首 其二", 
        "type": "律诗", 
        "yun": "庚"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "长须仅有玉川奴，秃尾犹无漫汉驴。", 
            "万事已随春枕断，故人何啻晓星疏。", 
            "出乘微雨锄畬粟，归傍荒畦撷野蔬。", 
            "一字不看方睡美，任人搜去帐中书。"
        ], 
        "title": "幽居无一事戏作", 
        "type": "律诗", 
        "yun": "鱼"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "烟云深处作生涯，回首人间岁月赊。", 
            "留得朱颜凭绿酒，扫空白发赖丹砂。", 
            "七弦指下泠泠久，双袖风中猎猎斜。", 
            "他日相寻不知处，会从渔父问桃花。"
        ], 
        "title": "赠道流", 
        "type": "律诗", 
        "yun": "麻"
    }, 
    {
        "author": "陆游", 
        "era": "宋", 
        "subtype": "七言律诗", 
        "text": [
            "枯蓬万里寄飘风，晚落江头号放翁。", 
            "冉冉流年秋镜里，悠悠残梦晓笳中。", 
            "扫除药裹病良已，弃置酒杯愁自空。", 
            "闲处固应容老子，卧看年少起新丰。"
        ], 
        "title": "病愈偶书", 
        "type": "律诗", 
        "yun": "东"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "岁阑何地看梅花，霜日新晴晚更嘉。", 
            "古观去寻寒士屋，山园来近旧人家。", 
            "香传细密闻仍久，影倒高深落又斜。", 
            "同是溪南閒澹者，暂时相赏醉无哗。"
        ], 
        "title": "霞山叶学谕家梅下饮二首 其一", 
        "type": "律诗", 
        "yun": "麻"
    }, 
    {
        "author": "袁说友", 
        "era": "宋", 
        "subtype": "七言律诗", 
        "text": [
            "不待梅梢三两花，任他酒薄漫殽嘉。", 
            "恍然灵运穿林屐，妙矣王维入画家。", 
            "静听喔咿鸡唱晓，明分疏落雁行斜。", 
            "醉吟却是寻芳客，借取残冬一笑哗。"
        ], 
        "title": "霞山叶学谕家梅下饮二首 其二", 
        "type": "律诗", 
        "yun": "麻"
    }
]