[
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "此地曾闻吊屈来，城西故宅尚崔巍。", 
            "最难年少能忧国，未有公卿不忌才。", 
            "痛哭只馀三策在，孤忠直接九歌哀。", 
            "即今异代同祠宇，凄绝湘流去不回。"
        ], 
        "title": "过贾太傅故宅（并祀屈左徒）", 
        "type": "律诗", 
        "yun": "灰"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "逆流日日滞征桡，积雾沈阴入望遥。", 
            "不肯放晴天似吝，争先出峡水何骄。", 
            "萧条客路凭诗遣，料峭春寒仗酒消。", 
            "每到夕阳云忽漏，夜来又听雨潇潇。"
        ], 
        "title": "途中久雨遣闷", 
        "type": "律诗", 
        "yun": "萧"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "揽胜寻幽逸兴添，偏隅景物亦何嫌。", 
            "使君为政原多暇，奇境能游任久淹。", 
            "杨柳一溪春涨腻，菜花十里午风甜。", 
            "韶光易暮休轻掷，此日何期四美兼。"
        ], 
        "title": "王萼楼司马家棣邀同人春游作", 
        "type": "律诗", 
        "yun": "盐"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "岂有登高作赋才，论文且喜共衔杯。", 
            "雁声忽报秋将老，鸿爪曾留客再来。", 
            "千里相逢萍水合，重阳又见菊花开。", 
            "新交旧主殷勤甚，送抱推襟日几回。"
        ], 
        "title": "吉州试院重九冯子良先生询赋诗索和和韵二首 其一", 
        "type": "律诗", 
        "yun": "灰"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "节义文章夙所崇，此邦教泽溯流风。", 
            "秋声谁赋欧阳子，正气犹存信国公。", 
            "赖有汝南精月旦，定知冀北快群空。", 
            "丹黄偶暇挥吟笔，馀勇争誇矍铄翁。"
        ], 
        "title": "吉州试院重九冯子良先生询赋诗索和和韵二首 其二", 
        "type": "律诗", 
        "yun": "东"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "跌宕湖山自在身，超超大雅独扶轮。", 
            "文章名世无馀子，治谱传家有替人。", 
            "桃实长添方朔寿，梅花近接岭南春。", 
            "更欣三度重游地，一度风光一度新。"
        ], 
        "title": "子良先生酬诗二律和韵奉答 其一", 
        "type": "律诗", 
        "yun": "真"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "健笔能将万象包，漫劳酬韵费推敲。", 
            "闻名久已钦诗伯，述祖何期本世交。", 
            "飞将文坛真大树，程材艺苑重前茅。", 
            "匆匆指日归桡放，回首园林肯暂抛。"
        ], 
        "title": "子良先生酬诗二律和韵奉答 其二", 
        "type": "律诗", 
        "yun": "肴"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "客邸何堪岁月催，幸逢旧雨共追陪。", 
            "壮怀渐向风尘老，好句都从阅历来。", 
            "酬韵又添诗草富，衡文更见榜花开。", 
            "重阳莫作登高赋，且尽筵前浊酒杯。"
        ], 
        "title": "张君小琴惠诗二章即和原韵奉答 其一", 
        "type": "律诗", 
        "yun": "灰"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "天涯频叹转蓬身，小聚匆匆记早春。", 
            "相忆曾劳鱼递訉，重逢却值雁来宾。", 
            "何期两度同游迹，应是三生有宿因。", 
            "难得忘年交谊笃，只愁欲别又逡巡。"
        ], 
        "title": "张君小琴惠诗二章即和原韵奉答 其二", 
        "type": "律诗", 
        "yun": "真"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "龙湫虎穴祖关开，揽胜同登旧镜台。", 
            "流水亦知宗派别，名山未许俗人来。", 
            "参天尚有千年柏，题壁先吟十月梅。", 
            "颜李文黄遗迹在，为摹残碣几徘徊。"
        ], 
        "title": "小春十日陪子良先生麦味榴大守锦銮明斋游青原山子良先生成诗一章奉和原韵", 
        "type": "律诗", 
        "yun": "灰"
    }, 
    {
        "author": "姚华", 
        "era": "近现代", 
        "subtype": null, 
        "text": [
            "月碎阶明，雪翻阑堕，春风玉宇琼楼。", 
            "似仙人来赏，记唐蕊珠毬。", 
            "动万眼前诗后赋，无双道得，长说名流。", 
            "恨窥江胡马南来，铲尽沧洲。", 
            "杜郎记好对黄冠墨动香浮。", 
            "甚问雁无书，人间犹在，不似前游。", 
            "画里如今，空想郎瑛，去岁月悠悠。", 
            "但依稀雨香，葩攒故乡愁。"
        ], 
        "title": "杨州慢 画琼花题此，和郑觉斋赵以夫韵", 
        "type": "词", 
        "yun": "尤"
    }, 
    {
        "author": "姚华", 
        "era": "近现代", 
        "subtype": null, 
        "text": [
            "念四番芳信匆匆了。", 
            "须重整、三月风光，珍重范金开照。", 
            "东皇费尽染娟心，裁趁妍笑。", 
            "声华擅千古，家芬影事，几回绵杳。", 
            "和衣香朝气乍开，地寂游尘少。", 
            "酒波晴泛花光，珍丛把杯绕。", 
            "念菱彩憎颜，宫妆涂额，至今无主，玉殿开帘扫。"
        ], 
        "title": "祭天神 黄牡丹，和倬盦韵", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "摊书甫罢。却似虞姬来帐下。", 
            "红烛迎人。剑影宵光净绝尘。", 
            "眼前秋水。照映横波眉黛底。", 
            "喜伴红颜。化作双龙镜背蟠。"
        ], 
        "title": "减字木兰花 烧烛看剑士女", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "蹑花阴，系遍吴绫白。", 
            "巧剪轻裁难识。", 
            "棐几琐窗看仅隔。", 
            "舒皓腕，攀应惜。", 
            "凝脂雨洗春娇，轻铢晓窥仙客。", 
            "趁朝光催燕巢急。", 
            "敲冷玉烛钗，怨错霜柯笛。", 
            "子美无诗春寂。", 
            "省识春风长伫立。", 
            "晴意态，阴颜色。", 
            "水魂化、作清愁，淄易素、纷陈迹。", 
            "已全非、眼底朱碧。"
        ], 
        "title": "塞孤 其一 和倬盦白海棠韵", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "入秋来，渐见青林歇。", 
            "雨后吴山清发。", 
            "点点早霜红紫别。", 
            "朝曦朗，林阴滑。", 
            "烟初惹起村舂，钟余打沉山月。", 
            "骤凉飙窗缝吹裂。", 
            "充隐白屋心，痴梦青云阙。", 
            "老去襟尘方彻。", 
            "翠竹苍松留恋切。", 
            "看早晚，黄花节。", 
            "杯在口、菊斟芳，糕在手、盘堆雪。", 
            "且休辜、里老张设。"
        ], 
        "title": "塞孤 其二 题秋庄图，用屯田韵", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "百菊吟成谁更谱。", 
            "一种波斯，又见南峰数。", 
            "天竹马兰今胜古。", 
            "复堂画里何曾睹。", 
            "欧碧一枝秋淡伫。", 
            "相间深红，颜色浓如许。", 
            "海燕来栖花尔汝。", 
            "图成双艳迎霜吐。"
        ], 
        "title": "蝶恋花 题渺一粟斋画册洋菊", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "不信参差真象凤。", 
            "巷陌华镫，照彻寒梅冻。", 
            "一度寻春成断梦。", 
            "无双有二催归鞚。", 
            "洛谱呈身春藉重。", 
            "绢妇辞多，叠韵花间送。", 
            "春去未忘人影共。", 
            "罗衫尘壅金泥缝。"
        ], 
        "title": "蝶恋花 其一 黄牡丹，倬盦和师曾韵，叠韵报之", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "五色江花文笔凤。", 
            "一病豪枯，尘渍驼酥冻。", 
            "乍起维摩仍午梦。", 
            "文殊忽降青猊鞚。", 
            "瑞霭无分金界重。", 
            "佛讯来时，先遣名姝送。", 
            "绘影未须双靥共。", 
            "青睛偷觑猫儿缝。"
        ], 
        "title": "蝶恋花 其二 倬盦见候，话黄牡丹词，讯及词成，徵图，仍叠前韵，赋其事", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "并世尧夫星与凤。", 
            "冒雨曾看，不惜因花冻。", 
            "布算且酣今夜梦。", 
            "明朝莫纵游群鞚。", 
            "语报端明诗简重。", 
            "何处奇葩，开得应分送。", 
            "道是孤芳容我共。", 
            "吟笺草遍元刊缝。"
        ], 
        "title": "蝶恋花 其三 谢倬盦和调，三叠前韵，限康节事", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "老去姚风名可凤。", 
            "病里涂黄，光湛流离冻。", 
            "更把残樽温旧梦。", 
            "心如奔骥难羁鞚。", 
            "九陌尘多乌帽重。", 
            "花面迎人，禅面教相送。", 
            "白俭绿沉难与共。", 
            "良工写得金无缝。"
        ], 
        "title": "蝶恋花 其四 以黄牡丹画扇赠倬盦，四叠前韵书其上", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "清韵连翩如集凤。", 
            "笺称金华，似带琼楼冻。", 
            "睡里呼婆春是梦。", 
            "青芜又促东皇鞚。", 
            "仙蝶何堪词意重。", 
            "洒翰亲书，信使更番送。", 
            "秉烛须游良夜共。", 
            "晓钟渐裂群山缝。"
        ], 
        "title": "蝶恋花 其五 倬盦得画扇，复叠韵书一词于金笺扇见诒。五叠前韵谢之", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "一曲栖梧人叹凤。", 
            "感逝伤春，坠墨凄烟冻。", 
            "明日黄花成蝶梦。", 
            "遐心不絷逍遥鞚。", 
            "回首丘山前案重。", 
            "语业难消，担把藏钩送。", 
            "窈窕风怀邀月共。", 
            "闲情谁觅渊明缝。"
        ], 
        "title": "蝶恋花 其六 六叠前韵，书师曾绿萼尊前词后", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "并萼骈枝双彩凤。", 
            "同醉仙杯，琮栗光如冻谈旧撚花看似梦。", 
            "黄云承袜遮尘鞚。", 
            "自贡幽芳邀贵重赋海遗盐，轻被元舆送。", 
            "姚左雌雄聊且共。", 
            "果国香争裂兰阶缝。"
        ], 
        "title": "蝶恋花 其七 追维前梦，枨触成吟，七叠前韵", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "记得华年声起凤。", 
            "道是金浑，玉暖花房冻。", 
            "百事抛人随去梦。", 
            "驹光过隙曾谁鞚。", 
            "赢得吴霜欺鬓重。", 
            "艳帜标花，两字甘拈送。", 
            "白傅白花诗思共。", 
            "芳名道出千人缝。"
        ], 
        "title": "蝶恋花 其八 感事，八叠前韵", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "疑值川妃来翳凤。", 
            "云幕残寒，袜底波尘冻。", 
            "彩笔欲书传绮梦。", 
            "水边竹际飞轻鞚。", 
            "衮绣临轩春典重。", 
            "宠极花王，进御谁先送。", 
            "蘸杀接头无分共。", 
            "秋丛珍重初黏缝（"
        ], 
        "title": "蝶恋花 其九 赋本事，九叠前韵", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "旧时宫衣梭似凤。", 
            "剪上花枝，夜永并刀冻。", 
            "更屑沉檀香到梦。", 
            "朝来催动看花鞚。", 
            "贵色不因多叶重。", 
            "肯似杨花，轻与邻翁送。", 
            "翰墨传芳闺阁共。", 
            "题名待补湖山缝。"
        ], 
        "title": "蝶恋花 其十 十叠前韵，单题叶御衣黄图，中女盘临师曾本，并遗墨也", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "满院蘼芜春且去。", 
            "婪尾杯前，挽得春光住。", 
            "一朵欲簪春似妒。", 
            "窑瓶寻得安花处。", 
            "旧识丰台花可谱。", 
            "十里风光，不异扬州路。", 
            "闻道税花花减户。", 
            "春虽未去春非故。"
        ], 
        "title": "蝶恋花 其十一 芍药", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "正日华开，薰弦试，炎景将蝉时节。", 
            "颓垣篱落际，趁朝光堪爱，数丛开彻。", 
            "艳逼朱榴，阴敷筱箭，行处风兜罗雪。", 
            "繁华无人赏，甚芳醪酌对，魏公曾说。", 
            "奈风鹤数惊，令花贫窭，咏歌零缺。", 
            "倡倡红似缬。", 
            "念盈丈、花草传吴越。", 
            "槛内记、王家图旧，借半归全，好因缘、憾无遗阙。", 
            "更许阑干能设。", 
            "卫足叶如蓉阔。", 
            "未遮得、身轩豁。", 
            "谁与留半，终是诗肠萦结。", 
            "至今顿成感咽。"
        ], 
        "title": "大酺 一丈红", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "青芜犹记春来路。", 
            "几日匆匆春又去。", 
            "乍看梅雨绿成阴，转眴葭湄霜漙露。", 
            "春秋一例佳时序。", 
            "风月良宵休枉度。", 
            "轻舟且听客吹箫，莫效闻蛩人草赋。"
        ], 
        "title": "木兰花", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "病来种竹。", 
            "喜得霜柯绿。", 
            "脱手输君池墨速。", 
            "弥望风烟迷目。", 
            "潇湘淇澳堪思。", 
            "画成知是谁师。", 
            "盛夏无人能赏，秋声独听风枝。"
        ], 
        "title": "清平乐 题汪蔼士竹卷", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "天风吹梦。梦醒天香时暗送。", 
            "吹落人间。扇底秋风又早捐。", 
            "琼楼虽好。宫阙凭虚终缥渺。", 
            "玉篆臣书。天上姮娥识得无。"
        ], 
        "title": "减字木兰花 守瑕得旧扇，故宫物也。中舟已作篆书，署臣字，更属补桂，因题", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "清秋胜日，正壑露山开，竞拈吟笔。", 
            "凭望萧然，过眼繁华如失。", 
            "流光惊去疾。", 
            "但无语黯红描得，更问甚踏破鞋痕，醉荒诗律。", 
            "盛会敞幽室。", 
            "任酒涌思来，道古风逸。", 
            "人似黄华零梦，贞元堪述，先秋蒲柳质。", 
            "剩残臂仗筇难出，空卧游尘虑。", 
            "烦噫独负陶秫。"
        ], 
        "title": "应天长", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "入道仙衣蘸酒，凝脂玉质偎琼。", 
            "一般儿女两轻盈。", 
            "顾影初阳相并。", 
            "仿佛金坛受箓，依稀赤甲弹筝。", 
            "钟馗小妹嫁时情。", 
            "一婢花中堪媵。"
        ], 
        "title": "西江月 秋葵凤仙", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "问千年宝箧伴湖山，曾吟几残阳。", 
            "忆回峰卓影，金经且晦，暗记兴亡。", 
            "旧劫池灰冷尽，一卷出霾藏。", 
            "不到潮痕没，犹认钱王。", 
            "昔日分装万本，比石经文范，等重球琅。", 
            "压牙签百宋，五代说残唐。", 
            "数雕琼如镌，姓氏尚灵踪，身系国妃黄。", 
            "谁先后葛仙秋岭，俶塔星霜。"
        ], 
        "title": "八声甘州 雷峰塔圮，零砖碎甓，时出宝箧印陀罗尼经，左季得一卷，属题", 
        "type": "词", 
        "yun": "阳"
    }, 
    {
        "author": "姚华", 
        "era": "近现代", 
        "subtype": null, 
        "text": [
            "琐尾伤离，参差怨独，冷怀难涤。", 
            "孤云剩竹，那管人间收得。", 
            "问霓裳仙拍暗听，倚墙露滑谁记忆。", 
            "想云韶梦冷，西雍宾去，久无消息。", 
            "龙喑性在，试擪谱楼头，旧人应识。", 
            "凉州调古，剩有铙歌凄恻。", 
            "叹新声、变宫换商，教坊武舞徒弄色。", 
            "凭栏干，谩说辽东，唳鹤归路隔。"
        ], 
        "title": "月下笛 倬盦要同赋龙笛，云是清太庙乐，谱清真", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "委巷鱼香不亚鲈。", 
            "客来应是后来苏。", 
            "旧京风味未全殊。", 
            "世事赚人如燕雁，诗情感梦说江湖。", 
            "尊前剩得几胡卢。"
        ], 
        "title": "浣溪沙 和倬盦广和居感旧 其一", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "耕得齐东旧瓦瓶。", 
            "满身犹带土花猩。", 
            "朝来新贮水清泠。", 
            "乍摘蔷薇颜胜玉，浓香脱手露初经。", 
            "不须陶谱论天青。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "暗绿净墙阴暂集，未敛归翼。", 
            "料理饥肠待啄，惊回冻羽更寂。", 
            "渐广野、冲烟疏着墨。", 
            "背郭去、催落斜晖，趁暮云、成阵尽翻侧。", 
            "添几许寒色。", 
            "测测。", 
            "此时虑乱如积。", 
            "况枯木流水多愁惨，情思惟萧瑟。", 
            "问望秋蒲柳，谁禁风力。", 
            "箭光浪影，景空付伊，背影朝昏堪惜。", 
            "春梦醒、繁华收起，堂前幕、旧燕弃掷。", 
            "冷蟾夜、南枝尚自觅。", 
            "剩满地，雪迹霜痕待记。", 
            "忆孤村数点凄吟笔。"
        ], 
        "title": "浪淘沙慢 寒鸦，谱清真万叶战秋声露结", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "止云恋笛，絮蛩天短韵，消遣光景。", 
            "水作愁怀，暗化尽、激石嘶风吟兴。", 
            "万响都清，千愁同诉，一卷凄烟冷。", 
            "潘鬓羞粉，去时孰与临镜。", 
            "应悔祸枣灾梨，栖灵话梦，影心兵诗阵。", 
            "不数名场，甚霸国、龙虎输谁偏胜。", 
            "漫理哀弦，须吹暖琯，候转将梅信。", 
            "姜词春在，贺囊血剩堪省。"
        ], 
        "title": "湘月 其一 冬至题秋声集，用石帚韵，并谱四声", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "琯灰应律，验红闺彩线，争指圭景。", 
            "履袜家家，顿唤起、白发高堂欢兴。", 
            "旧典犹存，公私多暇，腊意催春冷。", 
            "消寒图染，瓣朱搁了妆镜。", 
            "怜我病里微吟，春来依旧，比创余临阵。", 
            "伏枕量签，度漏阁、知几宵情佳胜。", 
            "自古阳生，端从子起，到底天堪信。", 
            "圜丘旷久，问天莫对还省。"
        ], 
        "title": "湘月 其二 冬至子夜叠前韵", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "暖香逗月，趁微酡浅醉，佳赏幽景。", 
            "水石清奇，更梦醒、约略金钗余兴。", 
            "岸柳寒舒，江梅晴烂，笛外孤筇冷。", 
            "冰姿湖影，绚衣恰早窥镜。", 
            "豪走炼澒纵横，融沙论篆，洒仙云成阵。", 
            "俗了胭脂，况恶夺、朱紫难容双胜。", 
            "瓣点寒销，妆明彩剪，暗驶江南信。", 
            "人羞颜改，误成碧看重省。"
        ], 
        "title": "湘月 其三 为叔通写朱梅，赋此，叠前韵，仍谱四声", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "选红弄墨，借脂光粉气，添补清景。", 
            "有子如婴，正绚彩、祝腊先催年兴。", 
            "冻锁东堂，春前双树，萼软栖烟冷。", 
            "霜毫挥洒，照花却满方镜。", 
            "冰蕊向晓疑仙，巡檐共笑，绕庭柯鸦阵。", 
            "拂起襟尘，念鬓雪偕老，香输簪胜。", 
            "画里枝梢，天边酒盏，意暖传芳信。", 
            "禅关容隐，林逋客梦同省。"
        ], 
        "title": "湘月 其四 腊八前二日，写梅寿内，仍用前韵", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "腊烟清，报春檐角呼来。", 
            "念龙苍掉头依旧，素梅煖处先开。", 
            "送残年寒销三九，九闺婪步台阶。", 
            "菜甲盘新，玉英燕小，摇花侧颤古摇钗。", 
            "更无那景移人换，猩鬓淡风怀。", 
            "墙阴雪才融，径竹影扫萧斋。", 
            "拥苏裘黄金，堪叹晚来云掩燕台。", 
            "念繁华去随人事，指南斗，望兰涯。", 
            "霸史江山，遗金坠粉，莺花江令尚诗才。", 
            "蕙风转阻深天堑，谁信月常佳。", 
            "君曾记，井中张孔，双凤嗈喈。"
        ], 
        "title": "绿头鸭 戊辰岁除前五日，立巳己春，和倬盦，并同四声", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "称名隽。", 
            "早粥米香陈，共呼珍酝。", 
            "念盘餐蒙助，春情韭华引。", 
            "玉肪截叶云衣卷，和气舒寒晕。", 
            "擅中厨，捣练晶明，缕银莹润。", 
            "梅意转成恨。", 
            "奈茗椀初收，瓶笙解隐。", 
            "午夜蟾圆，依样画非真本。", 
            "充饥莫说名士事，风味诗肠认。", 
            "看新炊，薄影琴边风鬓。"
        ], 
        "title": "探芳信 春饼，和倬盦韵，仍同四声", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "未尽年光，又催腊彩，宵永漏滴方赊。", 
            "珠箧陈诗，妙吟难得，争教手眼轻遮。", 
            "赖素日吞云吐雾，容许模山范水，闲来自写，心灵聊称，相璞披沙。", 
            "终岁观成考绩，殊世论，向背最堪嗟。", 
            "化机何有疑仙讶，鬼神入毫端，随意横斜。", 
            "凭俊眼、冥搜暗索，图墨忘形，体会鸢鱼自乐。", 
            "丘壑罗胸，沉浸诗书气更华。", 
            "通贯万端，澄观大略，悬揣神情，再敞襟期，共契玄灵，从看慧业成家。"
        ], 
        "title": "西平乐 题戊辰除夕祭画图，谱清真原韵，有序", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "讯平安、逋仙无恙，岁寒谁共迟暮。", 
            "江回岭隔寻消息，赢得早春几度。", 
            "疏影妩。", 
            "纵历尽冰霜，不减横斜趣。", 
            "夜深几许。", 
            "更举酒相邀，旧时明月，来照旧时树。", 
            "江楼笛，吹动邮亭离绪。", 
            "朝来无限风雨。", 
            "小窗横幅留余迹，犹忆年时尊俎。", 
            "双翠羽。", 
            "问别后师雄，还许重逢否。", 
            "一枝漫取。", 
            "盼早晚南飞，守花使者，附与好诗句。"
        ], 
        "title": "摸鱼儿·咏梅香，寄召南。时庚午春，召南正八十", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "拂蟫尘、旧家风度，匆匆经几寒暑。", 
            "蕲州竹簟平于织，消受雪纨冰纻。", 
            "吟漫与。", 
            "应未忘、年时霸杜留题处。", 
            "山栖未许。", 
            "且分付莺花，安排柑酒，相向作才语。", 
            "丹青妙，软褥低屏楚楚。", 
            "凉阴疑满残楮。", 
            "小红歌倚箫声起，宛转黄钟仙吕。", 
            "春不住。", 
            "春倘向、归耕烟雨图分取。", 
            "金陀旧墅。", 
            "叹乔木风烟，不教留得，天上赤松侣。"
        ], 
        "title": "摸鱼儿·题汪碧巢先生象，用卷中沈山子、李秋锦诸公旧题体韵。象为康熙庚申上虞谢文侯画，先生时年二十有八，方自太学还，未作宦也", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "云和秋林桐叶大。", 
            "琴筑徐鸣，碧绕溪堂左。", 
            "那得茅庵留乞我。", 
            "织帘倦后摊书坐。", 
            "风竹疏疏霜柳亸。", 
            "一角微茫，天半寒烟锁。", 
            "杯底晴岚青婀娜。", 
            "不缘遽唱家山破。"
        ], 
        "title": "蝶恋花·题沈乙庵丈仿云林碧梧清溪小帧。丈作画时方摄安徽提刑", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "雨待人来，星随客聚，阑珊社约今重整。", 
            "尺简殷勤，青鸟遥堕紫荆，劳归耕。", 
            "键户光阴，摊书意绪，枯筇久已疏荒径。", 
            "努力登楼，不见人海王城，暮云平。", 
            "阁小江寒，但痴对、斜阳孤坐，拂帘懒问东风，今年过却清明。", 
            "几阴晴。", 
            "念故人千里，为道零秋蒲柳，瘦腰衰鬓，不似当初，汗漫心情。"
        ], 
        "title": "曲玉管·寄仲虎丈旧京，并简闰盦", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "病鸳悲，孤鹤舞。", 
            "凄咽遽如许。", 
            "兜率人归，留得好言语。", 
            "请看径竹筛云，庭槐竦月，还依约、旧经行处。", 
            "庾郎赋。", 
            "沈吟寸草春晖，难写拔心苦。", 
            "玉笥山深，风撼梦中树。", 
            "夜来闪闪寒灯，丛丛故纸，从领取、乌衣风度。"
        ], 
        "title": "祝英台近·拔可属题其尊人次王先生双辛夷楼填词图", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "冻筠碧色。", 
            "幻梦华剩影，声声悽笛。", 
            "苑树雪深，拂尽琼瑰再三摘。", 
            "瓶水炉烟供奉，飏缕缕、香云萦笔。", 
            "黯泪湿、独守天寒，无复鹤分席。", 
            "仙国。", 
            "太阒寂。", 
            "讯海水浅深，万斛愁积。", 
            "素娥伫泣。", 
            "有限残春忍追忆。", 
            "凉夜仙禽舞翠，留旧迹、荒陂凝碧。", 
            "问此恨孤屿月，倘能省得。"
        ], 
        "title": "暗香·敬懿皇太妃画梅，和白石道人自度咏梅二曲", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "雕冰镂玉。", 
            "正绮窗霁后，花影犹宿。", 
            "著意先春，蕊密枝疏，横斜为补修竹。", 
            "罗浮熟与蓬山远，叹暗隔、银河南北。", 
            "跂绛霄、蜀帝魂归，慰藉卷帘人独。", 
            "珍重消寒旧谱。", 
            "展图又几度，宫草渲绿。", 
            "只有南枝，历尽冰霜，怆绝山邱华屋。", 
            "花心苦为春恩重，听笛里、鹤楼悲曲。", 
            "料胜如、天水杨娃，写得出芳盈幅。"
        ], 
        "title": "疏影·前题", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "草粘堤，树遮寺。", 
            "依约旧游地。", 
            "寒雨连江，一白浩无际。", 
            "夜来激笕淙檐，更深无寐，话多少、开天遗事。", 
            "我衰矣。", 
            "懒翻蜼鼎长篇，倦拾鹤铭字。", 
            "落日登楼，倚杖为春起。", 
            "年时修竹依然，髯仙归未，对君画、卧游而已。"
        ], 
        "title": "祝英台近·题俞寿曲（锡畴）焦岩话雨图", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "瘦鹭拳霜，昏鸦背日。", 
            "挽秋无力。", 
            "倦眼摩挲，云鳞乱朱碧。", 
            "风帘自展，空准拟、跫然迎客。", 
            "还寂。", 
            "梧井半枯，早心澜双息。", 
            "铜驼卧陌。", 
            "尘点孤筇，秋情定无藉。", 
            "归帆梦向故国。", 
            "跂窗北。", 
            "倘许玉壶携问，一字杜韩来历。", 
            "倚枕屏遥睇，如见屋梁颜色。"
        ], 
        "title": "惜红衣·寄式之用白石韵", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "何处寻诗。", 
            "柳边林下，万柳萋迷。", 
            "举目河山，平头岁月，猿鹤催归。", 
            "萧然箬笠蓑衣。", 
            "定未减、长芦钓师。", 
            "水绕孤村，月残断岸，小立多时。"
        ], 
        "title": "柳梢青·题陶陶簃", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "苑柳倚春骄，禁得东风重。", 
            "水北修篁似旧无，怨雨愁云拥。", 
            "禊事曲江头，游屐年时共。", 
            "远树文莺不住题，唤起渔矶梦。"
        ], 
        "title": "卜算子·仲虎丈寄示旧都禊集诗词，以庾子山华林园马射赋中落花杨柳二语分韵。独共字未有人拈得，辄作小词以补其阙", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "燕去楼空矣。", 
            "夜深沈、灯昏月暗，倩魂憔悴。", 
            "依约凌波真耶幻，底事远山敛翠。", 
            "还重话、庚辛旧事。", 
            "一骑桃花千重柳，压罗襟、斜佩朝天紫。", 
            "沙黄辈，定输此。", 
            "海山沦谪归无计。", 
            "尽推排、红心拔尽，黄粱醒未。", 
            "几度党家销金梦，几度陶家茶味。", 
            "更谁惜、蜉蝣身世。", 
            "汉燕唐环生无分，掩柴门、白发青裙死。", 
            "添一段，玉台史。"
        ], 
        "title": "金缕曲·樊山彩云曲传诵一时，仆曩亦尝见其人。一昔入梦求诗，诿以樊山在前，仆当阁笔。乃请为词，要必诺，乃去。旦而异焉，为拈此解，不敢以长公梦盼盼比也", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "藓阶惊坠。", 
            "枯桐叶，彫残何与人事。", 
            "少微江夜敛寒芒，魂返高阳里。", 
            "叹矍铄、如君更几。", 
            "藏山游岳宁天忌。", 
            "忆小极藜床，忽入听跫音，自远携筇而起。", 
            "回念总角论文，萍粘絮散，旧迹丝乱重理。", 
            "壁閒图尽少文游，酒答侯芭字。", 
            "遽寂寞、人生到此。", 
            "浑金璞玉都销碎。", 
            "点茗瓯、危阑侧，何啻黄垆，有人沾涕。"
        ], 
        "title": "霜叶飞·稚威游华山归而病，谒医上海，沈顿月余，以立秋日不起。行念逝者，不觉言之悽黯也", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "屋角斜阳红一寸。", 
            "春到杨枝，人比杨枝嫩。", 
            "帘押深垂炉篆烬。", 
            "凄迷早又黄昏近。", 
            "怪底朝来眉萼损。", 
            "镜破鞋分，妖梦惊人准。", 
            "日日平安空报信。", 
            "彫年竟逐风霜尽。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "煮海成尘余迹在。", 
            "岂有东风，榆荚杨花外。", 
            "彩胜轻抛簪白柰。", 
            "匆匆直恁无聊赖。", 
            "鶗鴂恼人浑不耐。", 
            "苦劝春归，那得春来再。", 
            "鹃慕莺愁元未改。", 
            "华胥梦里春如海。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "目极行云无处所。", 
            "天半奇峰，幻作廉纤雨。", 
            "宛转游丝刚缚住。", 
            "晓风吹断抛人去。", 
            "谁信灵和阶下树。", 
            "废驿荒堤，重展鹅黄缕。", 
            "树纵有情天未许。", 
            "短长亭外多歧路。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "万绿天涯芳草遍。", 
            "依旧湖山，花信番番变。", 
            "瘦蝶惊风飞历乱。", 
            "春情自此无拘管。", 
            "一度郁金堂上见。", 
            "掠地低飞，只是寻常燕。", 
            "系足红丝搓作线。", 
            "隔墙休绊残花片。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "小桥西。", 
            "讶春寒泼水，新柳未全稊。", 
            "屐印阶苔，帘遮门柳，烟草尽自凄迷。", 
            "槿篱曲、柴扉昼闭，喜客至、凤字不须题。", 
            "玉茁桃援，珠苞藤萼，勤护香泥。", 
            "为道四郊多垒，破钟鱼寂寞，暗动惊鼙。", 
            "旗影翻风，角声沈水，兵气欲化虹霓。", 
            "钓矶畔、孤筇近出，寄诗思、斜日一莺啼。", 
            "却听回帆鼓声，正度前溪。"
        ], 
        "title": "一萼红·久雨初霁，出郊访张咏清丈", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "臣质今亡矣。", 
            "怅临岐、津桥鹃语，十年于此。", 
            "冰雪交期风尘外，落落晨星而已。", 
            "叹直谅、如君能几。", 
            "千里论文书在箧，衍波笺、重注倾河泪。", 
            "磨镜具，远难致。", 
            "州贤思适兼滂喜。", 
            "许肩随、兴文精本，遵王小记。", 
            "手定诗文编年稿，应有珠光剑气。", 
            "在故纸、丛中飏起。", 
            "莫谓校雠推绝学，是西京、悃宽刘中垒。", 
            "蒿里奏，侑家祭。"
        ], 
        "title": "金缕曲·挽章式之同年", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "更不许、湖楼重见。", 
            "暑雨哀蝉，一声凄咽。", 
            "笠屐翛然，晚晴难倚老来健。", 
            "拂衣归去，还入侍、通明殿。", 
            "俯睨旧湖山，那忍看、风骄云幻。", 
            "绿遍。", 
            "叹池塘梦醒，不似当时葱茜。", 
            "垂虹好句。", 
            "尚传诵、老人星见。", 
            "定忆得、咫尺姚江，种春雨、芳兰盈畹。", 
            "换绕墓寒梅，他日回车肠断。"
        ], 
        "title": "长亭怨慢·沈雪渔同年年八十有六，其子霄鹏迎养杭州，起居甚健。余方与约秋中当诣访，乃于中夏无疾遽逝，令弟逋梅来告，赋此写哀。君前官余姚训导最久，而葬木渎，故篇中及之", 
        "type": "词", 
        "yun": null
    }, 
    {
        "author": "林鸣銮", 
        "era": "近现代", 
        "subtype": "五言排律", 
        "text": [
            "百谷经吾择，能生莫若薯。", 
            "剪茎头异雉，作种梦同鱼。", 
            "叶至根随至，藤余实亦余。", 
            "性还山药近，名合地瓜呼。", 
            "现岁三栽播，明年数廪储。", 
            "人人歌大有，鼓腹喜何如？"
        ], 
        "title": "剪茎作种", 
        "type": "排律", 
        "yun": null
    }, 
    {
        "author": "林鸣銮", 
        "era": "近现代", 
        "subtype": "七言律诗", 
        "text": [
            "僻属南荒寄赏心，犀头山下水深沉。", 
            "愚看志谷知多少，圣爱名潭乘兴临。", 
            "迹与仙桥同互古，胜偕佛穴拟追寻。", 
            "离方自是文明处，夷惠清和尹自任。"
        ], 
        "title": "圣潭", 
        "type": "律诗", 
        "yun": "侵"
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "槛外桃花千万树。", 
            "今夜东风，不解吹愁去。", 
            "花落花开春欲暮。", 
            "庭前记取春来路。", 
            "背对银釭谁共语。", 
            "明月圆时，却忆红楼雨。", 
            "鹦鹉有情还絮絮。", 
            "罗衾依旧人何许。"
        ], 
        "title": "蝶恋花 春夜闺思", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "东风歇。", 
            "池塘草绿春三月。", 
            "春三月。", 
            "珠帘卷处，落红似雪。", 
            "小阑干畔莺饶舌。", 
            "垂杨树上鹃啼血。", 
            "鹃啼血。", 
            "年年岁岁，伤春伤别。"
        ], 
        "title": "忆秦娥 无题", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "春宵独自褰帘幕。相思两地灯花落。", 
            "莫倚小红阑。风吹罗袖寒。", 
            "寒时愁几许。只是无言语。", 
            "鹦鹉不知愁。低声唤未休。"
        ], 
        "title": "菩萨蛮 其一 春词", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "芙蓉半是离人泪。红痕染就秋江水。", 
            "哀雁一声声。可怜长短亭。", 
            "垂杨江上树。解系人愁住。", 
            "残照挂西山。何时君复还。"
        ], 
        "title": "菩萨蛮 其二 送别", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "寂寞驿亭路。", 
            "正春风、冶叶倡条，依稀无数。", 
            "攀折偏增游子恨，袅袅含情欲舞。", 
            "问那得、愁丝缕缕。", 
            "梦醒隋堤人已远，玉钩斜、也算相思处。", 
            "垂泪立，澹无语。", 
            "腰肢底事轻如许。", 
            "但和烟、和月凄清，阅残今古。", 
            "记否灵和前殿事，妩媚风流仅汝。", 
            "便欲寄、缠绵容与。", 
            "消息玉关何处问，又声声、玉笛吹愁去。", 
            "空惆怅，日将暮。"
        ], 
        "title": "金缕曲 春柳", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "记前身、托生南国，千枝艳影消瘦。", 
            "鹦哥啄去余残粒，入骨玲珑红透。", 
            "花落久。", 
            "任抛向池塘，打起鸳鸯耦。", 
            "泪飘杯酒。", 
            "早绛蜡烧残，赪珠解赠，密意问谁受。", 
            "银屏里，记曲凭伊纤手。", 
            "最怜生世非偶。", 
            "星星泪点如珠落，肝胆为君轻剖。", 
            "春残后。", 
            "便网到鲛绡，朱实盈襟袖。", 
            "相思永昼。", 
            "算只解怜侬，东风日暮，心绪尚依旧。"
        ], 
        "title": "摸鱼儿 红豆", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "自是儒冠误。", 
            "叹平生、子山萧瑟，少陵迟暮。", 
            "说剑吹箫无限意，我亦深情似汝。", 
            "只惘惘、相看无语。", 
            "并世尹邢君得一，倚风前、惹起花争妒。", 
            "恨不尽，江淹赋。", 
            "女娲有石天难补。", 
            "问东皇、同根兰芷，托胎何苦。", 
            "锦瑟华年声掩抑，一段幽怀谁诉。", 
            "请鸳牒、从今添注。", 
            "珍重人间连理缕，细思量、莫任芳时度。", 
            "歇一阕，愁无数。"
        ], 
        "title": "贺新凉 赠知渊", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "月痕碧。", 
            "沧海鲛人似泣。", 
            "长亭近、休唱棹歌，只恐春声已难觅。", 
            "江城又送客。", 
            "谁遣梁鸿去国。", 
            "君行矣，花外绿漪，凭共风帆送山色。", 
            "云天远无极。", 
            "剩倦侣凭栏，吹出玉笛。", 
            "听风听水追行迹。", 
            "怅曲终人杳，离樽犹满，拚教清泪堕瑶席。", 
            "羁愁乱如织。", 
            "堪忆。", 
            "小楼侧。", 
            "正海燕双飞，风送轻翮，巴黎到日荷花隔。", 
            "值海上青鸟，问答消息。", 
            "神州回首，念世变，待戮力。"
        ], 
        "title": "兰陵王 送精卫赴法兼讯璧君夫人", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "春到松陵路。", 
            "怪无端、天涯芳草，送君归去。", 
            "锦帐青庐人似玉，宠柳娇花共妒。", 
            "便添对、鸳鸯护汝。", 
            "凤女传闻通典籍，好锦笺、玉版相依和。", 
            "休漫遣，芳时误。", 
            "美人自古伤迟暮。", 
            "问谁家、倾城名士，玉台双赋。", 
            "新妇才华原绝代，合嫁无双夫婿。", 
            "作天上、人间仙侣。", 
            "我见犹怜卿应惜，倩青鸾、传与灵箫语。", 
            "藏娇屋，问何处。"
        ], 
        "title": "贺新郎 本意，赠鹓雏，与楚伧联句", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "雨外竹萧萧。", 
            "不似芭蕉。", 
            "却似芭蕉。", 
            "一样秋声两样秋。", 
            "抛书闲就窗纱坐，道是无聊。", 
            "不是无聊。", 
            "烛已成灰意未销。"
        ], 
        "title": "减字采桑子 雨夕书怀", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "褪尽秋阴见断霞。", 
            "炊烟一缕入城笳。", 
            "不成萧瑟只咿哑。", 
            "欲把闻情归豆蔻，可教官事问虾蟆。", 
            "更无黄叶有栖鸦。"
        ], 
        "title": "浣溪沙 雨后", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "水剩山残，伤心地、南都似弈。", 
            "看几许、乱姻残照，旌旗如织。", 
            "金粉池台虚点缀，管弦巷陌闲抛掷。", 
            "又神鸦、社鼓赛新祠，江流急。", 
            "人事换，今非昔。", 
            "英雄梦，谁能觅。", 
            "只东风铜雀，小乔颜色。", 
            "瀚海飞书犹作健，晴川战血空凝碧。", 
            "猛思量、陇亩一戎衣，销兵革。"
        ], 
        "title": "满江红 秣陵感怀", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "无睡。无睡。", 
            "又惹几多诗思。残钟一夜西楼。", 
            "梦落吴淞晚秋。秋晚。", 
            "秋晚。寒雨连江人远。"
        ], 
        "title": "调笑令 白门雨夕有怀亚子", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "正林塘、露初霜早，悲秋词好谁奏。", 
            "新坟一例埋香冢，触绪更怜萁豆。", 
            "尘又骤。", 
            "念倦翮高飞，断送何人手。", 
            "休论夭寿。", 
            "只落照平芜，西风弦管，惆怅付黄九。", 
            "轮回误，千万来生等侯。", 
            "莫将仪态轻负。", 
            "丹青历历佳城迥，无复翎毛颈脰。", 
            "愁满袖。", 
            "剩万古伤心，遗蜕空回首。", 
            "家山记否。", 
            "叹苏武乡关，丁公城郭，零落旧华胄。"
        ], 
        "title": "摸鱼儿 题沈哂之瘗鹤图，用亚子韵", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "晴翠尽销魂。", 
            "抛尽晨昏。", 
            "沉沉去雁黯无言。", 
            "最是残春容易倦，又换寒暄。", 
            "好梦不曾温。", 
            "却惹创痕。", 
            "不知是爱是愁根。", 
            "检点眼波心上影，待与谁论。"
        ], 
        "title": "浪淘沙 谷雨前三日奇暖，旅次书感，寄璧妹", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "病靥泛朝霞。", 
            "娇羞尚一些。", 
            "甚心情、蓦地如麻。", 
            "礼教残骸浑未撇，依然似，女儿家。", 
            "浓绿荫窗纱。", 
            "风丝碎落花。", 
            "把柠檬、衾枕横斜。", 
            "开遍红榴飘尽梦，留不住，是年华。"
        ], 
        "title": "唐多令 病靥", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "凄厉秋音去未穷。", 
            "伤心不待梵琴终。", 
            "黯然只在此声中。", 
            "往日思量空溅泪，满怀悲悒怯闻钟。", 
            "身如枯叶不胜风。"
        ], 
        "title": "浣溪纱 译法国诗人卫廉士《秋辞》", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "昨梦荒唐睡起迟。", 
            "芦帘细细漾风丝。", 
            "此情除却被儿知。", 
            "隔一江流天样远，不多时别旅魂痴。", 
            "蝉吟无那午阴移。"
        ], 
        "title": "小庭花 无题", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "轻盈吴语，记相逢，恰是寒悔时节。", 
            "一剪秋波浑昨梦，炉畔灯光如雪。", 
            "病榻深杯，车窗密吻，往事温馨绝。", 
            "荷香依旧，后湖曾几圆月。", 
            "已自孤负花期，愿花开处，珍重休轻折。", 
            "检点心头多少恨，不共斜阳明灭。", 
            "海誓云情，锁磨难尽，此意诗能说。", 
            "团圞双影，画楼沉醉何夕。"
        ], 
        "title": "念奴娇 寄怀璧妹", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "楼外小红墙。", 
            "墙外灯光。", 
            "悄无人处见梳妆。", 
            "袒臂轻纱新浴罢，带几分狂。", 
            "檐际暗吹香。", 
            "荡尽柔肠。", 
            "眼波眉角费端详。", 
            "恰似那人模样俏，怎不思量。"
        ], 
        "title": "浪淘沙 其一 有觊", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "秋雨黯生凉。", 
            "单枕江乡。", 
            "琴歌只隔小红墙。", 
            "待觅晓来无限意，奈又昏黄。", 
            "林际几斜阳。", 
            "销尽秋光。", 
            "一灯楼角更回肠。", 
            "楼外绿荫间数遍，独自思量。"
        ], 
        "title": "浪淘沙 其二 秋思寄璧妹", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "人在心头。", 
            "秋在楼头。", 
            "倦登临、意共风柔。", 
            "为谁消瘦，独自凝眸。", 
            "酒初醒，情又怯，日如流。", 
            "江国残秋。", 
            "烟柳高楼。", 
            "更无端、歌吹催愁。", 
            "将寒乍暖，欲去还留。", 
            "径深深，天脉脉，思悠悠。"
        ], 
        "title": "行香子 旧历重阳楼望，寄璧妹", 
        "type": "词", 
        "yun": null
    }, 
    {
        "author": "林伯渠", 
        "era": "近现代", 
        "subtype": null, 
        "text": [
            "牯岭雨声喧，气象万千。", 
            "爱听东谷水潺。", 
            "日照香炉知何处？", 
            "雾里云端。", 
            "智慧何人先？", 
            "卡尔开山。", 
            "重峦叠嶂更新鲜。", 
            "一二三四大手笔，宝藏兴焉。"
        ], 
        "title": "浪淘沙令 庐山即景", 
        "type": "词", 
        "yun": null
    }, 
    {
        "author": "林伯渠", 
        "era": "近现代", 
        "subtype": "七言律诗", 
        "text": [
            "匡庐胜境都争识，流水高山特逞奇。", 
            "崖拥翠松几日月，云如沧海起陀陂。", 
            "清泉终古漏仙洞，花径何人写石碑。", 
            "栗里先生留雅韵，桃源是处不须疑。"
        ], 
        "title": "庐山即景步董老初游庐山韵", 
        "type": "律诗", 
        "yun": "支"
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "閒梦入荒郊，日薄霜华固。", 
            "恻恻念来悲往情，踏遍清秋路。", 
            "爝火若丹心，知可燎原否？", 
            "风劲寒凝独冀君，持此明天炬。"
        ], 
        "title": "卜算子", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "早觉婆娑生意尽。", 
            "敢梦今生，天遣心相印。", 
            "几度途穷观白刃，慰情无计惟长吻。", 
            "共把芳馨根寸寸。", 
            "播种丹田，刻意勤耕垦，百载纵无枝叶分，但期花发如春笋。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "犹欲凭君挽退潮，我生如叶复如涛。", 
            "时来水逐漩涡转，风去枝随秋树摇。", 
            "波撼撼，叶萧萧。", 
            "投林徒羡鸟窠巢。", 
            "素心永许陪朝夕，敢慕长生怨寂寥。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "楼头人倦，又许平生愿：“播种心情犹未懒，生世互为环鍊。", 
            "枯枝影落秋潭，夜空一味蔚蓝。", 
            "别有双星如箭，飘然闪过山尖。"
        ], 
        "title": "清平乐", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "誓把青春光与热。", 
            "注尔镕炉，刻意千锤冶。", 
            "心焰微微青不减，清光皎似天边月。", 
            "已忍蛾眉千百劫。", 
            "大业名山，莫便成灰屑。", 
            "雪落四山寒已彻，深愁惘惘何能掇。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "生命似危舟，一舵相依系。", 
            "双桨朝朝暮暮情，挣扎风波里。", 
            "时惧海鲸吞，时惧狂潮至。", 
            "稳泊何当遂意时，轻棹湖山尾。"
        ], 
        "title": "卜算子", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "知是春心唤不回，春蚕制茧最堪哀。", 
            "应怜卵细难拚石，悔梦天高曾借梯。", 
            "曾几度，误佳期。", 
            "添妆羞自理罗衣。", 
            "孤飞从此东南北，留取臂痕再见时。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "今生毕竟重相聚，是梦是真难觅语：“一从去后似亡羊，惘惘四方迷所主。”", 
            "不肖种种祈君恕，新结同心香永驻。", 
            "含辛寄语牧羊人，去住长烦君指顾。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "重逢却似初相识，怯怯生生，恩怨分明。", 
            "别有晶莹双泪盈。", 
            "两心谁教重相系，怕问曾经，馀痛犹惊。", 
            "但看月华冉冉升。"
        ], 
        "title": "采桑子", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "昨夜月明时，云净天如洗。", 
            "万顷波深澄且蓝，宛忆君眸子。", 
            "长念久凝眸，问我忧何事？", 
            "云月迢迢路几千？寄意凭流水。"
        ], 
        "title": "卜算子", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "执手似曾识，何必恨逢迟？", 
            "今生谁遣相遇，端节畅谈诗。", 
            "“愿把廿年生命，换取昨宵相见，此意许卿知。", 
            "”感此缠绵意，眠食费禁持。", 
            "孤舟上，风雨里，可同归。", 
            "千番梦里寻觅，天證梦非痴。", 
            "惟念天涯羁旅，若有良缘牵系，争忍说分离。", 
            "语默心犹颤，拥吻月痕低。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "万千景物惊新换，疑是误投胎。", 
            "旧时庭院，旧时人影，梦里重偕。", 
            "相逢纵是，梦中能必，敢不疑猜。", 
            "匆匆问语，期期待答，又自醒来。"
        ], 
        "title": "人月圆", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "昨夜狂风摧万木。", 
            "雪霰终宵，侵晓冰悬屋。", 
            "千树横枝垂冻玉，皑皑行路伤人目。", 
            "忘却羁愁居异国。", 
            "万象生辉，伴我人幽独。", 
            "何必广寒宫内宿，人间此境难重续。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "目成便已心相许，我独何能拒？", 
            "“芳龄恰是可人时，试问佳期五月可嫌迟？", 
            "前缘万里红丝系，细韧颇难计。", 
            "行路也教似红丝，一任东西南北不分离。"
        ], 
        "title": "虞美人", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "便道孤贞终不负。", 
            "争便江头，抵过潮吞吐。", 
            "海内狂飙掀怒雨，滔滔尽逐洪波去。", 
            "潮退沙滩馀蚌数。", 
            "暖日溶溶，独自濡甘苦。", 
            "遗壳存珠心血铸，留连俯拾期行旅。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "尘雾喧嚣处，心远似荒崖。", 
            "四方瞻瞩何事，閒日枉来回。", 
            "我有一枝芦笛，欲倩春风聆取，歌唱不须催。", 
            "百鸟翩来集，千丈彩云开。", 
            "幽怨处，似浅水，过滩岩。", 
            "又如寒夜蛩泣，自裹自难排。", 
            "安得宝刀明剑，兼有英雄豪杰，斩此茧丝哀。", 
            "馀韵春风里，百里几徘徊。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "昨宵竟夜无眠意，检点十年诗卷字。", 
            "其间几度寄相思，躞蹀东西成各自。", 
            "妾心芳洁如秋水，暴雨狂澜都已退。", 
            "盈盈天月最多情，照影似怜人妩媚。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "萤火明君眸，星点侍君侧。", 
            "别有晶謍细目虫，故故与君昵。", 
            "鬼火莫君亲，蛇蝎莫君逼。", 
            "去去君行坦且安，行行勿畏怯。"
        ], 
        "title": "卜算子 其一", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "圆月睡诚酣，黑暗毋须惧。", 
            "似烛天星亮且繁，为尔明今夕。", 
            "于此望君来，我爱唯君识。", 
            "静夜若聆君足音，预卜两心结。"
        ], 
        "title": "卜算子 其二", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "但教留得青山在，那愁镜里朱颜改。", 
            "云鬓纵如丝，苍松节不移。", 
            "夜深阶下立，万籁无声息。", 
            "不见月盈盈，寒空斗柄横。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "海风吹我发，海雾湿人衣。", 
            "海潮汹涌澎湃，独自立多时。", 
            "昨夜月明如水，历历星辰罗布，灿灿满天辉。", 
            "海水凝新碧，柔软若轻丝。", 
            "这旦夕，风云变，幻奇姿。", 
            "惊涛骇浪无数，龙兽竞奔驰。", 
            "望里混濛一片，直欲沙滩吞没，惟见海鸥飞。", 
            "明早海潮退，珍贝欲贻谁。"
        ], 
        "title": "水调歌头之一", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "一月生千念，依然欲螟天。", 
            "新凉秋在鬓，馀热午当权。", 
            "晴雨争明日，安危繫极边。", 
            "龙州倭未破，兵气共婵娟。"
        ], 
        "title": "七月十二夜坐月", 
        "type": "古风", 
        "yun": "先"
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "积雨林园夏似秋，苔青路滑鸟钩辀。", 
            "午阴渐合炊初熟，飞贼无来夜易柔。", 
            "书尽单衣微觉薄，院深细草自戍幽。", 
            "读书声沸邻墙外，却羡儿童百不忧。"
        ], 
        "title": "积雨", 
        "type": "古风", 
        "yun": "尤"
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "一路岩花紫间黄，晨来雾气袭山光。", 
            "人情得饱常求适，国策多纷便可亡。", 
            "世已创深擐万甲，敌方气竭结诸恙。", 
            "且谋饮啄看棋劫，秋色无涯树郁苍。"
        ], 
        "title": "早膳后坡行", 
        "type": "古风", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "危巢处吾曹，选胜聊自快。", 
            "古亦有偏安，豪语乃所怪。", 
            "南都何代土，非以黄河界。", 
            "今犹拥中原，大事殊未败。", 
            "主人吾畏友，用武到书画。", 
            "落纸若有逃，知杂千涕噫。", 
            "栖霞盛朋樽，招邀凡几派。", 
            "艰贞冬青树，能下游人拜。", 
            "岂若数红叶，供眼但情话。", 
            "我歌郁深哀，闻者庸足戒。"
        ], 
        "title": "叙父招同栖霞雅集分音得界字", 
        "type": "古风", 
        "yun": "卦"
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "论诗不我宗，诗亡在旦夕。", 
            "古人善为诗，非但拘一格。", 
            "作者同其人，意境有什百。", 
            "矧乃今异古，人事穷变革。", 
            "空前成兹世，矛盾供刻划。", 
            "古人之所有，今人尽已获。", 
            "今人之所有，古人不可得。", 
            "意境到情辞，一一换颜色。", 
            "岂徒物非古，杂出千智识。", 
            "古亦一仁义，今亦一道德。", 
            "闭关古中华，互市今万国。", 
            "墨守一家言，于古已耳食。", 
            "今情作古语，虚伪无气力。", 
            "浅者况空疏，古籍纷作贼。", 
            "又不解经史，诸子亦莫悉。", 
            "勤取古诗词，句摹而字勒。", 
            "譬彼黄口儿，背书或写兽。", 
            "门户傍老辈，标榜号法则。", 
            "呜呼邦之耻，安得浊流塞。"
        ], 
        "title": "论诗", 
        "type": "古风", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "热情如奔车，一发不可遏。", 
            "又如江海潮，澎湃无时竭。", 
            "心血与相搏，金铁能摧折。", 
            "危邦百不意，乃为儿女泄。", 
            "随世非所甘，媚灶有不屑。", 
            "囊底出余智，犹堪扫胡羯。", 
            "谁令天下士，但奋笔与舌。", 
            "亭亭一女郎，使我精神活。", 
            "岂必惑美好，回眸气已夺。", 
            "由来男女间，初见缘法结。", 
            "如漆常附胶，如电辄生热。", 
            "一念长千障，万古未易减。", 
            "便是鸠盘茶，直同佛菩萨。", 
            "矧兹少女心，时以脸霞达。", 
            "故知得亦徵，肝脑遭鞭挞。", 
            "热情尔何为，万感肠欲裂。"
        ], 
        "title": "热情", 
        "type": "古风", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "一官亦何为，所得但在口。", 
            "口亦何所得，大嚼外无有。", 
            "谋议百不售，狐鼠白日走。", 
            "朝气杂衰微，矛盾出户牖。", 
            "物极变将穷，举世如中酒。", 
            "吾华虱其间，岂更能保守。", 
            "就令无此役，犹当善求友。", 
            "倭贼自明季，剽海亦已久。", 
            "一朝跻大邦，动敢为戎首。", 
            "政制号维新，劫持武人手。", 
            "山县气犹张，伊藤骨早朽。", 
            "势已成弩末，妄欲贯杨柳。", 
            "军兴十七月，十室空八九。", 
            "牵儿尽嫠妇，野哭到黄耇。", 
            "工农竭汗血，少壮印在肘。", 
            "富者多趑趄，但办唯与否。", 
            "民敝外仍强，匕见露群丑。", 
            "故知小加大，成败初易剖。", 
            "焉有塞江河，区区一培塿。", 
            "局终利炎黄，起作狮子吼。", 
            "祗虑卷土来，拖纳更纳垢。", 
            "我歌心有危，安得苗去莠。", 
            "中流把一钱，无能为左右。"
        ], 
        "title": "酒半放歌", 
        "type": "古风", 
        "yun": "有"
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "君从昆明来，疑带劫灰至。", 
            "五三五四日，飞贼焚渝市。", 
            "初闻角声厉，俄惊枪炮利。", 
            "自空掷弹丸，万户遂如沸。", 
            "望衡裁数武，燃烧遍市肆。", 
            "我楼被雨弹，屋角洞无翳。", 
            "邻右楼亦倾，乃类鸟垂翅。", 
            "扶伤救死中，腥风动触鼻。", 
            "老弱困提挈，妇孺半惨毙。", 
            "人焦行李塞，满地见委弃。", 
            "一路哭声哀，火光烛天地。", 
            "月与火争光，幻出此何世。", 
            "西夷远交者，入瓮亦请试。", 
            "高坡卐字旗，倏忽供烽燧。", 
            "乌合各为谋，彼哉日德意。", 
            "吾生自无涯，世变今益恣。", 
            "贼强况阻兵，宜数挟其器。", 
            "岂类周大官，云胡尔不备。", 
            "痛定念疮痍，要更持众志。", 
            "多君远游人，能说滇中帅。", 
            "感逝增凄哀，分我忧时泪。", 
            "冥赓本英杰，死坐群小累。", 
            "遂合限中寿，萧衍亦难致。", 
            "五华山下客，抵党负予智。", 
            "才生为世月，奴蓄必败事。", 
            "浊绪我有思，历劫君须记。", 
            "还将杜陵笔，挥洒壮澳帜。"
        ], 
        "title": "劫灰笃示盂工", 
        "type": "古风", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "墙角月来迟，光明出深黑。", 
            "裸裎起徘徊，风绝夜如默。", 
            "月光非不好，但恐远飞贼。", 
            "安得腾天空，杀贼奋两翼。", 
            "枯槐方聚蚁，甚似可怜国。", 
            "亦知战必胜，贼去聊喘息。", 
            "行恐长骄盈，岂独忧贪墨。", 
            "由今百无变，政与贼俱熄。", 
            "待晓步庭除，爱此残月色。"
        ], 
        "title": "月夜小步", 
        "type": "古风", 
        "yun": "职"
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "沿坡紫罗兰，旁出杂苔藓。", 
            "幽艳不自惜，含风如有腼。", 
            "桂后菊始苞，游人偶流眄。", 
            "意轻尔草本，循寻任蹂践。", 
            "身世谁相亲，独叹胡儿善。", 
            "园庭广栽种，坟起极奥衍。", 
            "环以玲珑石，过者致绻缱。", 
            "始知人间世，俗贵物亦显。", 
            "我来哀此花，柔驯胜豚犬。", 
            "胡见实有恩，孰与汉深浅。"
        ], 
        "title": "紫罗兰", 
        "type": "古风", 
        "yun": "铣"
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "炮火开，难民来，吴淞战舰乱云堆。", 
            "谁为戎首实致此，真见黎庶罹奇灾。", 
            "妻子爷娘走离散，蓬头跣足狼狈哉。", 
            "蛇行里巷动千百，呻吟老弱啼婴孩。", 
            "无食无衣但僵卧，室家行李天一涯。", 
            "胡人高鼻不相恤，囊沙网铁横路隈。", 
            "亦有奔车出巨厦，顾盼意态殊巍巍。", 
            "汝曹共尽初不料，自天飞弹焚千骸。", 
            "或资盗粮或为寇，心死直使肝肠摧。", 
            "市廛强者半袖手，流亡载道行谁哀。", 
            "万众同仇出处异，事急豪富皆奸回。", 
            "吁嗟乎，难民难民尔何辜，不为雄鬼争前驱，不为千金之子全其躯。", 
            "仓皇牵率到妇孺，喜怒死生悬众狙。", 
            "吁嗟乎，难民难民尔何辜，不生两翼腾天衢，不生江海为潜鱼。", 
            "遭逢乱世宁有倖，君不见欧洲大战人相屠。", 
            "我闻昔在上耳其，浴血三年与故都。", 
            "又闻近在西班牙，肉搏举国无完肤。", 
            "苟免终为民族耻，会须以一当千夫。", 
            "劳师袭远古所忌，骄兵必败祗区区。", 
            "难民难民尔莫悲，长江天堑曾吞胡。", 
            "共尔挥戈更逐日，幽燕指顾收舆图。"
        ], 
        "title": "难民来", 
        "type": "古风", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "江防一掷千头颅，举族气欲吞东吴。", 
            "兵丁争先士争呼，大官闻捷心瞻舒。", 
            "流亡百姓纷嗟吁，舟车行李如追逋。", 
            "新来田家镇又墟，城市日蹙夷场腴。", 
            "要知此局非全输，卷土犹堪起一隅。", 
            "智者虽怯多农夫，教训生聚终沼吴。", 
            "剥极必复将得舆，官邪古来供驱除。", 
            "况乃敌亦喧城狐，以彼例此皆区区。", 
            "莫畏人民怀异图，莫畏奋臂少年俱。", 
            "莫畏赤帜人争趋，莫畏邻国还我虞。", 
            "兴邦惟是亲中苏，自强岂遂宋元如。", 
            "否则张脉空趑趄，由今不变吾其鱼。", 
            "左旋右顾墨与朱，多歧能前多里途。", 
            "三民主义如夜珠，君看照澈光明庐。"
        ], 
        "title": "江防", 
        "type": "古风", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "夜迥凿石声丁丁，十数劳力谋其成。", 
            "醵金为壕求苟免，直使土木当倭兵。", 
            "君子不立岩墙下，古人之言今风行。", 
            "疏于防空寇必至，达官闻角心先惊。", 
            "至竟百姓死谁手，虎伥遍地孤凭城。", 
            "今年重庆人又满，近如武汉前南京。", 
            "匕见图穷敌益蹙，要知戡乱从艰贞。", 
            "交亲纷纷但远祸，迁地勤自驱妇婴。", 
            "我闻大勇始无畏，危疑恐惧皆人情。", 
            "独嗟为人筑壕者，置身无地容偷生。"
        ], 
        "title": "夜闻凿防空壕声", 
        "type": "古风", 
        "yun": "庚"
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "呜呼吾安往兮吾其东，扶桑之水可以濯我胸。", 
            "我欲一蹴落日红，尽驱武士亲劳农。", 
            "尽收三阪之金银钢铁铜。", 
            "日本中华本弟兄，胡为兵革犹汹汹。", 
            "少壮之欲方无穷，重臣元老两耳聋。", 
            "委蛇狼狈商与工，财赋已竭聚敛充。", 
            "军兴十室今九空，望夫思子多妇翁。", 
            "相煎萁豆使我心仲仲。", 
            "孰云久战中国必无倖，我如百足之虫彼狂童。", 
            "彼又如暴富之家婴灾凶。", 
            "浅者但闻飞机大炮唐克之车声隆隆。", 
            "危疑恐惧震厥躬。", 
            "安得一朝紫气生日宫，百万铁锤镰刀之众歌其中。", 
            "东方携手车书同，炎黄之裔大和风。", 
            "青天白日之旗扬苍穹，樱花之下大醉倾千钟。", 
            "呜呼吾安往兮吾其南，太平洋之风浩浩天蔚蓝。", 
            "殖民之地皆我土，夷为法属英属荷属时两三。", 
            "更有菲律宾海南岛遥为东方门户之守监。", 
            "高鼻群胡丰其颔，中华人民舌已钳。", 
            "远东争霸此可探，诛求将护如养蚕。", 
            "又如奔马遭羁衔，动多不平情岂甘。", 
            "民亦劳止金在函，棕榈椰橡胜祀楠。", 
            "树木乃以供贪婪，但望祖国生奇男。", 
            "神武能举夷狄戡，近闻禦寇争负担。", 
            "富者劳者靳与骖，有民如此使饮酖。", 
            "卧塌熟睡他人酣，至今倭贼犹眈眈。", 
            "群公念之何以堪，我肠自热我怀惭。", 
            "我口肯似金人缄，我欲出之水火闻者疑狂憨。", 
            "呜呼吾安往兮吾其西，欧洲阻海喧鲸鲵。", 
            "枭雄豪猾长相睽，以邻为壑龟在泥。", 
            "七十老翁穷笑啼，连鸡之势难俱栖。", 
            "波兰走廊上天梯，从横无已征马嘶。", 
            "不能事楚当事齐，进退终为触藩羝。", 
            "捷克殷鉴近可稽，今日之世惟是俯仰于史达林希特勒莫索里尼。", 
            "近东有土耳其与提携，濒海以西班牙为町畦，谁能更于北美以外筑亿万万里黄金之长堤。", 
            "美人螓首手柔荑，挟弹年少争相窥。", 
            "香多终见麝焚脐，那有世外桃源蹊。", 
            "我恐地球如玻瓈，雷霆一击粉碎而离披。", 
            "夜气所召岂苟免，质胜物极观其倪。", 
            "据乱遍地多蒺藜，我欲歌之心惨凄。", 
            "呜呼吾安往兮吾其前，中华健儿在幽燕。", 
            "亦在两河三晋百粤江淮之山川。", 
            "游击神勇万众传，海军死绥谁则怜。", 
            "黄埔子弟拔帜先，矫捷师旅数川滇。", 
            "红军能以正为偏，制敌孙郎如有权。", 
            "宁为玉碎无瓦全，再接再厉常摧坚。", 
            "慰劳来者张其拳，我欲从之心茫然。", 
            "用短杀贼非所贤，口说差堪逐少年。", 
            "不然飞书草檄宣，我为健儿歌一篇。", 
            "我为健儿广播铙歌于大千，摩崖我有笔如椽。", 
            "临流顾影犹翩翩，微恨鬓脚二毛骈。", 
            "平生飞腾欲上天，前乎前乎奈何淹市廛，不闻炮火闻管弦。", 
            "呜呼东西南北靡所骋，欲前又恐路多梗。", 
            "呜呼吾安往兮吾其留，自冬徂夏天如愁。", 
            "雾如屏障雨无休，赤日剥肤如在囚，山林城市宜冥搜。", 
            "有时也使人意柔，坡行往往出野趣。", 
            "树阴一绿皆田畴，得晴能游明我眸。", 
            "佳辰有几惟春秋，果木不大毋苛求。", 
            "广柑甜美无或侔，酒酣可以润我喉。", 
            "流亡册万来他州，中人俯仰常有忧。", 
            "豪强之家歌舞犹，离车兵气杂牛溲。", 
            "飞贼不来习愈偷，閒人侈口腾众咻。", 
            "胜则惊疑败掉头，此辈曾未浊流投。", 
            "一官旅退閒我谋，半菽支撑二年周。", 
            "亦云官大我欲羞，大人虎变今巢鸠。", 
            "邦陋到眼盾与矛，伤哉刍豆羁骅骝。"
        ], 
        "title": "呜呼吾安往兮和礼锡", 
        "type": "古风", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "总司令谁惟张公，先登拔帜羡言功。", 
            "一麾河朔移山东，耿弇能使北道通。", 
            "昔守徐州走倭寇，捷书耀眼旌旗红。", 
            "比闻酣战汉水上，襄樊大将人中龙，转危为安真英雄。", 
            "两年以来贼破瞻，追奔岂意戕厥躬。", 
            "裹创孙策古所叹，归元先轸将毋同。", 
            "耗至前军尽缟素，夺我心膂忧元戎。", 
            "往者燕云敌甚肆，君以忍辱求和衷。", 
            "危疑震撼众弗谅，得当今乃知孤忠。", 
            "壮夫报国轻一死，惜哉不见收华中。", 
            "今日儒冠半作贼，读书万卷吾道穷。", 
            "琵琶胡语争随风，相公厚我官爵崇。", 
            "怕死要钱成惯见，安得使之从张公。", 
            "呜呼，安得使之从张公，不为猿鹤为沙虫。"
        ], 
        "title": "张总司令歌", 
        "type": "古风", 
        "yun": "东"
    }, 
    {
        "author": "林庚白", 
        "era": "近现代", 
        "subtype": "七言绝句", 
        "text": [
            "电掣烟销十七年，呱呱小女已齐肩。", 
            "人生到处留泥爪，只换经过一惘然。"
        ], 
        "title": "白克路故居女颐生处", 
        "type": "绝句", 
        "yun": "先"
    }, 
    {
        "author": "林庚白", 
        "era": "近现代", 
        "subtype": "七言绝句", 
        "text": [
            "中年况味浑如酒，少女心情尽是诗。", 
            "此意更谁能领会，已春尚有未开枝。"
        ], 
        "title": "偶书", 
        "type": "绝句", 
        "yun": "支"
    }, 
    {
        "author": "林庚白", 
        "era": "近现代", 
        "subtype": "七言绝句", 
        "text": [
            "经冬重庆浑无雪，建子中华早换春。", 
            "山市却看灯火闹，不知身是过江人。"
        ], 
        "title": "己卯元夜重庆市见舞龙灯", 
        "type": "绝句", 
        "yun": "真"
    }, 
    {
        "author": "林庚白", 
        "era": "近现代", 
        "subtype": "七言绝句", 
        "text": [
            "扑朔迷离别是春，灯边怜取眼前人。", 
            "难忘衣我淮徐夜，去国心情被洒身。"
        ], 
        "title": "如蕙夜过二首 其一", 
        "type": "绝句", 
        "yun": "真"
    }, 
    {
        "author": "林庚白", 
        "era": "近现代", 
        "subtype": "七言绝句", 
        "text": [
            "拈牌擘橘两含情，藕断梅酸各自惊。", 
            "知有天涯无限意，东风不管柳枝轻。"
        ], 
        "title": "如蕙夜过二首 其二", 
        "type": "绝句", 
        "yun": "庚"
    }, 
    {
        "author": "林庚白", 
        "era": "近现代", 
        "subtype": "七言绝句", 
        "text": [
            "书到重阳及晚晴，林峦浴日四山明。", 
            "相怜不尽天涯意，病榻胡笳况数惊。"
        ], 
        "title": "九日傍晚转晴得远书", 
        "type": "绝句", 
        "yun": "庚"
    }, 
    {
        "author": "林庚白", 
        "era": "近现代", 
        "subtype": "七言绝句", 
        "text": [
            "戏海群鸥未息机，海风吹黑太阳旗。", 
            "丁沽一夜奔流水，唤起征人尽意归。"
        ], 
        "title": "闻寇津日军哗变二首 其一", 
        "type": "绝句", 
        "yun": null
    }, 
    {
        "author": "林庚白", 
        "era": "近现代", 
        "subtype": "七言绝句", 
        "text": [
            "少妇楼头日望夫，爷娘思子苦田芜。", 
            "饶歌中有无穷泪，不待成桑海亦枯。"
        ], 
        "title": "闻寇津日军哗变二首 其二", 
        "type": "绝句", 
        "yun": "虞"
    }, 
    {
        "author": "林庚白", 
        "era": "近现代", 
        "subtype": "七言绝句", 
        "text": [
            "唤雨槐阴布谷啼，日光却绕院东西。", 
            "相惊昨夜都无睡，一树春禽自在栖。"
        ], 
        "title": "解警后二首 其一", 
        "type": "绝句", 
        "yun": "齐"
    }, 
    {
        "author": "林庚白", 
        "era": "近现代", 
        "subtype": "七言绝句", 
        "text": [
            "生死谁知月有权，古来惟是愿长圆。", 
            "而今月好翻资敌，怜取朦胧四海全。"
        ], 
        "title": "解警后二首 其二", 
        "type": "绝句", 
        "yun": "先"
    }, 
    {
        "author": "林庚白", 
        "era": "近现代", 
        "subtype": "五言律诗", 
        "text": [
            "闻道金山卫，连朝窜日兵。", 
            "难民多越境，流寇但争城。", 
            "尚有延韩议，空余撼岳声。", 
            "艰危江左局，尽付黑头荣。"
        ], 
        "title": "闻道二之一", 
        "type": "律诗", 
        "yun": "庚"
    }, 
    {
        "author": "林庚白", 
        "era": "近现代", 
        "subtype": "五言律诗", 
        "text": [
            "鸦鹊争催晓，寒生水面窗。", 
            "钟声千万户，日影两三幢。", 
            "禦寇先明耻，兴邦有不降。", 
            "无愁前代事，吾欲用长江。"
        ], 
        "title": "冬晨口号", 
        "type": "律诗", 
        "yun": "江"
    }, 
    {
        "author": "林庚白", 
        "era": "近现代", 
        "subtype": "五言律诗", 
        "text": [
            "千树武昌柳，春归独意君。", 
            "诗将巴雨至，梦与楚江分。", 
            "前敌飞书急，西怜遣使纷。", 
            "远交情已见，中国自能军。"
        ], 
        "title": "昧幸寄诗至", 
        "type": "律诗", 
        "yun": "文"
    }, 
    {
        "author": "林庚白", 
        "era": "近现代", 
        "subtype": "五言律诗", 
        "text": [
            "避地羁微禄，忧兵复此行。", 
            "艰虞巴道路，危苦汉公卿。", 
            "敌国群飞沸，东川数县荣。", 
            "无为惊贼扰，明岁看收京。"
        ], 
        "title": "送仲兄疏散隆昌二首之一", 
        "type": "律诗", 
        "yun": "庚"
    }, 
    {
        "author": "林庚白", 
        "era": "近现代", 
        "subtype": "五言律诗", 
        "text": [
            "石阑干畔立，新霁水溶溶。", 
            "诗在墙阴树，人行鸟外峰。", 
            "通宵飞贼紧，一霎旅魂慵。", 
            "国策终难忘，三年误取容。"
        ], 
        "title": "犹卢晚眺二首之一", 
        "type": "律诗", 
        "yun": "冬"
    }, 
    {
        "author": "林庚白", 
        "era": "近现代", 
        "subtype": "五言律诗", 
        "text": [
            "自报防秋急，江淮举目非。", 
            "九州龙战始，一姓蟹行肥。", 
            "转徙空都邑，流亡有等威。", 
            "师劳倭亦敝，万里合长围。"
        ], 
        "title": "读史七首之四 其一", 
        "type": "律诗", 
        "yun": "微"
    }, 
    {
        "author": "林庚白", 
        "era": "近现代", 
        "subtype": "五言律诗", 
        "text": [
            "宵旰元戎事，清流竟窃钩。", 
            "不闻诛少正，惟是赦诸州。", 
            "慷慨田横血，凄凉马谡头。", 
            "前军方转战，幕府隐谯周。"
        ], 
        "title": "读史七首之四 其二", 
        "type": "律诗", 
        "yun": "尤"
    }, 
    {
        "author": "林庚白", 
        "era": "近现代", 
        "subtype": "五言律诗", 
        "text": [
            "党论舟中敌，纵横媚宠多。", 
            "眼穿回纥马，泪尽洛阳驼。", 
            "仆射元规麈，将军越石戈。", 
            "高光灵爽在，长护汉山河。"
        ], 
        "title": "读史七首之四 其三", 
        "type": "律诗", 
        "yun": "歌"
    }, 
    {
        "author": "林庚白", 
        "era": "近现代", 
        "subtype": "五言律诗", 
        "text": [
            "百辈鲜卑语，三都吉莫靴。", 
            "乘轩纷使鹤，列阵枉为鹅。", 
            "江左酣王谢，山西仗牧颇。", 
            "至今燕赵寇，不敢渡黄河。"
        ], 
        "title": "读史七首之四 其四", 
        "type": "律诗", 
        "yun": "歌"
    }, 
    {
        "author": "林庚白", 
        "era": "近现代", 
        "subtype": "五言律诗", 
        "text": [
            "重庆三年史，中华亘古奇。", 
            "胡麈犹蜀道，暑雨俨尧时。", 
            "反侧平西恣，张惶为楚嬉。", 
            "千秋大司马，身繫汉安危。"
        ], 
        "title": "偶题四之一", 
        "type": "律诗", 
        "yun": "支"
    }, 
    {
        "author": "林庚白", 
        "era": "近现代", 
        "subtype": "五言律诗", 
        "text": [
            "二尺门前路，无灯爱夜光。", 
            "风潇天欲雨，野旷月生凉。", 
            "故国千山远，哀兵四载强。", 
            "淞波流不尽，东望百回肠。"
        ], 
        "title": "八一三夜回龙桥纳凉二之一", 
        "type": "律诗", 
        "yun": "阳"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "蹋月林阴信步归，雨馀薄暖与秋微。", 
            "车麈自沸金银夜，歌吹遥喧粉黛围。", 
            "衰世多应耽逸乐，中人所得是依违。", 
            "栖皇此意将谁语，剩把心光接素辉。"
        ], 
        "title": "辣斐德路夜归", 
        "type": "律诗", 
        "yun": "微"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "楼外轻阴漾雨丝，倚楼独客意迷离。", 
            "小园草绿春将半，邻树风微暖自知。", 
            "百泪终难温断梦，一生长是后花期。", 
            "尽抛心力赢劳悴，蝶骂莺嗔各有辞。"
        ], 
        "title": "倚楼", 
        "type": "律诗", 
        "yun": "支"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "明澄照坐水汀温，中有千夫汗血存。", 
            "终是閒民耽此乐，半沦属国欲何言。", 
            "工农入市祗同化，裨版能军竞自尊。", 
            "独醒犹堪嗤驵侩，未须乞醢贾胡门。"
        ], 
        "title": "来喜饭店小酌", 
        "type": "律诗", 
        "yun": "元"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "南风能茂插盆枝，初九初三月似眉。", 
            "静女无来楼自独，闻人不死国逾危。", 
            "是非坐共黄金尽，离合今难白首期。", 
            "万事推移犹故我，艰贞只有此心知。"
        ], 
        "title": "南风", 
        "type": "律诗", 
        "yun": "支"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "露又沾衣日几斜，重来三宿意无涯。", 
            "心悬吴越身如寄，梦绕湖山鬓有华。", 
            "最念高楼将母意，屡惊此地撤兵哗。", 
            "中人动静关全局，便欲怀安那是家。"
        ], 
        "title": "顾家宅公园与北丽临歧并坐处", 
        "type": "律诗", 
        "yun": "麻"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "坐看剪水片帆便，画意诗情著眼妍。", 
            "林吹阴阴微受日，江风飒飒远浮天。", 
            "杂陈百态惊矛盾，垄断群胡觊市廛。", 
            "侈说东方文物美，殖民几辈独能贤。"
        ], 
        "title": "外滩公园四首之三 其一", 
        "type": "律诗", 
        "yun": "先"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "木筏随流铁舰狂，横斜上下水中央。", 
            "谁怜夷夏周旋地，便是炎黄汨落乡。", 
            "稼穑全非奸富夥，金银渐尽达官昌。", 
            "寻常玉帛干戈际，寇至雍容说礼防。"
        ], 
        "title": "外滩公园四首之三 其二", 
        "type": "律诗", 
        "yun": "阳"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "一水东流更几支，群飞自沸党陵夷。", 
            "习奢况使疲氓集，末贵先教下士移。", 
            "难与群狙论国是，剩持此意补吾诗。", 
            "景光触绪供知喟，灵爽钟山或鉴之。"
        ], 
        "title": "外滩公园四首之三 其三", 
        "type": "律诗", 
        "yun": "支"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "三舍看挥逐日戈，养兵岂意是言和。", 
            "邻专进退宁能国，地尽燕云直过河。", 
            "北道军容犹可试，故都土气未全讹。", 
            "江淮四镇前车在，青史忠奸有不磨。"
        ], 
        "title": "闻廊坊战事二之一", 
        "type": "律诗", 
        "yun": "歌"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "渐稀游客爱荷香，触绪苍茫感叹长。", 
            "诗意自生风际水，月光能写夜深凉。", 
            "少年曾是希诸葛，来日宁终老靖康。", 
            "三策平倭祗袖手，亢官乱国欲何昌。"
        ], 
        "title": "顾家宅公园夜坐四首 其一", 
        "type": "律诗", 
        "yun": "阳"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "一官旅退口如瓶，玄鬓惊秋亦渐零。", 
            "娱夜犹能谋句法，摸金孰与念生灵。", 
            "北方骨肉羁豺虎，东晋江山要血腥。", 
            "不是春秋今日事，下泉几见更存邢。"
        ], 
        "title": "顾家宅公园夜坐四首 其二", 
        "type": "律诗", 
        "yun": "青"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "柳阴古意见灯笼，能变炎凉水面风。", 
            "花草都随车响寂，林塘乱走月明中。", 
            "伴人夜色如相劳，照我年光有不穷。", 
            "忧乐乘除中岁始，心哀稍喜气犹雄。"
        ], 
        "title": "顾家宅公园夜坐四首 其三", 
        "type": "律诗", 
        "yun": "东"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "凉飔吹落隔林黄，几叶飘零几郁苍。", 
            "悄爱归程携月色，閒随去路蹋橙光。", 
            "残宵粉黛能为魅，淑世衣冠是不祥。", 
            "破哓东方应有待，要冯朝气变沧桑。"
        ], 
        "title": "顾家宅公园夜坐四首 其四", 
        "type": "律诗", 
        "yun": "阳"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "日光带雨洞天深，坐听凉风出树阴。", 
            "昼寂三人浑入定，林幽一碧不闻禽。", 
            "梵声只与僧为市，佛面还凭俗布金。", 
            "积弱东方宜有此，逻罗印度劫灰侵。"
        ], 
        "title": "紫云洞纪游同小淑岳母北丽", 
        "type": "律诗", 
        "yun": "侵"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "行空转战突长围，直挟惊雷四出飞。", 
            "敌国军营精锐尽，西怜使者笑啼非。", 
            "他年上海还吾土，有史中华壮此机。", 
            "风雨沾衣腾万众，道旁苦盼凯歌归。"
        ], 
        "title": "风雨中观中国空军击贼", 
        "type": "律诗", 
        "yun": "微"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "伤及行人举世惊，唐宁街畔可胜情。", 
            "两洲欧美张皇甚，一介仪秦跋涉轻。", 
            "国破纤儿纷作贼，兵骄丑虏竞屠城。", 
            "百年不变犹倭寇，会见扶桑扫穴清。"
        ], 
        "title": "续丁丑杂诗六之一", 
        "type": "律诗", 
        "yun": "庚"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "代往长留楚汉纷，鸿沟此日亦中分。", 
            "止戈欲限幽并界，班马求全冀察军。", 
            "东去江流终未厌，群飞海水直如焚。", 
            "危邦横议消沈尽，伏阙诸生更不闻。"
        ], 
        "title": "丁丑杂诗四之三 其一", 
        "type": "律诗", 
        "yun": "文"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "行李张皇道左看，九家十室半凋残。", 
            "偾兴坐恐民先敝，牵率行忧国苟安。", 
            "不瞑钟山灵爽在，无愁辱井泪痕乾。", 
            "延韩那是苞桑计，玉碎山河古所难。"
        ], 
        "title": "丁丑杂诗四之三 其二", 
        "type": "律诗", 
        "yun": "寒"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "沈舟破釜竟如何，直北关山一梦过。", 
            "党敌犹思盟白水，寇深始欲保黄河。", 
            "相惊腐鼠支离国，争出游鱼泛滥波。", 
            "唤起东南雄秀气，长江饮马倚铙歌。"
        ], 
        "title": "丁丑杂诗四之三 其三", 
        "type": "律诗", 
        "yun": "歌"
    }, 
    {
        "author": "林南强", 
        "era": "近现代", 
        "subtype": "七言律诗", 
        "text": [
            "一往情深是此行，中流击楫意难平。", 
            "风吹易水冲冠发，人唱阳关劝酒声。", 
            "意外鲲鹏多变化，眼中人兽漫纵横。", 
            "临岐一掬男儿泪，愿为同胞倒海倾。"
        ], 
        "title": "江山楼席上走笔赋别", 
        "type": "律诗", 
        "yun": "庚"
    }, 
    {
        "author": "林散之", 
        "era": "近现代", 
        "subtype": "五言绝句", 
        "text": [
            "山色一楼雨，江声两岸秋。", 
            "旧游多少梦，都付秣陵舟。"
        ], 
        "title": "感旧", 
        "type": "绝句", 
        "yun": "尤"
    }, 
    {
        "author": "林散之", 
        "era": "近现代", 
        "subtype": "五言绝句", 
        "text": [
            "山颓半壁紫，佛剩满头青。", 
            "犹似嘉陵道，千崖耸画屏。"
        ], 
        "title": "嘉州夜访大佛乌尤诸寺二首选一", 
        "type": "绝句", 
        "yun": "青"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "山光岚影深深见，暮雨朝云事事非。", 
            "两岸秋光留不得，杜鹃声里一舟飞。"
        ], 
        "title": "望巫山十二峰二首选一", 
        "type": "绝句", 
        "yun": "微"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "无端风雨又东来，惊喜都从报纸猜。", 
            "昨日得逢故人子，始知敌已下丰台。"
        ], 
        "title": "闻警", 
        "type": "绝句", 
        "yun": "灰"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "怜尔衣裳尚未缝，天寒何以补三冬。", 
            "遥知冻墨新磨好，写到云山第几峰。"
        ], 
        "title": "岁暮寄荪若女二首选一", 
        "type": "绝句", 
        "yun": "冬"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "一夜青山有梦思，寒林仍是独行迟。", 
            "不知红叶留多少，可许痴人再到时。"
        ], 
        "title": "红叶图", 
        "type": "绝句", 
        "yun": "支"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "不向刀头求法度，且从石上证因缘。", 
            "可怜一片玄黄血，留到今时色更鲜。"
        ], 
        "title": "题昌化血石二首选一", 
        "type": "绝句", 
        "yun": "先"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "买得秦淮白玉笺，泼成水墨赠高贤。", 
            "谁云剥削年来尽，既贴工夫又贴钱。"
        ], 
        "title": "题画三首选一", 
        "type": "绝句", 
        "yun": "先"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "匆匆得失两无因，物我山中几化尘。", 
            "一念未忘寻旧路，买书人作卖书人。"
        ], 
        "title": "卖书四首选二 其一", 
        "type": "绝句", 
        "yun": "真"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "平生淫志在多藏，大费人间有厚亡。", 
            "岂忍看他锦字里，壁鱼犹恋旧时香。"
        ], 
        "title": "卖书四首选二 其二", 
        "type": "绝句", 
        "yun": "阳"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "连朝风雨滞行程，曲径回廊趁晚晴。", 
            "谁谓娑婆春信远，梅花香带木鱼声。"
        ], 
        "title": "与士青晚步，听梅园木鱼声", 
        "type": "绝句", 
        "yun": "庚"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "微风吹皱一池波，绿尽芭蕉碧尽莎。", 
            "何处名花开十八，佛香初识曼陀罗。"
        ], 
        "title": "漫兴二首选一", 
        "type": "绝句", 
        "yun": "歌"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "沿流缓步几回停，岸有青松水有萍。", 
            "自是春风偏爱客，一船吹透老人星。"
        ], 
        "title": "扬州八首选一", 
        "type": "绝句", 
        "yun": "青"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "十年移植郁成林，感受天恩雨露深。", 
            "万卷千抽情不尽，绿心已了换红心。"
        ], 
        "title": "红蕉亦名美人蕉二首选一", 
        "type": "绝句", 
        "yun": "侵"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "雨中云树有无间，别后相思认旧鬟。", 
            "一点心灵忘未了，闭门偷写皖南山。"
        ], 
        "title": "题画", 
        "type": "绝句", 
        "yun": "删"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "江上青留点点山，别来无恙在人间。", 
            "窗前最爱初三夜，月似镰刀弯又弯。"
        ], 
        "title": "七零年八月初三夜", 
        "type": "绝句", 
        "yun": "删"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "我是前身杨风子，几经尘劫堕凡胎。", 
            "于今又入娑婆界，写出人间色相来。"
        ], 
        "title": "即句", 
        "type": "绝句", 
        "yun": "灰"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "昔年此日成初识，此日今年迹已陈。", 
            "凄绝茫茫宇宙里，落花如梦正思人。"
        ], 
        "title": "黄山归葬图为汪改庐作", 
        "type": "绝句", 
        "yun": "真"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "雨雨风风战斗开，儒家已废法登台。", 
            "于今上下忙批孔，且喜门前客不来。"
        ], 
        "title": "漫兴", 
        "type": "绝句", 
        "yun": "灰"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "东皇消息去迟迟，几日春光又暂离。", 
            "小坐湖边香界里，暮年心思爱荼靡。"
        ], 
        "title": "湖阴小坐", 
        "type": "绝句", 
        "yun": null
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "记从狮子下峰尖，别后云峦四十年。", 
            "我已苍颜君白发，寒山拾得两神仙。"
        ], 
        "title": "题九子山图、赠种瓜老人四首选一", 
        "type": "绝句", 
        "yun": "先"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "闻说兹山险，晨兴趁马蹄。", 
            "峰奇云断续，径仄石高低。", 
            "春色疑来凤，钟声何处鸡。", 
            "不堪愁绝处，残绿草萋萋。"
        ], 
        "title": "春日偕邵子退、许太朴、盛仲梅游鸡龙山二首选一山在和县西五十里", 
        "type": "律诗", 
        "yun": "齐"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "扶摇人世外，心向五湖宽。", 
            "波浪鼋头渚，风烟马迹山。", 
            "片帆春渺渺，芳草碧漫漫。", 
            "离乱同来日，偷闲各醉颜。"
        ], 
        "title": "鼋头渚", 
        "type": "律诗", 
        "yun": null
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "游情犹不倦，独到炼丹台。", 
            "痴绝人同笑，孤高鸟亦猜。", 
            "风微春竹动，雾重野棠开。", 
            "何处泉声迥，云空一线来。"
        ], 
        "title": "炼丹岩", 
        "type": "律诗", 
        "yun": "灰"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "嵩洛能相似，沙昏古木森。", 
            "争桴人渡水，觅食虎窥林。", 
            "佛坐千山暮，花飞一坞深。", 
            "芒鞋踏破久，老我远游心。"
        ], 
        "title": "广元道中二首选一", 
        "type": "律诗", 
        "yun": "侵"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "斯人不可见，空留遗世情。", 
            "那堪江上坐，苦听子规声。", 
            "峡逼天如晦，林高冷带晴。", 
            "归魂招未得，万里夜潮生。"
        ], 
        "title": "秭归二首选一屈原故里", 
        "type": "律诗", 
        "yun": "庚"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "原知秋太恶，令我羽毛摧。", 
            "既失中和日，况经十月雷。", 
            "蒹葭风露晚，波浪岁时违。", 
            "处处江河异，何从觅下来。"
        ], 
        "title": "雁", 
        "type": "律诗", 
        "yun": null
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "市气喧黄浦，嚣然众籁浮。", 
            "那堪多难日，重入最高楼。", 
            "碧海落谁手，青天空上头。", 
            "苦将冰壶酒，来洗万方愁。"
        ], 
        "title": "海上杂感六首选一", 
        "type": "律诗", 
        "yun": "尤"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "咄咄竟何事，时危感故墟。", 
            "短衣谁射虎，长铗有思鱼。", 
            "味已秋云澹，心难夜月虚。", 
            "好将出师表，学写岳王书。"
        ], 
        "title": "旅夜秋感四首选一", 
        "type": "律诗", 
        "yun": "鱼"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "消息今天好，梅花正断魂。", 
            "寒飘一城色，香染去年痕。", 
            "明月仍同梦，春光不到门。", 
            "可怜持此意，何以慰温存。"
        ], 
        "title": "报梅花消息、谢蔚农", 
        "type": "律诗", 
        "yun": "元"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "破屋新弥补，茅茨三两楹。", 
            "风吹草树绿，雨湿梦魂惊。", 
            "负俗成蓬累，所期亦蔓生。", 
            "土苴人世弃，风露正平明。"
        ], 
        "title": "新补茅屋、晨坐有感", 
        "type": "律诗", 
        "yun": "庚"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "遁世原无闷，心情总不如。", 
            "春迷江市雨，尘暗草堂书。", 
            "寂寞千秋业，酸辛一代儒。", 
            "庭前松色好，吹绿满窗虚。"
        ], 
        "title": "春闷", 
        "type": "律诗", 
        "yun": null
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "几日江南雨，青青褪旧斑。", 
            "秋山真如睡，新月不胜弯。", 
            "下笔羞甜俗，成诗怯瘦寒。", 
            "好将此蓝本，收拾待君看。"
        ], 
        "title": "秋雨新雾，江山如画，涂小纸题示子退，一印证也", 
        "type": "律诗", 
        "yun": null
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "岁促悲穷纪，时危念苟存。", 
            "唯心人最恶，天演杀之门。", 
            "左右蚁旋磨，吉凶虱处裈。", 
            "安能九万里，痛哭上昆仑。"
        ], 
        "title": "痛哭", 
        "type": "律诗", 
        "yun": "元"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "小山我独坐，夜气正苍茫。", 
            "地大看球面，星悬认海王。", 
            "阴阳一时转，消息万方藏。", 
            "欲贡惊天语，回头云怒张。"
        ], 
        "title": "春夜", 
        "type": "律诗", 
        "yun": "阳"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "贤劳珠自奋，尘垢本区区。", 
            "福岂木居士，功成粪大夫。", 
            "策肥今日事，除秽百年图。", 
            "却笑林君复，平生此着无。"
        ], 
        "title": "谢、袁、王三子街头拾粪，急于农事也，途中相遇，赠之以诗二首选一", 
        "type": "律诗", 
        "yun": "虞"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "遥看山尤媚，迟迟云欲停。", 
            "个中曾指月，法外得传镫。", 
            "石篆珊瑚网，楼开翡翠屏。", 
            "回头更惊绝，三十六峰青。"
        ], 
        "title": "又黄山八首选一", 
        "type": "律诗", 
        "yun": null
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "小阁江南夜，风尘揖上宾。", 
            "人间初见面，天外正逢春。", 
            "蓍草新年卜，梅花此夜亲。", 
            "千秋有文字，契合重前因。"
        ], 
        "title": "一九六二年元月十一日，雨夜，东台高二适先生，由书院何乐之同志介识，过我湖上寓庐，长夜深谈，抗怀今昔，缀拾成诗五首，以报区区，选一", 
        "type": "律诗", 
        "yun": "真"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "结绮犹歌宴，隋师已入关。", 
            "可怜陈叔宝，谁谓有心肝。", 
            "湖水波仍碧，枫林叶正丹。", 
            "迟回秋不尽，微雨过钟山。"
        ], 
        "title": "秋日登鸡鸣寺五道选一", 
        "type": "律诗", 
        "yun": null
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "小圃三年筑，心清爱晚芳。", 
            "菜留春不老，花种夜来香。", 
            "已澈多罗界，难驰众妙场。", 
            "六根已断一，喧寂两无妨。"
        ], 
        "title": "病思二首 其一", 
        "type": "律诗", 
        "yun": "阳"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "往事遗尘躅，惊心一梦才。", 
            "病回钟阜雨，春老石城苔。", 
            "已失三年艾，犹占五月梅。", 
            "不辞双耳净，时听半山雷。"
        ], 
        "title": "病思二首 其二", 
        "type": "律诗", 
        "yun": "灰"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "境僻寒来早，星繁夜入冬。", 
            "松楸满地黑，灯火万家红。", 
            "名废因疏懒，身闲赖聩聋。", 
            "凉凉何所似，江海一归鸿。"
        ], 
        "title": "东湖夜宿六七年由扬州归南京作（时客林学院）", 
        "type": "律诗", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "沉沉云雾合，阴阴草木长。", 
            "古柏三千年，修萝二百丈。", 
            "大壑有豢龙，空池渺洗象。", 
            "不见山上僧，但闻山磬响。"
        ], 
        "title": "洗象池", 
        "type": "古风", 
        "yun": "养"
    }, 
    {
        "author": "林散之", 
        "era": "近现代", 
        "subtype": null, 
        "text": [
            "黄叶四落天风吹，江月舒波光照扉。", 
            "我卧黄昏苦不起，嚇人有影蝙蝠飞。", 
            "举头忽见旧时物，破盖败囊情郁郁。", 
            "郁不言兮心计危，每一回思几泪垂。", 
            "当年共汝誓山岳，万里艰难露头角。", 
            "太空峨峨太华高，终南秦岭半天落。", 
            "龙门之险吕梁幽，太白一峰尤孤恶。", 
            "更从鸟道入奇绝，天梯石栈又剑阁。", 
            "峨眉山色猿鸟声，巫峡秋涛鬼神搏。", 
            "此行道路多艰阻，忧患凭依肝胆许。", 
            "裹我糇粮饱我饥，既御以风障以雨。", 
            "蹭蹬频年慰辛苦，生死时来谁可语。", 
            "如今尘土久积封，冷落虚堂我负汝。", 
            "在昔有晋臣，蓐席成捐弃。", 
            "更有魏文侯，疲弊遗老骥。", 
            "旧时之物莫惊异，自古功成离恩义。", 
            "吁嗟世事本渺茫，旧物旧物休怨伤。", 
            "我将携汝游遐方，此去前途宽且长。", 
            "旧物欷嘘谢不遑，默然心肯终行藏。", 
            "凉影已收地上光，空余江水响浪浪。"
        ], 
        "title": "旧时物", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "破书故纸堆满簏，非敢自奇期免俗。", 
            "荒江寂寂秋不归，衰柳疏槐冷犹绿。", 
            "我之所思在空谷，师有虚堂曰观复。", 
            "忆昔挟策从学时，文章两汉授我读。", 
            "春宵秉烛昼苦短，目尽千行犹未足。", 
            "抗心欲成有用材，岂甘局促为庸碌。", 
            "春风秋雨卧空山，冷月疏星照寒屋。", 
            "病中遗我容一幅，对之伤心严且肃。", 
            "读书万卷终何益，生死黄金买不得。", 
            "蒿里萧条薤露残，梦魂久已无消息。", 
            "人间多情每相忆，况此师生恩无极。", 
            "殷忧沧海起波涛，回首平生泪沾臆。", 
            "黄昏苦雨声满天，潮打江南又江北。"
        ], 
        "title": "斋居苦雨对栗庵夫子遗像有感", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "东风江上吹，吹我松柏堂。", 
            "中有孤愤人，心与江风长。", 
            "连日沉于饮，非醉亦非狂。", 
            "有怀历阳翁，迢迢天一方。", 
            "陈迹万里游，回顾正茫茫。", 
            "江海何处流，东影来扶桑。", 
            "大野斗龙蛇，洒血成玄黄。", 
            "未能效国殇，争此日月光。", 
            "挥涕三太息，中心耿不忘。", 
            "思君苦无语，知共此心伤。", 
            "诗成不可寄，江水遥相望。"
        ], 
        "title": "怀雕遁庵三首选一", 
        "type": "古风", 
        "yun": "阳"
    }, 
    {
        "author": "林散之", 
        "era": "近现代", 
        "subtype": null, 
        "text": [
            "山风吹木鸟不飞，冷月照衣客未归。", 
            "踞床无寐对屈子，先哦山鬼后湘妃。", 
            "琅琅声静百物绝，长庚欲坠西山缺。", 
            "憬然不读推书起，夜半有力谁所使。", 
            "山鬼已灭湘妃死，断念起念从此始。"
        ], 
        "title": "山村", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "秋日苦短夜苦长，星河耿耿摇江光。", 
            "中情深念在何所，有师有师潭渡黄。", 
            "忆昔寻师不辞远，春申浦上负书囊。", 
            "斯时春江水正苍，风送江花满楼香。", 
            "师以古墨作行草，淋漓示我两三行。", 
            "复以余事写山岳，作画如字风雨狂。", 
            "虫篆鸟文两不失，青山几点远荒荒。", 
            "上蔡既没北苑死，古法奄奄熸不扬。", 
            "为兹一脉不钳秘，薪火传之发真藏。", 
            "唏嘘此情已十年，别后邯郸几黄粱。", 
            "江水江花各无恙，相思长念天一方。"
        ], 
        "title": "秋日怀黄宝虹夫子三首 其一", 
        "type": "古风", 
        "yun": "阳"
    }, 
    {
        "author": "林散之", 
        "era": "近现代", 
        "subtype": null, 
        "text": [
            "山雨归来坐草阁，孤心怕看黄叶落。", 
            "寻山作苦今已疲，海岳之谈久不作。", 
            "师昔惠我远游篇，殷勤教诲此真乐。", 
            "峨眉之游亦何奇，太白杳杳念孤削。", 
            "既从禹迹探勾漏，复寻河源认缒凿。", 
            "五年一纸掷尘土，冷落溪山空寒绿。", 
            "沉沉大陆忆非昔，咄咄兹游仍如昨。", 
            "几回欲起沧州行，修阻伤心波浪阔。", 
            "白日沉埋鼋鼍吼，沧波翻覆蛟龙搏。", 
            "心似秋荼寸寸苦，身如春蚕重重缚。", 
            "何日得随我师游，摩天一去双飞鹄。"
        ], 
        "title": "秋日怀黄宝虹夫子三首 其二", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "昨夜师来入我梦，梦中忽忽有所至。", 
            "赤水神山列琼岛，层楼几处耸翡翠。", 
            "明窗玉女媚修篁，中一老人有高致。", 
            "黄发垂垂霜貌古，赤舄兀兀风神异。", 
            "初遇似道别离怀，渐不言兮意甚恚。", 
            "手持尺半玄玉圭，上刻蝌蚪古籀字。", 
            "指此叩以近所治，不对汗出醒如醉。", 
            "嗟予小子斗筲器，销沉已堕千古志。", 
            "徒将朝报窥断烂，苦向文字钻破碎。", 
            "梦中严威愧能记，恩勤孤负平生意。", 
            "只今一觉卧荒山，江海仓惶空憔悴。"
        ], 
        "title": "秋日怀黄宝虹夫子三首 其三", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "万古苍茫横江水，日夜波涛掀眼底。", 
            "中有乖崖云眉翁，不废吟哦披故纸。", 
            "忘情独在乱离中，孤心枯坐蓬蒿里。", 
            "三篇两篇馈我诗，风韵远追唐十子。", 
            "更以宋格写今时，苏黄才气适中之。", 
            "苍鹰脱鞲上下疾，骏马走陂左右驰。", 
            "如大海翻澜，如小松叠石，一唱三叹声声苦，千锤百炼字字直。", 
            "我本樗材，愧此高逸。", 
            "抗志古人，夐乎弗及。", 
            "昨来君家惊浩劫，萧萧门巷跫音绝。", 
            "箧中出示零碎笺，令我点泼酸心墨。", 
            "师古失古泥其形，貌膑怜我太伶俜。", 
            "作诗作画两心钦，苦将岁月掷黄金。", 
            "吁嗟江水何时清，江草江花无限情，空抛血泪染红腥。"
        ], 
        "title": "和遁庵见酬", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "火云四卷夜悄悄，百物无声夏虫叫。", 
            "当头一月皓中天，今夕何夕荒楼照。", 
            "独把新诗对月明，七言长句亦轻清。", 
            "明月笑我不自丑，鄙俚之言同瓦缶。", 
            "国风伊始关关鸟，三百篇诗诚窈窕。", 
            "继其遗响楚大夫，宋玉之流亦其徒。", 
            "诗既云亡屈宋死，黄钟大吕箫韶止。", 
            "汉魏诸贤旗鼓张，万丈光芒杜与李。", 
            "间代苏黄钟奇气，可敌韩豪八代起。", 
            "元明以后乏嗣音，七子虽贤技止此。", 
            "苍蝇之声乃汝辈，无病呻吟宁勿耻。", 
            "方今铁血斗鼍蛟，沧海掀起千尺涛。", 
            "昆明劫火长沙哭，风云不阻巫山高。", 
            "男儿生当裹马革，万里搴旗夸嫖姚。", 
            "安用吟弄抉肝肾，灭裂聪明苦煎熬。", 
            "我愧月明不能语，低头拜月谢千古。", 
            "南斗不眠北斗横，松风谡谡凉如雨。"
        ], 
        "title": "六月十五夜，宿历阳残破之楼，纤云不起，明月如昼，念斯道之云微，伤故国之在远，揽步终夜，有感成诗", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "星光不明露草深，夜半到家敲破门。", 
            "老母仓皇儿失色，腹枵腕痛眼昏昏。", 
            "母言别后事多苦，山松剪伐余其根。", 
            "又言街头情更惨，穷饿之徒无一存。", 
            "闻言怆恻不能睡，仰天长吁心乱烦。", 
            "鸡鸣独去不择路，河汉倒影天一痕。", 
            "西方有神东方鬼，时遇残骸野狗吞。", 
            "砰砰訇訇又炮响，左右窜伏奔前村。", 
            "呜呼人生胡如此，浩劫之成谁所使。", 
            "君不见黄河水祸数百里，十口之家八九死。"
        ], 
        "title": "夜归", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "五步种一松，十步种一柏。", 
            "五步十步间，都作苍翠色。", 
            "廿年之兴亦何豪，买桑种树夸吾曹。", 
            "每从浓荫趣寒绿，更从春雨听飞涛。", 
            "有时松根手一卷，坐读不知明月高。", 
            "迩来沧海有驰突，飞鸟纷纷集我屋。", 
            "既摧我柏拔我松，啄我黄炎食我粟。", 
            "我之不祥物之灾，老妻懊恼女儿哭。", 
            "女勿哭，妻勿恼，人生能得几时好。", 
            "治时常少乱时多，一木荣枯乌足道。", 
            "君不见曲江花木春如锦，转眼之间化腐草。"
        ], 
        "title": "松柏为海鸟所摧歌", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "平生爱秋水，南华私自许。", 
            "世乱已如斯，谁作湖山主。", 
            "鹣鹣山中鸟，嘲哳日相语。", 
            "鳞鳞水中鱼，恩沫时相煦。", 
            "与世自无争，于物亦无忤。", 
            "奈何渔猎人，杀机召尔汝。", 
            "在山张网罗，在水具数罟。", 
            "坐使鸟与鱼，雌雄夫俦侣。", 
            "吁嗟太昊情，万物胡相侮。", 
            "我读齐物篇，清泪落如雨。"
        ], 
        "title": "黄陂湖三首选一", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "落日照山邱，四顾但凄瑟。", 
            "咄咄我故人，云何祸仓促。", 
            "或以言招尤，或以刚则折。", 
            "致使千金躯，惨流一地血。", 
            "多才世所忌，乱世祸尤烈。", 
            "智者未肯愚，巧者安能拙。", 
            "在汉杨修死，在晋陆机杀。", 
            "物理其或然，千古悲同辙。", 
            "嗟嗟余之心，肝肠已寸裂。", 
            "宠辱五两风，恩仇三更月。", 
            "哭君知有谁，忍泪不能出。"
        ], 
        "title": "遣悲二首选一", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "扶桑掠影西日微，古城劫化沙虫飞。", 
            "文宣王庙吊残余，冷绿丛丛秋草肥。", 
            "破关不闭支扊扅，黝然有物世所稀。", 
            "似石非石玉非玉，铜雀之台一瓦遗。", 
            "携来摩抚三太息，得此能非造化力。", 
            "铜花土晕不成泥，贝甲罗纹宁为石。", 
            "鬼神呵护岂尤物，文字祯祥亦懿德。", 
            "蒯侯欷嘘苏子惜，龙尾凤咮无颜色。", 
            "昔思魏武日，层台筑铜雀。", 
            "日月耀丹碧，霞帔纷纷着。", 
            "东吴欲挟二乔归，铁马秋风起戎幕。", 
            "横槊江上兴何索，千里东风一夜作。", 
            "飞熛满天烧赤壁，流焰照江惊鸟鹊。", 
            "风声憀慄惨不乐，丧阻频年幽梦约。", 
            "曾几何时割据心，穗帐瑶台虚好爵。", 
            "可怜犹刻建安年，瓦砾荒榛永寂寞。", 
            "翳谁好事古癖同，拔之漳水洪武中。", 
            "既琢成形铭永存，倏五百年又余逢。", 
            "物有奇缘气亦通，德薄嗟余难久容，瓦乎瓦乎负所从。"
        ], 
        "title": "铜雀台瓦砚歌并序", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "自辟五亩园，辛苦二十稔。", 
            "虽无长者车，孤游供息寝。", 
            "江上易气象，日月殊光景。", 
            "物换何匆匆，几醒庐生枕。", 
            "版图惊战祸，一十九行省。", 
            "城郭与池台，多半劫灰烬。", 
            "小人与君子，多半沙虫影。", 
            "念兹散木堂，犹能在人境。", 
            "偶然亦天意，物存真自幸。", 
            "年年秋风至，松竹色明靓。", 
            "风雨又今年，寒绿更凄紧。", 
            "友朋时过从，儿女有朝请。", 
            "余生话灯火，尘缘暂相屏。", 
            "功名细事耳，死生乃俄顷。", 
            "陆沉慨神州，闰余羞蛙黾。", 
            "不荷娲皇宠，谁能补完整。", 
            "东山思太傅，西湖念和靖。", 
            "疏梅共豪竹，天性各有秉。", 
            "辜负诚可怜，转侧秋江冷。"
        ], 
        "title": "秋怀二首选一", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "汤泉镇阴惠济寺，中有银杏希世瑞。", 
            "于寺东隅奇生一，于寺西陬偶生二。", 
            "长者巍巍伯氏行，仲者雍穆拱名次。", 
            "修容叔氏更奇特，岸然离立耸孤志。", 
            "怒枝高亚力撑天，繁荫苾勃香罗地。", 
            "肉死皮皴蚀冻雨，乳垂子落滴寒翠。", 
            "荒渺幽迥忘岁年，生不南唐定宋季。", 
            "可怜莘老与熙载，不能详此入碑记。", 
            "忆昔寺蒙恩宠赐，昭明游息之所寄。", 
            "良夜几闻读书声，芳园时发春草思。", 
            "星移世易人物换，独余老木煦生意。", 
            "千年俄顷真如醉，邯郸几醒庐生睡。", 
            "樗散幸为无用材，斧斤乃不遭妒忌。", 
            "古干人谁三代器，破瓦心惊九朝事。", 
            "黄蒿芄芄跳狐狸，青燐隐隐号魑魅。", 
            "菀枯空作身世悲，兴亡屡下山河泪。", 
            "前之览者知凡几，后之觉者又将至。", 
            "我今对树发长叹，苦留怀古几行字。"
        ], 
        "title": "古银杏行并序", 
        "type": "古风", 
        "yun": "寘"
    }, 
    {
        "author": "林散之", 
        "era": "近现代", 
        "subtype": null, 
        "text": [
            "斯石何石龟趺蹲，不圆不方妥浑沦。", 
            "剜取磨洗者谁子，明之孤臣吕光纶。", 
            "风生五寸，紫气崩奔。", 
            "水岩晕结，冰清玉温。", 
            "旁有点曰朱砂点，下有纹曰虫蛀纹。", 
            "纹作宛延古籀字，点成斑驳鲜血痕。", 
            "如残山凿凿，如朝日暾暾。", 
            "讶盘古所开辟，上穹未破泄流坤。", 
            "疑女娲之锻炼，补天有罅秘云根。", 
            "自其小者观之，渺泰山于培塿。", 
            "自其大者视之，扩宇宙之昆仑。", 
            "从来人间第一最奇物，必待第一最奇人，始可与论。", 
            "人因物显，物以人闻。", 
            "受而藏者为吴子，镂而铭者乃吕君。", 
            "二君得石情弥洽，石得二君名益尊。", 
            "呜呼兹石，呜呼光纶。", 
            "天地元元，日月昏昏。", 
            "大明之屋既已墟，小臣之尸自可焚。", 
            "九原烦冤泣文字，四野阴雨黯邱坟。", 
            "千秋万岁悠悠口，可怜留此瑰石之精魂。", 
            "奈何漂流其不遇，逃藏劫运尚独存。", 
            "岂以不肖能付托，幽冥感召江上村。", 
            "事有前征，宝非偶然余小子，痛斯文，沾遗泽，日手扪。", 
            "藐躬不足以怀葆，阐扬缵述期后昆。", 
            "望空三拜三叩首，馨香永忆夫石门。"
        ], 
        "title": "吕留良虫蛀砚", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "行年六十一，小道误平生。", 
            "尘垢犹陶铸，风骚孰典型。", 
            "自珍怜敝帚，所献惜余羹。", 
            "空有离奇字，撑肠尚纵横。"
        ], 
        "title": "行年", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "善卷洞里来两客，一是江南一江北。", 
            "江南先生胖而红，江北先生瘦而黑。", 
            "胖者气如虹，大腹便便坐似钟。", 
            "白须萧飒飘满脸，有如黄山山上蒲团松。", 
            "瘦者削如鹄，老骨嶙峋根根出。", 
            "白眉两道垂过眼，有如苍岩藤蔓吹寒绿。", 
            "两客有奇好，两客皆要妙。", 
            "一客钳默对境心目空，一客冒躁对景乱狂叫。", 
            "乱狂叫，惊九垓，惊动善卷老人上方来，笑此两客真是劳莱与哈台。", 
            "一太过，一不及，太过不及两可惜。", 
            "若能添我人一个，我能为汝施法力。", 
            "胖者减去十之三，瘦者加上十之七。", 
            "截长补短成双璧。", 
            "他年寒洞肯同来，聊成好友称三益，风雨名山话晨夕。", 
            "胖者俯首，瘦者拍手。", 
            "胖者悄，瘦者笑。"
        ], 
        "title": "善卷洞两老人", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "昔年曾共先生话，正值心痗困夜晨。", 
            "跛躄几成凿齿氏，扶持将化比肩民。", 
            "风波人海惊回首，岁月春台换此身。", 
            "诗味不忘陈正字，闭门日日总情亲。"
        ], 
        "title": "再报高舒父", 
        "type": "古风", 
        "yun": "真"
    }, 
    {
        "author": "林散之", 
        "era": "近现代", 
        "subtype": null, 
        "text": [
            "小麻雀，真可爱，一双飞，确自在，天地广阔两无碍。"
        ], 
        "title": "叶矩吾为李不殊画竹雀，喜题", 
        "type": "古风", 
        "yun": "队"
    }, 
    {
        "author": "范天烈", 
        "era": "近现代", 
        "subtype": null, 
        "text": [
            "一峰高且耸，双流会巴渝。", 
            "俯瞰城西南，其势若负嵎。", 
            "一夫荷剑守，万众相趑趄。", 
            "左右扬帆来，浩浩何萦纡。", 
            "通商开租埠，坐失险要区。", 
            "关上何所有，城头啼暮乌。", 
            "关下何所见，乱家任荒芜。", 
            "沵迤同广漠，险峭等大孤。", 
            "日暮西风紧，画角又呜呜。"
        ], 
        "title": "浮图关", 
        "type": "古风", 
        "yun": null
    }, 
    {
        "author": "范天烈", 
        "era": "近现代", 
        "subtype": null, 
        "text": [
            "卫青牧猪奴，樊哙屠狗辈。", 
            "一朝遇主知，崛起居大位。", 
            "赫赫著战功，英雄固无对。", 
            "天生鲜弃才，何分贱与贵。", 
            "淮阴非汉高，毋乃亡将类。", 
            "李绩非唐太，不过群盗队。", 
            "豪杰自殊众，要在人鼓吹。", 
            "卞和得连城，荆山反堕泪。", 
            "伯牙死钟期，有琴亦且碎。", 
            "人生天地间，荣枯皆际会。", 
            "躁进以干时，声名必狼狈。", 
            "倒行而逆施，难免遭谗废。", 
            "狗苟共蝇营，谁人吐肝肺。", 
            "士生不逢辰，毋宁甘隐晦。", 
            "伯夷圣之清，柳下谥为惠。", 
            "穷途有何常，韦弦各异佩。", 
            "智哉范大夫，心灵复眼锐。", 
            "沼吴方归来，功成身便退。", 
            "一舸任往还，沉沉终日醉。", 
            "五湖烟雨深，越王空鸟喙。"
        ], 
        "title": "感怀", 
        "type": "古风", 
        "yun": null
    }, 
    {
        "author": "范天烈", 
        "era": "近现代", 
        "subtype": null, 
        "text": [
            "冬日苦夜永，兀坐正无聊。", 
            "忽闻群犬吠，哗然满四郊。", 
            "始犹在户外，渐乃及堂坳。", 
            "一室如斗大，团聚争嗷嗷。", 
            "雄鸣雌斯应，牝啸牡亦嗥。", 
            "庞杂渺难辨，似各述所遭。", 
            "骤然触耳鼓，听之心烦焦。", 
            "麾去既不能，惟有任喧呶。", 
            "唧唧穴中鼠，啾啾枝上蜩。", 
            "戛戛惊弹雀，呦呦思春猫。", 
            "恍如蛙鼓喧，盛夏满林皋。", 
            "又如蚓笛鸣，深夜出草梢。", 
            "形状殊难画，借彼聊解嘲。", 
            "围炉火初红，开窗雪未消。", 
            "一唱而百和，居然破寂寥。", 
            "我辈贵达观，万籁皆管箫。", 
            "何况如豹声，犹足警深宵。", 
            "牛马任人呼，韩卢自我交。", 
            "兴来浮大白，明月中天高。"
        ], 
        "title": "夜坐闻犬吠声戏作", 
        "type": "古风", 
        "yun": null
    }, 
    {
        "author": "范天烈", 
        "era": "近现代", 
        "subtype": null, 
        "text": [
            "赵孟之所贵，赵孟能贱之。", 
            "苟欲加之罪，何患其无辞。", 
            "末俗重势利，肝胆空相期。", 
            "不见成安君，泜水长呜咿。"
        ], 
        "title": "人日", 
        "type": "古风", 
        "yun": "支"
    }, 
    {
        "author": "范天烈", 
        "era": "近现代", 
        "subtype": null, 
        "text": [
            "卖赋莫卖长门赋，作文莫作送穷文。", 
            "口舌降王追陆贾，弱冠请缨步终军。", 
            "几回建策收河套，一朝唾手复燕云。", 
            "诸葛平生比管乐，扪虱而谈王景略。", 
            "干将跃入延平津，博陆画上麒麟阁。", 
            "世事如棋时变更，能者往往占先著。", 
            "男儿仗剑远行游，踏遍秦州又兰州。", 
            "亭障九原通大夏，烽烟万里接张秋。", 
            "锦衣铁甲辛勤戍，黑子弹丸指顾收。", 
            "形胜从来数京口，多情最是台城柳。", 
            "著鞭常恐祖生先，专车为诛防风后。", 
            "一时气概藐无伦，胸中云梦吞八九。", 
            "黄沙白草雁连天，死灰烧尽又复燃。", 
            "骠骑贰师同出塞，祁连焉耆势蜿蜒。", 
            "功成归来不受赏，但愿千万买山钱。", 
            "堪叹造化殊颠倒，李广不封冯唐老。", 
            "高阳新丰两酒徒，立谈偏邀君王好。", 
            "人生荣枯有何常，不遇而遇乃为巧。", 
            "鲰生小儒迂且愚，醉酒吟诗聊自娱。", 
            "未闻晏婴宅爽皑，已报渊明田荒芜。", 
            "还家问君何所恃，成都有桑八百株。"
        ], 
        "title": "醉中放歌", 
        "type": "古风", 
        "yun": null
    }, 
    {
        "author": "范天烈", 
        "era": "近现代", 
        "subtype": null, 
        "text": [
            "东市买马鞍，西市买马鞭。", 
            "饮马长城窟，走马玉门关。", 
            "关外有天山，登山一望见长安。", 
            "丈夫匹马出门去，当以马革裹尸还。", 
            "匈奴未灭，何用思乡泪潺湲。", 
            "少随李将军，转战交河道。", 
            "长隶霍嫖姚，守戍金城堡。", 
            "嫖姚既贵，将军已老。", 
            "我在帐下数十年，朔风吹人白发皓。", 
            "旧时征马向我号，何不踏碎祁连草。", 
            "手挽金仆姑，腰系玉鹿庐。", 
            "弯弓破月氏，将剑驰伊吾。", 
            "天子赐貂蝉，美人进驼酥。", 
            "夜来无刁斗，角声吹起小单于。"
        ], 
        "title": "从军行", 
        "type": "古风", 
        "yun": null
    }, 
    {
        "author": "范天烈", 
        "era": "近现代", 
        "subtype": null, 
        "text": [
            "江天日月跳丸走，英雄别离一杯酒。", 
            "海内论交能几人，信陵平原非无偶。", 
            "我家遥临巴子国，几度欲归归不得。", 
            "茫茫江湖寄闲身，昂头四顾天地窄。", 
            "乘风破浪在何时，几辈中流曾击楫。", 
            "感君孤愤同王郎，拔剑起舞露光芒。", 
            "沉吟俯仰无今古，抑郁谁诉此衷肠。", 
            "相逢大笑忘名姓，同舟一夜不闻问。", 
            "顿触羁愁写诗怀，各道家山秦与晋。", 
            "君向荆州我向蜀，连日旷望曲江曲。", 
            "回顾不见君山青，年年空怨湘水绿。", 
            "与君再会定何年，一曲阳关声断续。", 
            "枉道不才明主弃，豪杰愁无用武地。", 
            "朝中虚设大好官，犹屈梅褔吴门吏。", 
            "君不见，食客弹铗赋归来。", 
            "狡兔能掘三窟坏。", 
            "又不见，大树将军何壮哉，功成画像在云台。", 
            "君家多才何负国，偏教郁郁困蒿莱。", 
            "感君磊落怀，爱君侠烈气。", 
            "思君古别离，赠君长相忆。", 
            "昨日随君出汉皋，今日送君到沙市。", 
            "吁嗟乎，男儿豪气贯长虹，旋转乾坤掌握中。", 
            "昊天胡为如此醉，时将磨炼挫其雄。", 
            "人生七尺伟躯体，目尽风尘无余子。", 
            "愿君随时爱景光，吾亦请从此逝矣。"
        ], 
        "title": "送冯竺僧之差荆州", 
        "type": "古风", 
        "yun": null
    }, 
    {
        "author": "范天烈", 
        "era": "近现代", 
        "subtype": null, 
        "text": [
            "丰城宝气贯牛斗，剑别雌雄成两口。", 
            "神物岂肯久埋藏，会当落入英雄手。", 
            "天生伟人宋将军，赫赫战功垂不朽。", 
            "忆昔追随鲍忠壮，大江南北芦花放。", 
            "屡统偏师压敌营，一夜前军凯歌唱。", 
            "明朝旗鼓出井陉，健儿争来识大将。", 
            "问公制胜操何术，广平一篇梅花赋。", 
            "义胆忠肝铁石心，老臣敢把君国误。", 
            "丈夫马革当裹尸，冢中枯骨袁公路。", 
            "况有剑法尤精妙，孙吴阴谋奚足道。", 
            "抵掌谈兵虎帐中，山川图画知险要。", 
            "怆怀德裕筹边楼，陋煞十大功臣庙。", 
            "每闻战事辄拊髀，恨不及身雪国耻。", 
            "鸟尽弓藏狐兔悲，恒舞酣歌日未已。", 
            "咄咄书空意无聊，仗策君门谒天子。", 
            "天子左右皆绛灌，淮阴怏怏等闲散。", 
            "安得剑斩佞臣头，被发伊川免酿乱。", 
            "时事如斯那可知，地北天南鬓已丝。", 
            "风尘澒洞劳鞅掌，茫茫大陆欲何之。", 
            "鸿门坐上项庄起，樊哙已醉酒一卮。", 
            "虬髯侠客海畔来，据鞍顾盼何雄哉。", 
            "每夜闻鸡拔剑舞，王郎斫地歌莫哀。", 
            "会当惬尔磊落志，中原岂遂无霸才。", 
            "方今大厦需梁栋，愿公威名常持重。", 
            "须眉飒爽生英风，将军惯以寡击众。", 
            "龙泉手提出关东，谁谓廉颇老无用。"
        ], 
        "title": "时宣统二年，道沪上，遇同乡宋君赓平，自云善剑术，著有《剑法学要》，索人题跋，且以其为霆军下将，抑郁不自得，常奔走风尘以结交名士大夫，故作此篇长歌以赠之", 
        "type": "古风", 
        "yun": null
    }, 
    {
        "author": "范天烈", 
        "era": "近现代", 
        "subtype": null, 
        "text": [
            "天灾流行古所有，未闻蔓延如斯久。", 
            "更堪水火与刀兵，死亡枕藉十有九。", 
            "健者某公奏调来，自夸医道擅奇才。", 
            "边帅闻之色然喜，遂令幕府相追陪。", 
            "某公防疫术甚怪，石膏四两到处卖。", 
            "是疫非疫准此医，欠负多少冤鬼债。", 
            "冤鬼积愤气填膺，群排阊阖叩天阍。", 
            "泣诉某公防疫事，杀人如草不闻声。", 
            "天帝闻之赫然怒，区区冤鬼何足数。", 
            "更填十万疫鬼兵，大江南北任分布。", 
            "鬼兵领旨胆更壮，左右疫鬼相依傍。", 
            "冤鬼望之不敢前，尽谋归顺免诛丧。", 
            "新鬼故鬼合为群，每日愈多陈死人。", 
            "彼疆此界均不分，责言渐起东西邻。", 
            "某公亦知术将败，急合鬼谋寻替代。", 
            "更分数路扰关东，先取滨江道以外。", 
            "沿途裹胁鬼更多，一夜飞度大凌河。", 
            "辽阳沈阳鬼声起，津门京华鬼婆娑。", 
            "自从某公散鬼去，到处辟成殖鬼地。", 
            "胶胶扰扰走中原，增出无数瘴疠气。", 
            "左及青岛右成山，防疫遮断胶州湾。", 
            "磋磨挫折生且死，何况益以饥与寒。", 
            "吁嗟生民何不幸，关外隆冬增劫运。", 
            "大雪元日三尺深，置酒争为某公庆。", 
            "某公高兴前致觞，诸鬼都道疫鬼光。", 
            "杀敌万人始竣事，可见保案真不易。"
        ], 
        "title": "疫鬼歌 此篇为我目击心伤之作", 
        "type": "古风", 
        "yun": null
    }, 
    {
        "author": "范天烈", 
        "era": "近现代", 
        "subtype": null, 
        "text": [
            "兴国诗雄亡国哀，两家机杼一家来。", 
            "论诗还应推亡国，那禁吟心寸寸灰。"
        ], 
        "title": "前见日人诗，今又见韩人诗，两家皆学杨万里，而韩人诗较工，感而赋此（惧危亡）", 
        "type": "古风", 
        "yun": "灰"
    }, 
    {
        "author": "范天烈", 
        "era": "近现代", 
        "subtype": null, 
        "text": [
            "请缨何日去关西，掳取燕支壮马蹄。", 
            "战罢归来谁识我，丰碑遗在狼居胥。"
        ], 
        "title": "客中漫兴 其一", 
        "type": "古风", 
        "yun": null
    }, 
    {
        "author": "范天烈", 
        "era": "近现代", 
        "subtype": null, 
        "text": [
            "位两山间，冷气逼人，虽夏伏必重绵也。", 
            "一楼高耸出青霄，醉擘吟笺破寂寥。", 
            "槛外风情寒夜雪，樽前诗兴大江潮。", 
            "何来鸟道通三峡，犹说莺花剩六朝。", 
            "泉石层层劳怅望，还期他日驻征轺。"
        ], 
        "title": "堡子里", 
        "type": "古风", 
        "yun": null
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "何幸风规接老成，五旬重聚倍心倾。", 
            "人能孝友多真性，诗到和平是正声。", 
            "已向词章投臭味，更从道义见交情。", 
            "不堪同是离家客，临别殷勤百感生。"
        ], 
        "title": "将旋莲厅留别张小琴", 
        "type": "律诗", 
        "yun": "庚"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "层峦叠嶂水回环，鱼鸟亲人意自閒。", 
            "白雨横飞泉出峡，赤霞高拥火烧山。", 
            "松林阴翳二三里，茆屋欹斜一两间。", 
            "剧爱倪黄留画本，船头看到夕阳殷。"
        ], 
        "title": "璐江道中", 
        "type": "律诗", 
        "yun": "删"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "霜天木落正纷纷，樵唱渔歌一路闻。", 
            "乱石纵横拦去水，奇峰突兀攫归云。", 
            "禽幽吭引新翻曲，树老皮皴古篆文。", 
            "倚棹频来最佳处，此间真个绝尘氛。"
        ], 
        "title": "阳江舟次", 
        "type": "律诗", 
        "yun": "文"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "云水光中几度经，渡头日落渐黄昏。", 
            "危滩激浪疑龙斗，怪石悬崖似虎蹲。", 
            "橘柚盈筐香入市，松杉成幄暗藏村。", 
            "今宵系缆垂杨岸，记否春初旧涨痕。"
        ], 
        "title": "白堡小泊（春间曾泊于此）", 
        "type": "律诗", 
        "yun": "元"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "白云如带束山腰，暮色苍然景寂寥。", 
            "庙破枯藤盘作瓦，岸颓僵柳卧成桥。", 
            "林间斗鹊每双堕，波面游鱼时一跳。", 
            "长短堤边聊系缆，可堪落木正萧萧。"
        ], 
        "title": "长箄泊舟晚眺", 
        "type": "律诗", 
        "yun": "萧"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "跋浪仍归点额中，依然𣯀𣰕对秋风。", 
            "学荒敢惜求全毁，遇蹇惟成得半功。", 
            "莫向文章论得失，要从气数验穷通。", 
            "即有多少青云客，知否投时语尽工。"
        ], 
        "title": "秋试报罢久滞里门感赋二首 其一", 
        "type": "律诗", 
        "yun": "东"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "百年身世望漫漫，乱后还乡亦大难。", 
            "偏到穷途增客感，漫从远道博亲欢。", 
            "自怜去住无长策，久阅炎凉转达观。", 
            "闻说终南多捷径，问君投笔可能安。"
        ], 
        "title": "秋试报罢久滞里门感赋二首 其二", 
        "type": "律诗", 
        "yun": "寒"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "翠微亭畔草离离，独客登临意自悲。", 
            "千里河山原巩固，万家黎庶尚疮痍。", 
            "荒郊寂寞馀残垒，落日苍茫捲大旗。", 
            "使相南来重秉节，可能江左仗安危。"
        ], 
        "title": "登翠微亭", 
        "type": "律诗", 
        "yun": "支"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "湖海茫茫几度经，又从故里寄浮萍。", 
            "乱馀更喜逢时稔，人杰原须仗地灵。", 
            "犹幸亲朋共乡井，固应诗礼绍门庭。", 
            "数椽漫说需材急，梁栋还宜贡帝廷。"
        ], 
        "title": "辛未三月于旧基筑室数楹落成赋此四首 其一", 
        "type": "律诗", 
        "yun": "青"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "回思旧事感沧桑，辛苦艰难十载尝。", 
            "未遂万间成广厦，且从千里慰高堂。", 
            "谋深菽水经营早，话到田园意味长。", 
            "何日三湘放归棹，团圞一室快称觞。"
        ], 
        "title": "辛未三月于旧基筑室数楹落成赋此四首 其二", 
        "type": "律诗", 
        "yun": "阳"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "木兰生意未全摧，曾见慈亲手自栽。", 
            "百劫尚留先泽在，群花应喜主人来。", 
            "一枝秋老还攀桂，十月春融好伴梅。", 
            "后起漫占多富贵，落成时节牡丹开。"
        ], 
        "title": "辛未三月于旧基筑室数楹落成赋此四首 其三", 
        "type": "律诗", 
        "yun": "灰"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "云香水翠稳幽栖，吾爱吾庐任品题。", 
            "剥啄有时惊犬吠，游行随处听莺啼。", 
            "农閒歌起荷花荡，市散人归杨柳堤。", 
            "最爱夜来新月上，鸣榔船到小桥西。"
        ], 
        "title": "辛未三月于旧基筑室数楹落成赋此四首 其四", 
        "type": "律诗", 
        "yun": "齐"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "难得重阳称意晴，雨花台上畅游情。", 
            "品泉曾共煎茶到，出郭聊为访菊行。", 
            "对景不堪惊物候，登高还欲志澄清。", 
            "可怜六代都陈迹，俯仰兴衰百感生。"
        ], 
        "title": "重九日偕同人登雨花台", 
        "type": "律诗", 
        "yun": "庚"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "佛寺重开净劫尘，薄游访古到城闉。", 
            "一墩自占江山秀，千载常怀晋宋人。", 
            "棋局荒凉云寂寂，涧泉清冷石粼粼。", 
            "登临亦有超然想，可许幽栖共结邻。"
        ], 
        "title": "偕周星堂明府游半山寺陟谢公墩", 
        "type": "律诗", 
        "yun": "真"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "冈峦重叠锁寒烟，策马长途趁一鞭。", 
            "衰草接天迷野烧，小桥横涧咽山泉。", 
            "田园寂寞秋风里，城邑荒凉夕照边。", 
            "多少疮痍犹未复，不堪揽辔重流连。"
        ], 
        "title": "句容道中", 
        "type": "律诗", 
        "yun": "先"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "转徙天涯眴十年，故乡岁月又频迁。", 
            "衰门漫诩高阳里，薄产犹馀下噀田。", 
            "菽水经时违色养，妻孥远道倍情牵。", 
            "一杯且饮屠苏酒，话到团圞意惘然。"
        ], 
        "title": "除夕述怀", 
        "type": "律诗", 
        "yun": "先"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "六代江山一寓公，幸从座上挹春风。", 
            "官曾杭帅同坡老，家近滁州号醉翁。", 
            "入寺旃檀参密谛，盈堤新柳护芳丛。", 
            "年来添得吟怀健，萸菊光阴兴转融。"
        ], 
        "title": "赠薛慰农观察二首（时雨） 其一", 
        "type": "律诗", 
        "yun": "东"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "山斗声名仰望尊，漫劳尘市枉高轩。", 
            "簪缨敢诩全张旃，杞梓都归薛卞门。", 
            "四海衡交增感触，一编述祖托评论。", 
            "无心喜傍閒云懒，山色清凉笑语温。"
        ], 
        "title": "赠薛慰农观察二首（时雨） 其二", 
        "type": "律诗", 
        "yun": "元"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "山光如黛水如油，频向青溪访旧游。", 
            "冶叶倡条犹似昔，淡云疏雨不胜秋。", 
            "缠绵彩笔千回写，珍重遗珠一例收。", 
            "南部烟花今补记，新阴只在板桥头。"
        ], 
        "title": "题白门新柳补记", 
        "type": "律诗", 
        "yun": "尤"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "禅关寂寂径通幽，步上鸡鸣最上头。", 
            "眢井长埋千古恨，虚堂高吸一湖秋。", 
            "偶逢奇石向人立，时有閒云随客留。", 
            "莫到台城增感慨，登临且与豁吟眸。"
        ], 
        "title": "登鸡鸣山入寺小憩", 
        "type": "律诗", 
        "yun": "尤"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "当年乐事说天伦，遗稿重搜渍泪痕。", 
            "千古文章悲浩劫，一编心血护忠魂。", 
            "奇才定斫王郎剑，逸韵犹传伯氏埙。", 
            "此后残篇倍珍惜，长同正气塞乾坤。"
        ], 
        "title": "题赵茌舲孝廉（从僖）剩稿为令弟华野明府作", 
        "type": "律诗", 
        "yun": "元"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "片帆东去怅离群，独向秦淮客感纷。", 
            "六代江山空揽古，十年湖海始逢君。", 
            "珠光剑气才无敌，倾盖班荆谊最殷。", 
            "待得兰陵春酒熟，乡关重与细论文。"
        ], 
        "title": "吴昔壬部郎", 
        "type": "律诗", 
        "yun": "文"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "忆从往岁别乡关，何幸重逢客路间。", 
            "阅历又添新著作，风尘未改旧容颜。", 
            "奇才磊落凭谁拔，傲骨崚嶒肯自孱。", 
            "握手祇宜同一醉，茫茫且莫话时艰。"
        ], 
        "title": "喜晤周钧甫", 
        "type": "律诗", 
        "yun": "删"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "辚辚侵晓历垞坡，不用轻航泛绿波。", 
            "风日晴和逾卅里，冈峦重叠跨三河。", 
            "经春揽景年光换，触境思亲涕泪多。", 
            "二十年前板舆侍，牵衣此地几回过。"
        ], 
        "title": "甲戌春初赴罗墅湾二首 其一", 
        "type": "律诗", 
        "yun": "歌"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "童时旧事不堪论，就傅曾从通德门。", 
            "四载沧桑前度认，百年乔木几家存。", 
            "盈阶兰玉绵先泽，入社须眉仰达尊。", 
            "太息渭阳馀硕果，那禁情话到三更。"
        ], 
        "title": "甲戌春初赴罗墅湾二首 其二", 
        "type": "律诗", 
        "yun": null
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "移家爱向六朝居，花满江南奉板舆。", 
            "渤海循声传太守，定山学术继尚书。", 
            "枕戈慷慨勋曾策，揽辔澄清愿岂虚。", 
            "我为苍生乞霖雨，梓邦先莅使君旟。"
        ], 
        "title": "赠龚少渔明府（长恩）", 
        "type": "律诗", 
        "yun": "鱼"
    }, 
    {
        "author": "姚华", 
        "era": "近现代", 
        "subtype": null, 
        "text": [
            "一叶何人曾障面。", 
            "秋风委弃看成贱。", 
            "好景难常谁更恋。", 
            "人事换。", 
            "几钱买得欣重见。", 
            "依旧春尘趋厂甸。", 
            "荒摊冷市游人遍。", 
            "又赚儿童收断烂。", 
            "重涤砚。", 
            "风书与洒新词绚。"
        ], 
        "title": "渔家傲 鐜儿于厂甸收得旧扇，余所画一年好景君须记二句，辛酉年作也。己巳", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "时节初灯后，心情梦草间。", 
            "未须屈宋作衙官。", 
            "柴门浅水借本拟衡山。", 
            "一老成孤■翩然小饮还。", 
            "词人春感避残寒。", 
            "且待岱堂梅绚醉乡宽。"
        ], 
        "title": "南歌子 早春治具，闰老来而倬盦谢病，明日词至，依韵和之", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "愁眼惊春，荒驿倦程，去国心情偏注。", 
            "花怨骑尘，路入寒沙，颜色解迎村女。", 
            "事逐归鸿，断魂里清明微雨。", 
            "思苦。", 
            "看塞谷迢遥，野烟催暮。", 
            "宫树凝望云栖，忆红绚，晴霞上林人语。", 
            "泥朵溷英，趁马𨘧蹄，轻抛旧时游处。", 
            "转轴回肠，临睡也悄魂归去。", 
            "难据。", 
            "残梦醒征鞍续做。"
        ], 
        "title": "燕山亭 和道君北行见杏花作，同倬盦。原韵", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "想南都，青莲逝后，遗篇世应少。", 
            "画端诗草。", 
            "叹隽品曹娥，如共花笑。", 
            "盛时念雨人同好。", 
            "朱铃序雁皎。", 
            "认古墨、柴关秋色，幽栖森翠筱。", 
            "当年制出砚田翁，疑春雨小住，轩堂图了。", 
            "芸案女，红窗下、旧曾吟啸。", 
            "瑶台思、镜窥黛语，葛共藟、相攀松际绕。", 
            "料聚首、围前施帐，因缘纷翰藻。"
        ], 
        "title": "其一 花犯", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "渺凄清，宫墙向夜，依稀柰花炯。", 
            "后庭谁省。", 
            "任泪陨铜仙，和露香定。", 
            "瑞炼散彩沉清磬。", 
            "浮光等幻影。", 
            "尚手掣、秦时明月，纷披生画景。", 
            "花开暗识旧风尘，相看似与诉，霾花宫井。", 
            "清未晓，凉无汗、翠帘人圣。", 
            "匆匆去、太平梦短，秋信早、凋零谁唤醒。", 
            "又待访、宣和遗制，春风浇椀茗。"
        ], 
        "title": "花犯 其二 咏太平花。相传种出长安，慈禧太后回銮时徙植故宫", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "瘦尽鞭丝春影，犹向西风舞。", 
            "夜槽空齧，酸嘶警愁旅。", 
            "临老怯上征途，暇来偶系残椿，管枯思苦。", 
            "意无绪。", 
            "应念前尘游俊，披图叹遭遇，盛时英物，轻蹄躏花雨。", 
            "黯淡金勒无人，有谁飞鞚青郊，共寻春去。"
        ], 
        "title": "解蹀躞 蹄钱南园画马，和清真韵", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "身树齐观，樨禅喻隐，壶天更辟新境。", 
            "逗鼻霏微，非烟缥缈，意味手头先领。", 
            "注香熨■，■把玩、蒲团云冷。", 
            "家国微尘何着，王孙自哀谁省。", 
            "蕉盦万缘都静。", 
            "试余薰、撚酸偏永。", 
            "也似楮毫闲趣，画兼诗迥。", 
            "为问西来意旨，视叶叶、真经伴清磬。", 
            "镂我袈裟，休惊自影。"
        ], 
        "title": "天香 咏石涛贝多树子鼻烟壶", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "正春分过了，约住残寒，胜侣齐招。", 
            "等是玄都俊，自刘郎去后，千树栽桃。", 
            "看花紫陌，红拂犹涴酒边袍。", 
            "更屈指韶光，眉蚕市近，转眴花朝。", 
            "芳醪煖人意，待语艳澜翻，词巂山高。", 
            "曲坊城南陌，趁孤云车笠，盟事相要。", 
            "旧痕唤起残梦，垆在尚帘挑。", 
            "便预醉芳时，阴晴众壑珠未调。"
        ], 
        "title": "忆旧游 花朝前一日饮城南酒家，明日阴寒微雪，故有卒章阴晴之语", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "琼颗匀圆，趁开箧，竞穗镫红。", 
            "春娇正坼，露时记采秋丛。", 
            "慎重名流手蓻，到云礽收取，凭寄飞鸿。", 
            "玲珑。", 
            "闲拈来，词意转秾。", 
            "料得当年觅植，道种分南国，情托东风。", 
            "宰相梅花，赋家心，丽则堪同。", 
            "千年风流如续，称儒雅，窗前一树，也署村农。", 
            "意无尽，几回看，常在掌中。"
        ], 
        "title": "玲珑玉 曹靖陶惠双红豆，云是文正公手植者。名德芳踪，辄触吟绪，拈成此词，寄荅殷勤", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "水云乡，仙衣化去，軿龙露霜爪。", 
            "洞天瑶岛，记韵冷琴操，无双清妙。", 
            "凌波倩影尘难到。", 
            "陈王应赋矫。", 
            "未比得、麻姑长甲，轻舒纤处巧。", 
            "余寒只春更争开，东溟几许路，珂声风袅。", 
            "刀似水，香疑梦、翠虬争拗。", 
            "擎金盏、拿空势起，甚醉浅、春风知被恼。", 
            "待皱了、吴江清浪，寻伊归路渺。"
        ], 
        "title": "花犯 赋龙爪水仙，旧曰蟹爪，更以龙名，赋记", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "炎梦初回，暮天迥，别是风华。", 
            "凉痕乍剪，担头簇簇交叉。", 
            "破晓儿童𧗳鬻，甚声堪入听，地僻无哗。", 
            "轻车。", 
            "风行时，惜涴落沙。", 
            "倚病拈来几赋，恨遗盐负海，待谱拈茶。", 
            "闹市无闻，况深居，傍佛为家。", 
            "清吟金梁人去，伴消夏，冰敲盏戛，觚剩输他。", 
            "疏单语，数前闻，重粲笔花。"
        ], 
        "title": "玲珑玉 金梁梦月词有此解，咏卖冰者，卒章云：晚香冷伴清吟，深巷卖花。自注：儿童卖晚香玉，声亦可听，而金梁未赋，因和韵补之", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "蜂情犹恣。花似前身仍蜜意。", 
            "何处天香。只有唐花弁众芳。", 
            "是花非果。滴滴黄梅娇鬓朵。", 
            "莫讶花开。春去人间又夏来。"
        ], 
        "title": "减字木兰花 蜡梅牡丹画幅", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "渐近清秋节。", 
            "等中年哀陶乐写，早凋玄发。", 
            "觅地埋忧无处是，不道胸襟开豁。", 
            "穷更有诗为时杰。", 
            "我欲饮冰嫌垒块，甚炎天耐得心肠热。", 
            "前梦冷，把人撇。", 
            "歌场吹笛横云裂。", 
            "顿呼起豪情壮志，樱风芦雪。", 
            "年少谈兵怀梵筴，胜是遗编残缺。", 
            "健羽迅春莺得说。", 
            "易警凉柯思余睡，正清阴满地成愁绝。", 
            "斜日下，蝉凄咽。"
        ], 
        "title": "金缕曲 其一 和守白韵，赠李释戡，稼轩体", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "晚雨催清节。", 
            "又秋来明蟾泻水，清螺映发。", 
            "世事烟云时起灭，过眼一场轩豁。", 
            "尽付与词人称杰。", 
            "莫倚清愁吟蟋蟀，尚新凉冉有秋风热。", 
            "残稿在，暂教撇。", 
            "筝琶耳净声如裂。", 
            "陡边城云间笛起，玉关飞雪。", 
            "缨系贤王君试请，此际金瓯无缺。", 
            "待缆辔澄清堪说。", 
            "亭上将军逢醉尉，问何人能识真痴绝。", 
            "君不见，惊湍咽。"
        ], 
        "title": "金缕曲 其二 释戡以和守白韵见示，叠韵广之", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "果酒清商节。", 
            "记华清蛛丝候巧，网纤于发。", 
            "秘殿长生曾密语，夜半凉空高豁。", 
            "早分付词场几杰。", 
            "更误功名千载后，剩风流拍板敲云热。", 
            "天宝事，等闲撇。", 
            "秋来霖雨天倾裂。", 
            "似闻铃郎当驿路，栈云嵋雪。", 
            "急切渔阳鼙与鼓，惊破笙歌零缺。", 
            "重感慨玄宗闲说。", 
            "几度斜阳今变古，又三郎闻曲同凄绝。", 
            "金缕怨，急弦咽。"
        ], 
        "title": "金缕曲 其三 七夕，和释戡观剧，叠前韵", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "冷剩溪痕，清余水色，琴心悄逗幽冶。", 
            "乍镂云情，凌波欲去，索影缤纷相亚。", 
            "梅边幻蝶，甚梦境、迷离才化。", 
            "好是青禽未觉，眠香正酣遥夜。", 
            "拈毫倚愁试写。", 
            "墨华凉、与添冰麝。", 
            "黝石趁将姿媚，暗帆初卸。", 
            "如见仙魂冉冉，又映壁、疏灯小窗下。", 
            "渐听山中，呼春起也。"
        ], 
        "title": "天香 题水仙花，和金梁梦月词韵", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "一径沿溪略约通。", 
            "新黄着树露初浓。", 
            "何年梵宇依山筑，疏澹雕檐向晚红。", 
            "才暮霭，早清钟。", 
            "云归不复问行踪。", 
            "惨林浅水秋初觉，时节蘼人燕又鸿。"
        ], 
        "title": "鹧鸪天 题桥横水木已秋色，寺倚云峰正晚晴林和靖诗意轴", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "金屋，料峭晚天寒漠漠。", 
            "酒边何处吹竹，远声凄胜肉。", 
            "画屏锦鸳窥烛。", 
            "夜幽风更续。", 
            "渐看春水尘麴。", 
            "远湾心字曲。"
        ], 
        "title": "归国谣 上巳日作，拟飞卿 其一", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "妆艳，自影胜花惊照鉴。", 
            "翠眉山样低敛，愁多浑未澹。", 
            "燕子避人飞闪。", 
            "水痕双尾飐。", 
            "几回商略心感。", 
            "履痕苔点点。"
        ], 
        "title": "归国谣 其二", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "残寒犹滞东皇辔，花意迁延。", 
            "人惜囊钱。", 
            "冷落青帘酒市仙。", 
            "旧欢已坠知难续，冷节堪怜。", 
            "蜡烛偷传。", 
            "明日箫声又暖天。"
        ], 
        "title": "采桑子 寒食日寒，拟冯正中 其一", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "嫩情天气寒仍在，暗数春程。", 
            "似阻山城。", 
            "已近飞花草乍生。", 
            "琐窗朱户重重幕，人怯桃笙。", 
            "缓放初莺。", 
            "燕子惺忪巢未成。"
        ], 
        "title": "采桑子 其二", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "四月五日又是，暮春之七绿杨时。", 
            "有恨成伤逝，含凄欲语谁。", 
            "别来真是梦，忘去转多思。", 
            "双燕生前，墨尚差池。"
        ], 
        "title": "女冠子 清明题亡儿镦遗墨柳条双燕幅，拟韦端己 其一", 
        "type": "词", 
        "yun": "支"
    }, 
    {
        "author": "姚华", 
        "era": "近现代", 
        "subtype": null, 
        "text": [
            "一岁几战逝矣，争如不见正年时。", 
            "弄笔勤书篆，耽吟解赋诗。", 
            "春风生宿草，依旧又离离。", 
            "今来闻战，讯尔何知。"
        ], 
        "title": "女冠子 其二", 
        "type": "词", 
        "yun": "支"
    }, 
    {
        "author": "姚华", 
        "era": "近现代", 
        "subtype": null, 
        "text": [
            "连日春寒花可数。", 
            "旋暖旋阴，拟作清明雨。", 
            "已过清明晴有絮。", 
            "花开花落春先暮。", 
            "容易肯教春便去。", 
            "珍重余寒，春是天留住。", 
            "莫急催花花下鼓。", 
            "露英才午看成故。"
        ], 
        "title": "蝶恋花 春阴，拟六一", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "风波谲异真难测。况是鱼龙窟。", 
            "楼台柳色绿将成。先拣得春多处听流莺。", 
            "人间仕宦倾如海。经过憎迟悔。", 
            "挟弓怀弹五城儿。正觑雀来螳后捕蝉时。"
        ], 
        "title": "虞美人 春窗客话，拟南唐后主 其一", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "逢僧施粥谁甘少。虎瘦防鹰饱。", 
            "一杯酒过散群雄。更莫看成容易笑谈中。", 
            "棋翻胜局谁终负。一著原非错。", 
            "汴州南去又杭州。只恐好山如画转生愁。"
        ], 
        "title": "虞美人 其二", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "欲拟兰台赋两都。", 
            "论成宾主在纷如。", 
            "谁效北师称靖难。", 
            "首善。", 
            "重呼三辅拥黄图。", 
            "乍觉穷阎春色到。", 
            "喧噪。", 
            "道旁大树早张舒。", 
            "纵是蒋山青似旧。", 
            "都复。", 
            "咸阳犹有未坑儒。"
        ], 
        "title": "定风波 复都论，拟六一", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "浊浪起骄鲸。", 
            "烽火相惊。", 
            "饥鸟落叶月三更。", 
            "难道荒寒如此夜，不算飘零。", 
            "短梦绕空城。", 
            "风雨柴荆。", 
            "江潮呜咽断肠声。", 
            "西去侬家槐树岸，知有谁听。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "剪绿裁红，是何人、写出群芳新谱。", 
            "余香剩有，画里露枝风絮。", 
            "分题寄远，尚珍重、雁绡鱼素。", 
            "应自笑。", 
            "虚白云蓝，未比角花怡府。", 
            "桥鹃向人深语。", 
            "漫涂鸦试拟，南楼诗句。", 
            "归装太晚，俊侣但随陶楮。", 
            "沧尘骤起，化丁鹤、王凫仙去。", 
            "君许借、涛井余澜，旧游记取。"
        ], 
        "title": "一枝春·藏园以文美斋百花笺徵书。走十七八时侍先学士天津，与其主人焦君相识，此笺初出即供涂抹，晚而南还，箧中尚有一二百番，乡县被兵，一时俱尽，睹物兴怀，咏叹深之", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "问苍官、不知其纪，液波南北萦带。", 
            "日边楼阁凭高起，拱揖满天霜黛。", 
            "凝翠霭。", 
            "拥一片仙云，宛宛擎车盖。", 
            "柯条未改。", 
            "又独干孤撑，万针丛缀，韦偃见应拜。", 
            "灵和柳，张绪当年故态。", 
            "华颠仍照人海。", 
            "树犹如此人无恙，磊落岁寒同耐。", 
            "君自爱。", 
            "盼万一河清，遥共苍髯待。", 
            "巢痕尚在。", 
            "倘相对轩渠，含元殿下，重倚树潇洒。"
        ], 
        "title": "摸鱼儿·忆团城古松，寄小汀", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "扁舟径入。", 
            "叹岸桃落尽，春已无迹。", 
            "密密疏疏，听雨留残，溪光软护寒碧。", 
            "红裳翠佩年时事，忽猛忆、段家桥侧。", 
            "又屋梁、日影惊人，却照蠡窗正白。", 
            "分付云林笔底。", 
            "惠连定念我，江汉羁客。", 
            "笠屐来还，曲港年年，饱领薰风消息。", 
            "最怜万绿先秋霣，剩一缕、梦痕重觅。", 
            "料对床、相与披图，未免客袍同湿。"
        ], 
        "title": "疏影·光绪辛卯陈蓝洲丈客武昌，尝梦舟行，两岸节荷叶，閒以疏柳，岸有渔家相款。丈言吾西湖荷花正盛，当归访之。既寤，写图寄其弟谔士丈。丁丑杭州被兵，图失复得，叔通出示徵题，时仲恕将自旧都南还，稚谔亦在上海", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "利市襕衫，八十耆英，一笑重披。", 
            "叹池塘犹有，当年荇藻，宫墙留得，何代金丝。", 
            "云采前书，霞标后赋，变换桑尘又一时。", 
            "流传遍，羡放翁老去，万首新诗。", 
            "江麋我怅衰迟。", 
            "忆湖上难兄共钓矶。", 
            "问隍蕉覆鹿，尚余梦迹，岩松栖鹤，未改风姿。", 
            "柳暗当门，桃明夹岸，何减商余五色芝。", 
            "期百岁，愿更端进祝，劝釂琼卮。"
        ], 
        "title": "沁园春·喻志韶重游泮水", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "嗟烟云微茫。", 
            "忽披图展对，风度清扬。", 
            "想见嬉春裙屐，饯秋笙簧。", 
            "宾满坐，诗盈囊。", 
            "是我州乌衣诸王。", 
            "漫玉烬沈檀，珠拈宝槵，残迹在江乡。", 
            "沧波浅，名山藏。", 
            "问缃尘锦贉，书阙诗亡。", 
            "剩有乌丝题字，紫泥钤章。", 
            "清閟阁，归来堂。", 
            "后世名金陀同芳。", 
            "倘临睨桃津，尚书赐庄秋草荒。"
        ], 
        "title": "寿楼春·题项子京象", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "秋风起兮，一鹤南飞，问公起居。", 
            "道闭门避俗，惟通燕到，近坊行散，不藉鸠扶。", 
            "辑略藏山，补题付社，晨幌宵檠倚槁梧。", 
            "拈豪倦，忽珠船创获，偶一轩渠。", 
            "桑榆孰更华予。", 
            "阻千里关河雁渐疏。", 
            "叹青毡恋旧，憖存绝少，黄■送老，微尚犹虚。", 
            "阑倚烟沈，楼惊日落，比拟新亭更不如。", 
            "加餐饭，愿岁寒遥慰，贻我双鱼。"
        ], 
        "title": "沁园春·仲恕南还，得闰盦近状，却寄", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "海日沈空，江雨弄寒，花事多阻。", 
            "金缸正照瑶珰，色喜紫芝眉宇。", 
            "象坊桥侧，倚筇昨展新居，城阴深拥斜阳住。", 
            "高咏和山姜，道无多家具。", 
            "还诉。", 
            "心期倦鹤，生计枯蟫，并成愁绪。", 
            "扫叶祛尘，况此卅年甘苦。", 
            "白头兄弟，几夜共被深谈，幽栖讵忘同游侣。", 
            "沈陆竟何如，作閒鸥仍误。"
        ], 
        "title": "石州慢·小汀书告旭辰移居象坊桥，并寄昆弟近日小影", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "盼何日、重倾离绪。", 
            "月夜松冈，黯然悽苦。", 
            "蓦地波澜，驱人萍梗奈何许。", 
            "乱峰寒碧，浑不似、枞阳树。", 
            "竟化令威归，怎远度、山重川阻。", 
            "追溯。", 
            "忆垂髫出拜，独坐绣墩娇语。", 
            "唤姑作叔。", 
            "道休与、那人偕去。", 
            "讵料得、万里龙场，恨今日、招魂无处。", 
            "尽素旐来还，空向江干凝伫。"
        ], 
        "title": "长亭怨慢·妇兄耿伯齐（道冲）幼女才荪当淑人来归时，随母送嫁至天津，方六岁。长适桐城张书阁（传纶），书阁即世，暮岁里居，婚嫁粗毕。去年避兵，因其季女远适贵阳，既又徙邻县修文，衰病流离，奄忽长逝，赋此哀之", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "西郭问幽栖，下重帘、懒看斜阳帆影。", 
            "老屋复来还，萋萋碧、亲扫閒庭芜径。", 
            "疏枝瘦蕊，笔端春信先春迎。", 
            "频岁长须，催近局梵宇，鼠姑方盛。", 
            "无端如斗江城，被狼烟猛扰，吟情酒兴。", 
            "何忍海桑看，嗟行遁、无那荒村孤艇。", 
            "忧生念乱，兰成哀入维摩病。", 
            "春到先生去也，怆画稿诗囊空剩。"
        ], 
        "title": "南浦·悼张咏清丈，丈工诗耽酒善画墨梅", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "谁道春花幻，定如秋士何。", 
            "体物月如镜，感时井能波。", 
            "市喧林扉自寂，独坐抱膝高歌。", 
            "仰视乌兔投梭。", 
            "残景驻庭柯。", 
            "粉蠹相料理，病鹤与婆娑。", 
            "家山惝恍，云阴三两青螺。", 
            "候渔归西塞，相从酬答，劝君酌彼金叵罗。"
        ], 
        "title": "红林檎近·题林铁尊半樱词续稿", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "十年魂梦柴荆，无端悽断家山破。", 
            "东陵剪蔓，南山扫秽，得归聊可。", 
            "此祸何来，风车雷斧，颓云狂堕。", 
            "叹焦原如洗，寒枝莫拣，青衫被，缁尘涴。", 
            "画里林阴独坐。", 
            "絷乌飞、隙驹轻过。", 
            "枯筇憖负，黄杨庭角，绿槐门左。", 
            "乡树回看，茫茫云物，重重烽火。", 
            "问何当料理，青蓑绿笠，更沧江卧。"
        ], 
        "title": "水龙吟·补题六十二岁小影", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "令节复何有，尽醉不须推。", 
            "海上流人四集，客自故乡来。", 
            "休问年时花信，却映战场草色，烂漫逐春开。", 
            "咫尺还乡水，昔昔一帆回。", 
            "展情话，悯离乱，托深杯。", 
            "此地故无烟雨，空忆旧楼台。", 
            "千古永和癸丑，当日神州何状，沈陆有余哀。", 
            "谁喻右军指，今古重徘徊。"
        ], 
        "title": "水调歌头·己卯上巳与同里诸君客上海者共饮酒家", 
        "type": "词", 
        "yun": "灰"
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "尽缠绵，柔条嫩蕊，东风为伊住。", 
            "夜来酥雨。", 
            "化万点殷红，风定犹舞。", 
            "更谁听取残鹃语。", 
            "楼头人竞妩。", 
            "我但恐、雪疏衰鬓，斜簪花未许。", 
            "年年白云念吾亲，芳丛只梦绕，徂归频误。", 
            "晨幌启，褰衣立、片霞明处。", 
            "天涯望、几回共对，春逝矣、平芜怀旧圃。", 
            "空剩有、斜阳余绮，残英惊倦旅。"
        ], 
        "title": "花犯·庭中莳红蔷薇一丛，百朵烂漫，春余因忆先太夫人所居室后院此花最盛，游子不归，往往独赏自被兵后，老屋仅存，今又值花时矣", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "岁岁未清明，阿母频传语。", 
            "剪发调泥藕节封，方法休教误。", 
            "日曝待全皴，雨过当深护。", 
            "一蕊新抽半叶遮，唤弟同看取。"
        ], 
        "title": "卜算子·咏荷敩白石梅花八咏 其一", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "楼外晓烟横，楼下湖波绕。", 
            "插竹牵绳竞种菱，点缀田田少。", 
            "官荡乍停桡，单坝旋回棹。", 
            "满载花香不采花，未碍乌篷小。"
        ], 
        "title": "卜算子·咏荷敩白石梅花八咏 其二", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "曲港又来薰，香细知花远。", 
            "移护红阑赤板桥，花爱明漪浅。", 
            "湖水傍城流，一片余霞烂。", 
            "直向钱王庙侧开，却补红墙断。"
        ], 
        "title": "卜算子·咏荷敩白石梅花八咏 其三", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "十刹不知名，环水皆台榭。", 
            "莲叶圆圆稻叶尖，一绿浑无界。", 
            "潞水碧浑浑，此地宜销夏。", 
            "谁遣明妆照浊流，水气因花解。"
        ], 
        "title": "卜算子·咏荷敩白石梅花八咏 其四", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "历下古时亭，断槛临新渌。", 
            "水佩风裳问有无，但见丛芦绿。", 
            "村店问羊留，裘带咨遗躅。", 
            "颠顿风尘忽眼明，道左亭亭玉。"
        ], 
        "title": "卜算子·咏荷敩白石梅花八咏 其五", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "小艇夜观荷，明月横塘水。", 
            "同出淤泥不减香，花似还人似。", 
            "船尾即中厨，亲与调甘脆。", 
            "粉肉交融裹叶青，羹芼新莲子。"
        ], 
        "title": "卜算子·咏荷敩白石梅花八咏 其六", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "水浊不宜莲，寂寞青溪路。", 
            "珰羽缤纷宠莫愁，花韵争眉妩。", 
            "盍共后湖游，弥望皆洲渚。", 
            "常带岚光树影看，依约凌波步。"
        ], 
        "title": "卜算子·咏荷敩白石梅花八咏 其七", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "小榭社坛幽，曲沼农场接。", 
            "太液灵根尽自分，花亦饶三窟。", 
            "净业复昆明，一匊灵均血。", 
            "自此珰名烈士花，谁续濂溪说。"
        ], 
        "title": "卜算子·咏荷敩白石梅花八咏 其八", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "白纻消残暑，玉宇高寒，冉冉秋将半。", 
            "络角微明，双星痴对银汉。", 
            "叹老去、萍梗江湖，更苦念、分飞征雁。", 
            "风尘满。", 
            "天涯杳杳，乡山尤远。", 
            "新凉却称行吟倦。", 
            "睇林阴、莽战云一片。", 
            "柳外斜阳，危阑谁与同感。", 
            "忆有园、憔悴黄花，尚独立、陶家篱畔。", 
            "流年转。", 
            "还卷疏帘重看。"
        ], 
        "title": "玉京谣·中秋前三日词社限韵", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "十年九日，叹老鳏、无心更拟题糕。", 
            "松稚冈低，槿枯篱短，夜深寂寂霜皋。", 
            "旧林梦遥。", 
            "恨战云、深罨寒潮。", 
            "漫重提、载酒江亭，万芦花拥一楼高。", 
            "料理佩萸囊菊，慰江湖倦旅，近局招邀。", 
            "何处家山，连朝风雨，柴门尽自无聊。", 
            "有愁未消。", 
            "想尊前、吟兴方豪。", 
            "湿红笺、竞琢新词，客谁携洞箫。"
        ], 
        "title": "霜花腴·九日复举词社，同里诸君子亦招饮酒家，亡室卒于九月十日，今将十年矣，怆然赋此词以谢", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "连村溅血，叹息铜驼陌。", 
            "断梦焦原心恻恻。", 
            "任汝新稊暗发，谁对婆娑道相识。", 
            "尽沈寂。", 
            "盟言怨频食。", 
            "任孤立，道南宅。", 
            "倚东风、黯淡无颜色。", 
            "莫忆年时，水边林下，犹映春旗竞碧。"
        ], 
        "title": "淡黄柳·本意用白石韵", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "别后复相见，今又十年余。", 
            "枫林残梦渐远，坐觉雁来疏。", 
            "足下今年七十，想复勤加颐养，意兴近何如。", 
            "葵麦旧游地，屐齿到还无。", 
            "古城隈，御沟侧，忆精庐。", 
            "遥飞一盏相贺，倘为我轩渠。", 
            "消得平生湖海，尽有名山岁月，料理等身书。", 
            "小山继珠玉，此段足清娱。"
        ], 
        "title": "水调歌头·寿邵伯絅七十", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "若为留得残春，千金一刻从天买。", 
            "殷勤酒盏，缠绵词笔，客何为者。", 
            "如此平原，余霞犹绮，碧云无罅。", 
            "忍茫茫坐对，百端交集，伤心语，春归也。", 
            "春去春重来也。", 
            "更料理、燕娇莺姹。", 
            "定应不是，灯明酒酽，今年今夜。", 
            "户外桃花，能经几度，随风开谢。", 
            "叹流光如驶，笼樱斸笋，又清和夏。"
        ], 
        "title": "水龙吟·王欣夫学礼斋饯春图，图为杨无恙作", 
        "type": "词", 
        "yun": null
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "红尘飞不到银山，岳色何声指顾间。", 
            "十里扬州应抵得，春风花路鸟关关。"
        ], 
        "title": "银山镇", 
        "type": "绝句", 
        "yun": "删"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "环佩香消月殿昏，寒鸦飞不到宫门。", 
            "荔枝偏解亡国恨，一夜西风带泪痕。"
        ], 
        "title": "古荔枝园(录一)", 
        "type": "绝句", 
        "yun": "元"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "叔向何劳贺我贫，晏婴宅自近嚣尘。", 
            "蛟龙岂是池中物，漫丐馀波养涸鳞。"
        ], 
        "title": "仍就永邑端蒙校原聘", 
        "type": "绝句", 
        "yun": "真"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "阴森古木夏天寒，历尽沧桑万劫难。", 
            "猎火屡烧都未死，根柯定有老龙蟠。"
        ], 
        "title": "周家岗大树", 
        "type": "绝句", 
        "yun": "寒"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "数家茅屋小江头，一夜西风旅雁秋。", 
            "曲水乱山红树晚，闲看新月上帘钩。"
        ], 
        "title": "白渡", 
        "type": "绝句", 
        "yun": "尤"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "豪宕纵横气不群，敛才就范自温文。", 
            "劝君从此师周处，万古英雄出典坟。"
        ], 
        "title": "赠表弟余君登瀛并勖其勤学", 
        "type": "绝句", 
        "yun": "文"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "猎猎西风向马当，江流日夜撼帆樯。", 
            "太平天国今安在，剩有残山照夕阳。"
        ], 
        "title": "马当山", 
        "type": "绝句", 
        "yun": "阳"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "短衣匹马出长城，回望中原百感生。", 
            "日暮西风笳鼓急，声声如唤索伦兵。"
        ], 
        "title": "关门", 
        "type": "绝句", 
        "yun": "庚"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "西来山势出昆崙，寻得河源旧日痕。", 
            "夜半忽闻羌笛起，敦煌知己逼关门。"
        ], 
        "title": "客中漫兴 其二", 
        "type": "绝句", 
        "yun": "元"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "莫说樱花绝可怜，销魂最是奈何天。", 
            "十年一觉繁华梦，悔共寻芳浅草边。"
        ], 
        "title": "客中漫兴 其三", 
        "type": "绝句", 
        "yun": "先"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "塞外冰天几度春，枇杷门巷已成尘。", 
            "信陵无忌今安在，误尽英雄是美人。"
        ], 
        "title": "客中漫兴 其四", 
        "type": "绝句", 
        "yun": "真"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "辘辘车声那可闻，山川风月任平分。", 
            "鸿沟一画长春道，暮雨潇潇鬼哭群。"
        ], 
        "title": "长春日俄车站", 
        "type": "绝句", 
        "yun": "文"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "大仙到处供香花，胡越居然混一家。", 
            "江统徙戎争不得，枉教痛哭贾长沙。"
        ], 
        "title": "沈阳行杂感（录六） 其一 日俄殖民", 
        "type": "绝句", 
        "yun": "麻"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "百年伏莽蔓辽西，到处烽烟震鼓鼙。", 
            "鹤唳风声眠不得，夜深时有野鹰啼。"
        ], 
        "title": "胡匪猖獗", 
        "type": "绝句", 
        "yun": "齐"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "势等连鸡未易吞，封狼生子罢生孙。", 
            "文饶解得安边诀，缓带轻裘出国门。"
        ], 
        "title": "沈阳行杂感（录六） 其二", 
        "type": "绝句", 
        "yun": "元"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "南腔北调不成声，几部黎园擅盛名。", 
            "士女何知亡国恨，隔花犹听唤卿卿。"
        ], 
        "title": "茶园（平康里）", 
        "type": "绝句", 
        "yun": "庚"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "蓬头大袖笑迎人，卖尽东京浅草春。", 
            "莫艳他邦风味好，西施亡国亦功臣。"
        ], 
        "title": "鹤屋（日本倡寮所居）", 
        "type": "绝句", 
        "yun": "真"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "苜蓿秋高万马肥，满天霜雪有鸿飞。", 
            "黄云断塞寻鹰去，又见将军射虎归。"
        ], 
        "title": "塞上", 
        "type": "绝句", 
        "yun": "微"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "几经兵燹此孤城，剥落垣墉看不清。", 
            "只有残碑年号在，大书万历尚分明。"
        ], 
        "title": "宽甸县城", 
        "type": "绝句", 
        "yun": "庚"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "又展芭蕉数尺阴，重帘深院晚沉沉。", 
            "归来支枕还无事，独与青灯话此心。"
        ], 
        "title": "静夜", 
        "type": "绝句", 
        "yun": "侵"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "两三茅屋自成村，日落黄昏客到门。", 
            "包米炊来风味好，夜深犹喜炕还温。"
        ], 
        "title": "由草河口至宽甸道中 其一", 
        "type": "绝句", 
        "yun": "元"
    }, 
    {
        "author": "范天烈", 
        "era": "近现代", 
        "subtype": "七言绝句", 
        "text": [
            "四山高耸一山低，草色凄凄望眼迷。", 
            "何处飞来双白鸟，数声啼破夕阳西。"
        ], 
        "title": "由草河口至宽甸道中 其二", 
        "type": "绝句", 
        "yun": "齐"
    }, 
    {
        "author": "范天烈", 
        "era": "近现代", 
        "subtype": "五言律诗", 
        "text": [
            "浩渺愁无际，遥看祇有天。", 
            "惊涛吞白日，层浪袅孤烟。", 
            "似涌神龙出，空馀鸷鸟鶱。", 
            "长风吹不断，万里送归船。"
        ], 
        "title": "海上（录一）", 
        "type": "律诗", 
        "yun": null
    }, 
    {
        "author": "范天烈", 
        "era": "近现代", 
        "subtype": "五言律诗", 
        "text": [
            "皓月当窗出，清空一色浮。", 
            "蛩吟催梦醒，犬吠惹乡愁。", 
            "屋大宽于斗，床平稳似舟。", 
            "中宵劳怅望，天地十分秋。"
        ], 
        "title": "客中月夜", 
        "type": "律诗", 
        "yun": "尤"
    }, 
    {
        "author": "范天烈", 
        "era": "近现代", 
        "subtype": "五言律诗", 
        "text": [
            "今夜峨眉月，怜人在异乡。", 
            "万山明积雪，一榻冷微霜。", 
            "云气无今古，钟声堕渺茫。", 
            "自矜凌绝顶，何事涕沾裳。"
        ], 
        "title": "金顶望月", 
        "type": "律诗", 
        "yun": "阳"
    }, 
    {
        "author": "范天烈", 
        "era": "近现代", 
        "subtype": "五言律诗", 
        "text": [
            "月轮明夜静，霜气肃秋高。", 
            "地险森刁斗，天空断羽毛。", 
            "关山边塞迥，魂梦故乡劳。", 
            "王师崇挞伐，愿与共征袍。"
        ], 
        "title": "辛亥秋感时客龙江 其一", 
        "type": "律诗", 
        "yun": "豪"
    }, 
    {
        "author": "范天烈", 
        "era": "近现代", 
        "subtype": "五言律诗", 
        "text": [
            "鸿雁来还去，家山近复遥。", 
            "音书迟万里，身世历三朝。", 
            "浩劫沧桑变，雄心酒色消。", 
            "樱花看不厌，春雨二重桥。"
        ], 
        "title": "辛亥秋感时客龙江 其二", 
        "type": "律诗", 
        "yun": "萧"
    }, 
    {
        "author": "范天烈", 
        "era": "近现代", 
        "subtype": "五言律诗", 
        "text": [
            "无故干戈动，元元骨未寒。", 
            "屠民兵最勇，御侮将偏难。", 
            "厚重怀周勃，糊涂笑吕端。", 
            "谁能诛酷吏，功甚破乌桓。"
        ], 
        "title": "辛亥秋感时客龙江 其三", 
        "type": "律诗", 
        "yun": "寒"
    }, 
    {
        "author": "范天烈", 
        "era": "近现代", 
        "subtype": "五言律诗", 
        "text": [
            "不住鹃啼苦，愁云一片寒。", 
            "疆臣因卤莽，蜀道自艰难。", 
            "嗜杀终非策，忧危已见端。", 
            "家山今夜月，起望待盘桓。"
        ], 
        "title": "辛亥秋感时客龙江 其四", 
        "type": "律诗", 
        "yun": "寒"
    }, 
    {
        "author": "范天烈", 
        "era": "近现代", 
        "subtype": "五言律诗", 
        "text": [
            "吾生五十五，犹见宰官身。", 
            "两鬓繁霜重，三章约法新。", 
            "脂膏愁正竭，冤抑憾难伸。", 
            "明岁桃花放，河阳满县春。"
        ], 
        "title": "吾生 其一", 
        "type": "律诗", 
        "yun": "真"
    }, 
    {
        "author": "范天烈", 
        "era": "近现代", 
        "subtype": "五言律诗", 
        "text": [
            "召杜今何在，龚黄世已无。", 
            "闾阎多疾苦，草泽少萑苻。", 
            "我愧非循吏，人方薄腐儒。", 
            "寸心劳抚字，不惜白髭须。"
        ], 
        "title": "吾生 其二", 
        "type": "律诗", 
        "yun": "虞"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "四围风雨逼灯昏，落叶腾空乱打门。", 
            "屋小如舟人猬缩，墙低有缝鼠猿蹲。", 
            "声来似卷三江水，梦险还惊五里村。", 
            "旅况十年重领略，旧题狼藉满诗痕。"
        ], 
        "title": "五里店题壁", 
        "type": "律诗", 
        "yun": "元"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "人间乐事在乡村，风尚犹看太古存。", 
            "榕树阴中闻蟋蟀，豆花篱下见鸡豚。", 
            "频来荒径都成路，相对青山即是门。", 
            "流水垂杨斜照裹，天然画意碧无痕。"
        ], 
        "title": "曹家坂", 
        "type": "律诗", 
        "yun": "元"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "半江烟柳半江春，落落征衫迥出尘。", 
            "到处关河随作客，频年风雪未归人。", 
            "家山怕梦知应远，书剑常亲不算贫。", 
            "古刹荒凉僧已去，绿阴乔木荫蹄轮。"
        ], 
        "title": "过临江寺小憩", 
        "type": "律诗", 
        "yun": "真"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "饱瞰春秋岁八千，参天老树自年年。", 
            "风来干掩疑催雨，月白林空欲化烟。", 
            "野鹤闲云踪不定，寒鸦古木色无边。", 
            "谁为唤醒南柯梦，万壑森森一杜鹃。"
        ], 
        "title": "乱山乔木", 
        "type": "律诗", 
        "yun": "先"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "一川烟雨碧无痕，莽莽平沙万幕屯。", 
            "古塞西风腾猎火，天涯芳草吊王孙。", 
            "秋高胡马千群壮，日落寒鸦数点昏。", 
            "记否将军当破虏，萧萧铃阁酒犹温。"
        ], 
        "title": "平原荒草", 
        "type": "律诗", 
        "yun": "元"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "催来雨势作涛声，万壑杉松撼石城。", 
            "天半欃枪军气墨，山边风鹤鬼燐惊。", 
            "愁云大野黄封冢，碧血千秋白杆兵。", 
            "回首红羊刀里劫，茫茫凭吊怕呼庚。"
        ], 
        "title": "担石铺怀古", 
        "type": "律诗", 
        "yun": "庚"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "万峰飞舞下云台，杖色登临霁色开。", 
            "灵岳高从天顶出，长安近向日边来。", 
            "山川自古钟王气，风月于今想霸才。", 
            "百二秦关同此险，等閒叱驭过邛崃。"
        ], 
        "title": "由永川茶店子登山顶", 
        "type": "律诗", 
        "yun": "灰"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "凿破鸿濛路便通，云山万里笑谈中。", 
            "何来声势如雷震，绝妙机关用火功。", 
            "窗户千门开向日，轮回百转动生风。", 
            "莫怪九州成铁错，荡平轨道自西东。"
        ], 
        "title": "火轮车 其一", 
        "type": "律诗", 
        "yun": "东"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "百年夷祸此胚胎，万轴如飞去又来。", 
            "骏马终嫌千里钝，金牛何事五丁开。", 
            "云山过眼真同幻，眠食从心且自陪。", 
            "不尽秋风凉意感，萧萧芦荻傍车栽。"
        ], 
        "title": "火轮车 其二", 
        "type": "律诗", 
        "yun": "灰"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "郁郁羁怀独倚楼，侧身江夏望梁州。", 
            "雨声直逼荆襄道，山势遥趋汉沔流。", 
            "落日故乡巴子国，西风锦缆秣陵舟。", 
            "何时同醉一杯酒，消尽千秋万古愁。"
        ], 
        "title": "汉口寓楼上有怀 其一", 
        "type": "律诗", 
        "yun": "尤"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "塞雨关云暗不收，一年难遣是清秋。", 
            "园花落尽人迟暮，梁燕归飞客久留。", 
            "百计蹉跎悲去日，孤怀惨淡为神州。", 
            "高寒欲近遥天月，不惜更深独倚楼。"
        ], 
        "title": "汉口寓楼上有怀 其二", 
        "type": "律诗", 
        "yun": "尤"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "群山回绕大连湾，遗恨沧波逝不还。", 
            "轮舶遮天云惨澹，帆樯蔽海鸟间关。", 
            "谁教险塞输强敌，但愿英雄出世间。", 
            "收取全辽平百济，樱花对我应羞颜。"
        ], 
        "title": "大连 其一", 
        "type": "律诗", 
        "yun": "删"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "一路铃钟响不停，横风吹断晓烟青。", 
            "崇楼俯瞰吞街市，巨舰高撑扪日星。", 
            "可惜河山空大好，居然沧海又曾经。", 
            "行人莫问中东事，怕有蛟龙出浪听。"
        ], 
        "title": "大连 其二", 
        "type": "律诗", 
        "yun": "青"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "候馆河桥信宿程，寒流浩浩送潮声。", 
            "藤床百结支危磴，花月三更出戍城。", 
            "侠气要离曾说剑，雄才景略快谈兵。", 
            "中原料得应多事，仗策纵横在此行。"
        ], 
        "title": "宿浓杨河", 
        "type": "律诗", 
        "yun": "庚"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "倥偬风尘出大梁，曦轮翻苦夏初长。", 
            "曾经坐卧拳双膝，孰说醇醪有别肠。", 
            "牛马此生终汗血，诗书不火是灵光。", 
            "归来愿种千章柳，时听黄莺闹夕阳。"
        ], 
        "title": "大梁 其一", 
        "type": "律诗", 
        "yun": "阳"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "十日平江九确山，轮蹄几瘁尚间关。", 
            "强餐麦饭求粗饱，怕到泥涂涉更艰。", 
            "僮仆少年偏善病，功名老大最羞颜。", 
            "陶公毕竟归来好，犹剩门前柳一湾。"
        ], 
        "title": "大梁 其二", 
        "type": "律诗", 
        "yun": "删"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "鸾凤一声啸不群，苏门山顶喜逢君。", 
            "百年身世杯中物，万点峰峦掌上纹。", 
            "意气可堪伦鲍叔，文章终悔误刘蕡。", 
            "短衣匹马西风紧，吹落夔巫片片云。"
        ], 
        "title": "光绪甲辰七月道梁山留别孙同年馥棠（十三首录四） 其一", 
        "type": "律诗", 
        "yun": "文"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "别离无限感沧桑，送我长亭已夕阳。", 
            "魂梦天南翻地北，年光夏暑忽秋凉。", 
            "谁将世事酬书剑，难得知交话肺肠。", 
            "试到高峰塔上望，城西隐隐一瞿塘。"
        ], 
        "title": "光绪甲辰七月道梁山留别孙同年馥棠（十三首录四） 其二", 
        "type": "律诗", 
        "yun": "阳"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "闻说辽东尚未安，登楼北望泪阑干。", 
            "请缨不易降王得，投笔方知出塞难。", 
            "掷去头颅谁叹息，劝来杯酒强忻欢。", 
            "中原有事当相避，乃祖兵书卷卷看。"
        ], 
        "title": "光绪甲辰七月道梁山留别孙同年馥棠（十三首录四） 其三", 
        "type": "律诗", 
        "yun": "寒"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "骊歌唱罢鸟间关，柳色青青人未还。", 
            "鬓发几经苍岁月，衣衫渐欲点苔斑。", 
            "征途鶗鴂愁中雨，故国桄榔梦里山。", 
            "遮莫勾留归不得，夕阳红过堰塘湾。"
        ], 
        "title": "光绪甲辰七月道梁山留别孙同年馥棠（十三首录四） 其四", 
        "type": "律诗", 
        "yun": "删"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "啖尽杨花燕子肥，春风偏似恼人归。", 
            "雨声驿路随车落，乡思长天共鸟飞。", 
            "庾信江关何处是，少陵弟妹总相违。", 
            "此行又被潮痕阻，薄暮停骖望夕晖。"
        ], 
        "title": "遂平道中阻雨 其一 步旗人椿筱庵韵", 
        "type": "律诗", 
        "yun": "微"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "一上新亭百感深，绸缪未雨老臣心。", 
            "天开荒徼通欧亚，地控强胡自古今。", 
            "大好河山斜照瞑，多愁身世晚凉侵。", 
            "等闲不识筹边略，空赏甘棠万亩阴。"
        ], 
        "title": "夏日登未雨亭晚眺有感", 
        "type": "律诗", 
        "yun": "侵"
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "春寒一纸关情甚，而今几换春寒。", 
            "官斋那次记相看。", 
            "情参惊喜半，意在有无间。", 
            "三年信誓应无改。", 
            "长是孩儿态。", 
            "佯羞撒赖千万般。", 
            "莫遣吴波流恨绕钟山。"
        ], 
        "title": "忆璧 十月二十一日寄璧妹", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "爆竹损清眠。", 
            "道是新年。", 
            "才过新年。", 
            "正月刚刚廿五天。", 
            "拥衾闲共灯儿伴，人在梅边。", 
            "春在愁边。", 
            "隔院无端弄管弦。"
        ], 
        "title": "减字采桑子 旧除夕", 
        "type": "词", 
        "yun": "先"
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "日光乍减，更天际阴阴，隔墙云树。", 
            "倭氛正恶，扑面春寒如许。", 
            "长是吹愁不去。", 
            "一二八、年时情绪。", 
            "江南自古堪哀，况是招魂吴语。", 
            "羁旅。", 
            "芳菲又误。", 
            "念过尽欢场，倦飞何处。", 
            "黄金青史，莫再等闲孤负。", 
            "三十头颅记取。", 
            "算窥镜、朱颜能驻。", 
            "垆边领略余温，镇把泪痕唤住。"
        ], 
        "title": "双双燕 “一二八”纪念日感赋", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "曾见抛书午睡时。", 
            "横斜枕簟腿凝脂。", 
            "小楼风细又星期。", 
            "隐约乳头纱乱颤，惺忪眼角发微披。", 
            "至今犹惹梦魂痴。"
        ], 
        "title": "浣溪纱 有忆 其一", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "乍觉中间湿一些。", 
            "撩人情绪裤痕斜。", 
            "昵谈曾记傍窗纱。", 
            "悄问怎生浑不语，莫教相识定无邪。", 
            "几回镜槛脸堆霞。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "草长莺飞旧梦痕。", 
            "官斋悄悄又黄昏。", 
            "那时悔不更温存。", 
            "衣薄风帘刚出浴，灯红两枕记推门。", 
            "思量曾几暗销魂。"
        ], 
        "title": "浣溪纱 其三", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "中酒心情醒未曾。", 
            "羝羊进退两无能。", 
            "柔情如网一层层。", 
            "记换鞋儿长短称，更看指血浅浓凝。", 
            "荷荫澹月水边灯。"
        ], 
        "title": "浣溪纱 其四", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "鬓角眉心几点愁。", 
            "乱蝉阴里绿如油。", 
            "湖滨曾共系兰舟。", 
            "雪夜记同摩托卡，晚春看打乒乓球。", 
            "不堪往事数从头。"
        ], 
        "title": "浣溪纱 其五 忆旧", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "飘英帘角。", 
            "冷风轻把梅花掠。", 
            "愁肠疑共黄昏约。", 
            "不是愁多，只是愁无着。", 
            "恼乱心情还似昨。", 
            "琴歌添做心头恶。", 
            "人间难觅相思药。", 
            "莫惹温柔，莫更温柔缚。"
        ], 
        "title": "一斛珠 晚思", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "扬尽楼头春色，三年长是萧寥。", 
            "轻寒帘幕可怜宵。", 
            "泪痕深浅雨，心绪去来潮。", 
            "曾记几回相见，含嗔如怨还娇。", 
            "自家烦恼种愁苗。", 
            "当时真错过，今夜恁无聊。"
        ], 
        "title": "临江仙 深宵有忆", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "乍雨帘栊，初寒天气，轻盈何处吴讴。", 
            "奈闻歌肠断，更不能柔。", 
            "便有幽欢似梦，怕西风、吹梦成秋。", 
            "渐镜边香冷，小朵玫瑰，共我凝眸。", 
            "晚来无限哀怨，况凭高望远，如此神州。", 
            "回首年时，何止闲恨闲愁。", 
            "怆绝湘波凝碧，意万千、付与啼鸠。", 
            "起看小楼外，纸醉金迷，夜色沉浮。"
        ], 
        "title": "锦堂春慢 雨窗书感", 
        "type": "词", 
        "yun": "尤"
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "黄花暗把流光换。心绪落英零乱。", 
            "帘外双禽低唤。消受孤单惯。", 
            "相亲猛忆车窗畔。袖底雨中春半。", 
            "千里迢迢银汉。不见珠娘伴。"
        ], 
        "title": "虞美人影 晓起忆旧", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "夜半歌声似水柔。", 
            "梦魂黯逐月光流。", 
            "玫瑰床畔，倩影暗香浮。", 
            "情到疑深才是爱，心当碎尽不知愁。", 
            "江风弦管，犹自绕高楼。"
        ], 
        "title": "琴调相思引 午夜闻歌", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "半面亭亭乱发垂。", 
            "眼波难趁汽车飞。", 
            "思量莫是那人儿。", 
            "蹑足记曾亲素履，将身愿更作中衣。", 
            "也教消得一生痴。"
        ], 
        "title": "小庭花 晚思 其一", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "树杪炊烟过小楼。", 
            "层阴断送一天休。", 
            "万千心影在帘钩。", 
            "冻雀不知人意恶，落梅轻触指尖柔。", 
            "春寒和雨更添愁。"
        ], 
        "title": "小庭花 其二", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "柔肠悄与歌声接。电光人意相明灭。", 
            "如梦复如烟。情丝一线牵。", 
            "壁灯红似血。怎似侬心热。", 
            "絮语不多时。殷勤问后期。"
        ], 
        "title": "菩萨蛮 其一 国泰影戏院书所见", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "角声呜咽吹愁起。隔窗似有霜华洗。", 
            "一白隐遥青。东方明未明。", 
            "楼台沉夜气。多少兴亡泪。", 
            "等是殖民羞。淞波空自流。"
        ], 
        "title": "菩萨蛮 其二 晓枕闻法国兵营角声感赋", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "河北不堪问，日骑又纵横。", 
            "强颜犹说和战，处士盗虚声。", 
            "拚却金瓯破碎，长葆功名富贵，草草失承平。", 
            "岂独岳韩少，秦桧亦难能。", 
            "尊国联，亲北美，总求成。", 
            "横磨十万城下，依旧小朝廷。", 
            "古有卧薪尝胆，今有金迷纸醉，上下尚交征。", 
            "安得倚长剑，一蹴奠幽并。"
        ], 
        "title": "水调歌头 闻近事有感", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "似无情。似多情。", 
            "心绪人前苦未明。青春暗自惊。", 
            "是钟声。是雨声。", 
            "点滴催愁眠不成。寻常语笑轻。"
        ], 
        "title": "长相思 本意，寄璧妹 其一", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "江水青。湖水青。", 
            "影事重重杂醉醒。护花曾系铃。", 
            "念温馨。惜温馨。", 
            "万恨干忧不可名。灯光耿一星。"
        ], 
        "title": "长相思 其二", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "重叠心情，四年更比三年紧。", 
            "爱憎悲悯。", 
            "并作心头刃。", 
            "拚不思量，又被春愁引。", 
            "千回忍。", 
            "镂肝雕肾。", 
            "只换深深吻。"
        ], 
        "title": "点绛唇 春晚有感", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "乳燕渺天涯。", 
            "春在谁家。", 
            "宵来凉意透窗纱。", 
            "禽语隔帘疑碎玉，起试新茶。", 
            "直北鼓鼙哗。", 
            "风鹤如麻。", 
            "而翁念汝有惊嗟。", 
            "眠食千金勤自保，惜取韶华。"
        ], 
        "title": "卖花声 其一 晓起寄无垢，兼似亚子", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "檐际午阴过。", 
            "如水帘波。", 
            "夏长情思较春多。", 
            "比似春愁来更紧，况又闻歌。", 
            "丈室算行窝。", 
            "真个维摩。", 
            "鬓丝新见两三皤。", 
            "便有朱颜无限好，能几蹉跎。"
        ], 
        "title": "卖花声 其二 偶感", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "别意想裳衣。", 
            "人面依稀。", 
            "凭栏无奈雨霏微。", 
            "怕见隔墙花事了，碎了蔷薇。", 
            "思共国魂飞。", 
            "无限凄迷。", 
            "烦忧刻骨不能肥。", 
            "忽有雄心风际起，试掣鲸鲵。"
        ], 
        "title": "卖花声 其三 雨中楼望", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "蔷薇红了。", 
            "渐春远天涯，乱愁烟绕。", 
            "一碧茸茸，傍墙铺地，中着梦痕多少。", 
            "楼阴似水，凝眸无那，年华飞鸟。", 
            "念残客，更倩谁慰藉，柳昏莺老。", 
            "空负朱颜好。", 
            "废兴满眼，江山萦孤抱。", 
            "又及斜阳，心头幽恨，肯向渠侬轻道。", 
            "低徊镇有，昏昏情绪，为伊颠倒。", 
            "断肠处，况疏钟点滴，催人烦恼。"
        ], 
        "title": "喜迁莺 春尽日感怀", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "如水愁来不自由。", 
            "心情冷峭易生秋。", 
            "低徊忍遣爱成仇。", 
            "貌纵相妨吾亦肯，肠无可断更难柔。", 
            "最难忘却是珠喉。"
        ], 
        "title": "浣溪纱 偶作 其一", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "脉脉依依袅袅身。", 
            "万千哀怨总缘君。", 
            "无端沾惹眼波恩。", 
            "渐老柳花犹作絮，已灰炉火尚余温。", 
            "人生何事不销魂。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "影事几回肠。", 
            "滴答钟声昼渐长。", 
            "瓶际绣花帘子颤，思量。", 
            "吹出蔷薇细细香。", 
            "蓦地起痴狂。", 
            "难耐楼窗早晚凉。", 
            "儿女风云千万恨，心伤。", 
            "待与何人诉往常。"
        ], 
        "title": "南乡子 立夏后七日作", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "念玉人微叹。", 
            "悄关情、年时出处，倘如侬愿。", 
            "撒赖佯羞终不改，难掩心头缱绻。", 
            "春去矣、平安信断。", 
            "知是含嗔还作态，这相思、拚共春泥烂。", 
            "爱与恨，埋无算。", 
            "最怜彼此猜疑惯。", 
            "记曼声、过来些坐，炉边低唤。", 
            "若道今生缘法浅，怎遣那回相见。", 
            "更入抱、温馨历乱。", 
            "誓约万千魔万丈，镇堪嗟、万事为君散。", 
            "况鬓雪，愁边攒。"
        ], 
        "title": "金缕衣 寄怀璧妹", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "荒园尽处凝眸惯。墙角双扉掩。", 
            "绿荫遮断小屏风。中有万千回忆太匆匆。", 
            "榴花几树应无恙。长共离愁漾。", 
            "星期晴日等闲抛。那更隔江一样可怜宵。"
        ], 
        "title": "虞美人 休沐日有怀璧妹却寄", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "箧底珍藏卅七年，空山谁解艺幽兰。", 
            "馨香瓣瓣独鲜妍。", 
            "皎洁茧丝怜缱绻，清莹月影惜婵娟。", 
            "梦回掩泪读诗篇。"
        ], 
        "title": "浣溪纱    重读冰茧诗词稿，寄呈缪钺吾师", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "天意成佳侣。", 
            "忆年时、海舟泊岸，寸心无据。", 
            "携手金门桥上立，一缕柔情乍吐。", 
            "别离际、初怜孤旅。", 
            "锦瑟年华依异国，定佳期、来岁春为主。", 
            "花月下，共朝暮。", 
            "韶华似梦惊回顾。", 
            "比航行、波涛万里，片帆争渡。", 
            "三十年间恩和爱，形影相随未足。", 
            "应惟有丹诚如故。", 
            "“胶漆泥人他生约，倩红丝永系为夫妇。”", 
            "深夜静，感君语。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "但愿人长久。", 
            "此柔情、犹如岁月，又添些否？", 
            "漫道江郎才思尽，词笔神来急走。", 
            "真不欲匆匆挥就。", 
            "诗稿诚知终灰烬，早应该、焚去十之九。", 
            "都未忍，遽分手。", 
            "画梁雏燕新归后。", 
            "羡长征、翩跹学翅，出巢时候。", 
            "剩有楼头书千册，閒日吟玩左右。", 
            "最难抵、心魂相守。", 
            "细味平生清修福，纵寻常、未必人人有。", 
            "灯影侧，为君剖。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "人间欢爱须深会，为有相亲无限意。", 
            "自从结识到而今，三十一年心不易。", 
            "世情洞彻谁似子，历尽险夷多少事。", 
            "形神与共景常新，即此蓬瀛方外地。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "词卷译成感慨深，字斟句酌苦思寻。", 
            "敢期信达古人心。", 
            "得使芳馨移海外，顿教殊色傲园林。", 
            "千秋异域动歌吟。"
        ], 
        "title": "浣溪纱  李清照词英译卷成感赋", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "十载颠簸风雨中，早春景色尚迷濛。", 
            "经冬麦垄青青绿，初蕊桃花淡淡红。", 
            "蓬勃意，与花同。", 
            "乔迁恰喜乘东风。", 
            "积尘重压书千卷，此日殷勤乍启封。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "倏觉流光逆转，欢歌叩我心扉。", 
            "秋夜沉沉人寂寞，何来斗室春辉。", 
            "蝴蝶庄生梦醒，风筝云际飘移。", 
            "伫立小楼一角，望中云树凄迷。", 
            "红叶窗前添绮丽，彩霞散落纷披。", 
            "不道斜阳夕照，作成如许光辉。"
        ], 
        "title": "河满子", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "还从劫后认馀灰，残烬犹明火力微。", 
            "细拨居然身渐暖，添薪转觉壁生辉。", 
            "晴窗偶续芳菲梦，诗稿重翻故纸堆。", 
            "一卷编成冬岁尽，绽花春雨细霏霏。"
        ], 
        "title": "瑞鹧鸪", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "年华飘落秋风里。", 
            "似黄叶、阶前坠。", 
            "红花碧果青枝，不道三春如寄。", 
            "萧瑟长空云黯黯，听阵阵、雁群嘹唳。", 
            "日暮倚楼人，几多凄凉意。", 
            "也曾彩笔和清泪。", 
            "写深情、绘佳丽。", 
            "书城积稿尘封，一任虫翻鼠戏。", 
            "湮没他年谁收拾，更谁人、夜灯重理。", 
            "珠贝永沉埋，寂寥人间世。"
        ], 
        "title": "昼夜乐", 
        "type": "词", 
        "yun": null
    }, 
    {
        "author": "茅于美", 
        "era": "近现代", 
        "subtype": null, 
        "text": [
            "卅载频回味。", 
            "怅浮生、颠簸挫折，怎生由己。", 
            "碌碌无为缘何事，辜负明窗净几。", 
            "枉几度、餐眠空废。", 
            "师友于今凋零甚，任才情泯没随秋水。", 
            "风雨晦，盛年逝。", 
            "光阴已迫休追悔。", 
            "待灯前、残篇断简，案头重理。", 
            "乞就十年康宁日。", 
            "应有寒梅再蕊。", 
            "得甘露、枯枝还翠。", 
            "馥郁芬芳凌冰雪，笑人间，赏爱君为最。", 
            "珍惜意，祈君会。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "角声凄厉带钟声，寇至京师日数惊。", 
            "来去时过空际影，阴晴能验贼中情。", 
            "上天下地看群动，遵晦韬光及四更。", 
            "病起园庭揽朝气，东方为我作微明。"
        ], 
        "title": "病起闻警", 
        "type": "律诗", 
        "yun": "庚"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "荷塘徐步午风微，闻角脩然与振衣。", 
            "生死万家关一掷，晨昏千里见群飞。", 
            "前军超海争擒贼，两队行天屡合围。", 
            "灰墨门墙求避祸，远疑战舰近严扉。"
        ], 
        "title": "首都饭店闻警同北丽", 
        "type": "律诗", 
        "yun": "微"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "危城失喜忽相看，五载东西一面难。", 
            "双辫层垂微有讶，片言电递若为欢。", 
            "可教劫火埋憎爱，各有烦忧袭肺肝。", 
            "执手回廊初雪夜，灯边语默意千般。"
        ], 
        "title": "危城中喜逢如蕙", 
        "type": "律诗", 
        "yun": "寒"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "月色车声带晓霜，朔风猎猎树苍苍。", 
            "一车数十流离客，四省经过战伐场。", 
            "渐北寒深民更苦，自东海沸寇方张。", 
            "古来绝续颠危际，气作山河有不亡。"
        ], 
        "title": "蚌埠晓发", 
        "type": "律诗", 
        "yun": "阳"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "车多壅塞路纡回，一日程途三日来。", 
            "守夜群思行役苦，飞空寇为市廛灾。", 
            "节过小雪初闻雁，地近中州未见梅。", 
            "绕室当门人似蚁，能谋一榻亦佳哉。"
        ], 
        "title": "迟陇海车夜发", 
        "type": "律诗", 
        "yun": "灰"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "滔滔江汉去何之，十载升沈北伐旗。", 
            "曾见中兴馀此水，尚思左顾用西夷。", 
            "蛇山落月潮初上，牛渚扬波岸几移。", 
            "三户亡秦终可待，未应更续永嘉悲。"
        ], 
        "title": "渡江至武昌", 
        "type": "律诗", 
        "yun": "支"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "江风如虎树枯黄，滚滚长江尽战场。", 
            "国破人心终不死，寇深腹地尚能昌。", 
            "牙旗玉帐安危繫，楚水淮山士马张。", 
            "左右龙蛇争起陆，雄关可有一夫当。"
        ], 
        "title": "江岸散步", 
        "type": "律诗", 
        "yun": "阳"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "儿时自许武乡侯，岂谓邦危竟蜀游。", 
            "泪迸艰贞忠愤意，肠牵骨肉米监忧。", 
            "相惊虏骑窥江水，太息西风送瘐楼。", 
            "武汉行过三峡见，中兴士马在渝洲。"
        ], 
        "title": "将为蜀游感赋", 
        "type": "律诗", 
        "yun": "尤"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "蜀江知我远来情，预遣黄流与合并。", 
            "二水抱山三面绕，一冬笼雾过春晴。", 
            "心雄常是轻天下，地大终堪困日兵。", 
            "却对危棋閒国手，骁腾浩璗意难平。"
        ], 
        "title": "嘉陵江晚眺二之一", 
        "type": "律诗", 
        "yun": "庚"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "惯于行役不知劳，况共清游破郁陶。", 
            "傍树月光随影幻，上坡脚步与山高。", 
            "风来剩与驱烦热，鸟止犹能惜羽毛。", 
            "那更桑田留命仅，艰危一为起吾曹。"
        ], 
        "title": "旅夜小步同北丽", 
        "type": "律诗", 
        "yun": "豪"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "窗影浮灯作竹纹，邻家饭熟菜香闻。", 
            "小楼便有村居意，一卷能将古趣分。", 
            "见事平生坚自信，随波举国更何云。", 
            "神州若有驱除朕，用我他时起异军。"
        ], 
        "title": "楼居书怀", 
        "type": "律诗", 
        "yun": "文"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "凭仗奔车压市声，四郊动见死无名。", 
            "地经竭泽犹能富，民善治生未可轻。", 
            "形胜休誇前代险，豪强直与此州并。", 
            "我来岂独登临感，戡乱先期蜀道平。"
        ], 
        "title": "凭仗", 
        "type": "律诗", 
        "yun": "庚"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "龙眼堆盘桂子香，一楼过雨有炎凉。", 
            "破愁得妇聊相慰，积感除诗未可详。", 
            "世与金银为俯仰，国无煤铁判兴亡。", 
            "江风弦管天如醉，莫遗缨冠但阋樯。"
        ], 
        "title": "英遣", 
        "type": "律诗", 
        "yun": "阳"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "层楼高下出坡简，拾级沿坡日未閒。", 
            "雾与人烟争一水，车随菜色绕千山。", 
            "不嫌近市情能洁，最念防江血尚殷。", 
            "昨夜军书新报捷，大官且得破愁颜。"
        ], 
        "title": "层楼", 
        "type": "律诗", 
        "yun": "删"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "秋山能作少年容，晓枕先知昨夜冬。", 
            "入梦亲朋忘已死，撑肠屴崱有千重。", 
            "大风世念俱无际，朝气衰徵各自浓。", 
            "万态当前群动出，鸡声唤起隔邻舂。"
        ], 
        "title": "晓枕", 
        "type": "律诗", 
        "yun": "冬"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "去年江上我来时，酒罢高楼遗子诗。", 
            "树又青青诗未报，酒馀惘惘国何之。", 
            "一春岂独山河感，周岁依然雀鼠嬉。", 
            "说与纕衡矜此意，奔流到海本多歧。"
        ], 
        "title": "柬纕衡", 
        "type": "律诗", 
        "yun": "支"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "百辈功名媚灶人，独张赤手斗嬴秦。", 
            "未知国史归何传，祗为苍生惜此身。", 
            "市道相成官在秤，兵氛急转世如轮。", 
            "偷閒甚苦谁能味，又遣郊居污庾尘。"
        ], 
        "title": "百辈", 
        "type": "律诗", 
        "yun": "真"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "巴县香江路几千，重来人共雁争先。", 
            "腥臊已叹为戎久，腐败谁怜与国迁。", 
            "书到中秋诗似月，兵连四海世何年。", 
            "唤君且拭浯溪石，善颂吾侪要目贤。"
        ], 
        "title": "喜芋龛归渝书到", 
        "type": "律诗", 
        "yun": "先"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "雨压江头绿涨山，传呼道左点兵间。", 
            "已冬爽气犹明树，来岁铙歌定出关。", 
            "天远能生无尽意，心劳暂得片时閒。", 
            "景光莫为凭高设，要见中华控百蛮。"
        ], 
        "title": "北碚公园最高处见十八师早操", 
        "type": "律诗", 
        "yun": "删"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "拖黄带绿矮长棚，路转坡陀爱鸟声。", 
            "观水能生年少意，得晴便有贼来惊。", 
            "鳞浮一碧风微动，节近中秋月不明。", 
            "又听巴山今夜雨，烛花倘与报收京。"
        ], 
        "title": "新晴郊行夜又雨二首 其一", 
        "type": "律诗", 
        "yun": "庚"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "乡居远市电机无，蜡烛油灯照屋卢。", 
            "夜坐浑疑中世纪，郊行辄见古农夫。", 
            "桔槔不变怜民力，矛盾相寻侈霸图。", 
            "却对危邦哀域外，风潇雨晦道非孤。"
        ], 
        "title": "新晴郊行夜又雨二首 其二", 
        "type": "律诗", 
        "yun": "虞"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "秋老江南客思侵，年来诗字隔重阴。", 
            "亦知别后愁如积，红叶霜林一寸深。"
        ], 
        "title": "秋老", 
        "type": "绝句", 
        "yun": "侵"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "幂幂烟云莽莽山，天安门外记平安。", 
            "可怜劫后玄黄血，流入人间迹未乾。"
        ], 
        "title": "感言四首选二（南下车中作） 其一", 
        "type": "绝句", 
        "yun": "寒"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "残余扫尽燕山雪，暗淡冲开汉苑天。", 
            "看他一著先人下，再定乾坤八百年。"
        ], 
        "title": "感言四首选二（南下车中作） 其二", 
        "type": "绝句", 
        "yun": "先"
    }, 
    {
        "author": "林散之", 
        "era": "近现代", 
        "subtype": "七言绝句", 
        "text": [
            "世事纷纭忙未了，荼蘼又向土墙开。", 
            "扶筇此处无他事，每到花时特地来。"
        ], 
        "title": "匆匆", 
        "type": "绝句", 
        "yun": "灰"
    }, 
    {
        "author": "林散之", 
        "era": "近现代", 
        "subtype": "五言律诗", 
        "text": [
            "灵谷千年寺，空王失上元。", 
            "尘生打坐室，春入斗私门。", 
            "退院斋厨冷，拈花佛貌存。", 
            "几回苔径里，寂寞认遗痕。"
        ], 
        "title": "春日偕荪若游灵谷寺", 
        "type": "律诗", 
        "yun": "元"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "风软幽丛渐茁芽，葳蕤清影石岩斜。", 
            "长成玉骨难偕俗，生小冰姿不爱华。", 
            "九畹芳情投燕姞，三春苦恨似长沙。", 
            "寒烟幂幂荒原晚，明月无人兴独赊。"
        ], 
        "title": "野兰", 
        "type": "律诗", 
        "yun": "麻"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "书剑频年愿已违，风尘小阁又斜晖。", 
            "潮添浦上月初出，花落江南春正归。", 
            "生事蹉跎怜布被，乡心迢递忆柴扉。", 
            "未能杯酒将愁去，闲看云天雁字飞。"
        ], 
        "title": "小阁", 
        "type": "律诗", 
        "yun": "微"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "仓皇时序感颓波，又见蓬窗九月过。", 
            "暮雨江南寒潮起，夕阳天外乱山多。", 
            "年荒小市余禾黍，秋老空园冷碧萝。", 
            "自是闲愁愁未了，新诗写罢漫吟哦。"
        ], 
        "title": "仓皇", 
        "type": "律诗", 
        "yun": "歌"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "素心落落不嫌迟，翠袖天寒薄暮时。", 
            "明月每怜秋士影，孤根独咏女郎诗。", 
            "音尘空谷香谁识，雨露深山梦自知。", 
            "少昊爱人情不寡，西风吹汝独开时。"
        ], 
        "title": "野兰", 
        "type": "律诗", 
        "yun": "支"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "蛮风欧雨未能平，苦竹敲窗作战声。", 
            "已见山川荐封豕，怎禁江海走长鲸。", 
            "一庭多士惟干禄，万里何人去请缨。", 
            "太息沧洲岁已晚，雕戈空向枕边横。"
        ], 
        "title": "太息", 
        "type": "律诗", 
        "yun": "庚"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "江天一望草楼高，兀兀穷年苦又劳。", 
            "解字部居时向许，说诗故训独推毛。", 
            "功名废去将成老，山岳归来敢便豪。", 
            "多少闲愁闲未了，自寻山鬼读离骚。"
        ], 
        "title": "次韵寄石安前辈二首选一", 
        "type": "律诗", 
        "yun": "豪"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "忍向前朝认剑痕，凄清狠石耸孤根。", 
            "春风有意时吹雨，野月无聊冷照魂。", 
            "烈士心肝原淡漠，美人颜色总温存。", 
            "谁怜国破千年日，犹听寒潮怒打门。"
        ], 
        "title": "虞山怀古绝顶有吴王试剑石，建阁下临昆湖", 
        "type": "律诗", 
        "yun": "元"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "不堪行李忆前尘，捆载艰难万里身。", 
            "投宿已忘留客雨，倦游苦念间关人。", 
            "每从薜荔疑山鬼，空向琼琚认洛神。", 
            "惆怅云天飞未起，心如燕雀本来驯。"
        ], 
        "title": "感奋书怀八首，用蒋贞金先生五十述怀原韵 其一", 
        "type": "律诗", 
        "yun": "真"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "轻烟澹澹柳丝丝，草阁江天又一时。", 
            "苦念峨眉山上月，犹疑剑阁梦中诗。", 
            "风波世路成归客，水墨生涯有至师。", 
            "鸥鸟机忘俱栖息，此中吾已订相知。"
        ], 
        "title": "感奋书怀八首，用蒋贞金先生五十述怀原韵 其二", 
        "type": "律诗", 
        "yun": "支"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "巫山巫峡旧知名，云雨荒唐记未清。", 
            "不信江山有神女，早疑词赋误书生。", 
            "奇径自归牛马走，虚堂聊作菊松盟。", 
            "蜀中久已无消息，敢谓于今道路平。"
        ], 
        "title": "感奋书怀八首，用蒋贞金先生五十述怀原韵 其三", 
        "type": "律诗", 
        "yun": "庚"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "西北流沙昔浪游，凿空苦自笑封侯。", 
            "拾遗零落成鸡肋，写照依稀拟虎头。", 
            "薄海功名羞世俗，闲情恩怨误风流。", 
            "每从小梦惊回日，细雨彭城燕子楼。"
        ], 
        "title": "感奋书怀八首，用蒋贞金先生五十述怀原韵 其四", 
        "type": "律诗", 
        "yun": "尤"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "弈棋世事几推迁，苦忆长安翰墨筵。", 
            "太华仍存太古月，大台不改大罢天。", 
            "奇山终失扪天手，小店深惭买酒钱。", 
            "风雨长途一万里，蹉跎孤负祖生鞭。"
        ], 
        "title": "感奋书怀八首，用蒋贞金先生五十述怀原韵 其五", 
        "type": "律诗", 
        "yun": "先"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "痼疾烟霞带减围，匡庐面目是耶非。", 
            "苦从心里占义利，敢向人间较瘦肥。", 
            "天外已无山欲雨，窗前空有月沉晖。", 
            "旧游还忆秋时节，红蓼花深我正归。"
        ], 
        "title": "感奋书怀八首，用蒋贞金先生五十述怀原韵 其六", 
        "type": "律诗", 
        "yun": "微"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "欲学名书笑未庄，斜笺信手乱成行。", 
            "每从余墨思山岳，独有浓青到草堂。", 
            "鸟道蚕丛空近远，天梯石栈自低昂。", 
            "孤怀已似秋江冷，何处蒹葭暮正苍。"
        ], 
        "title": "感奋书怀八首，用蒋贞金先生五十述怀原韵 其七", 
        "type": "律诗", 
        "yun": "阳"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "陈陈往事尽徘徊，多少相思梦里猜。", 
            "明月中峰少室阙，秋风大岭子阳台。", 
            "孤游不供云山远，逸兴都随杯酒开。", 
            "樗栎已荒桑已晚，从来散木本无材。"
        ], 
        "title": "感奋书怀八首，用蒋贞金先生五十述怀原韵 其八", 
        "type": "律诗", 
        "yun": "灰"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "小园苦竹上春斑，燕子飞飞今又还。", 
            "芳草凄迷三岛雨，夕阳冷澹六朝山。", 
            "已成螮蝀苍黄里，谁定棋枰黑白间。", 
            "记否去年佳会日，论文共坐一窗间。"
        ], 
        "title": "再次前韵书怀示子退", 
        "type": "律诗", 
        "yun": "删"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "昨日有朋具杯酒，一斟一酌太雍容。", 
            "藉君灯火三更夜，话我云山万丈峰。", 
            "往事离奇成画虎，闲情迂阔笑攀龙。", 
            "终风暴雨归来后，苦梦飘摇睡未浓。"
        ], 
        "title": "仝君具酒相招，座间与诸友谈太白峨眉之胜，归来风雨大作，苦不成寐，晨起作诗柬之", 
        "type": "律诗", 
        "yun": "冬"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "胸中泛滥五千卷，足下纵横十二州。", 
            "小子浮夸本无用，长年荒落自成愁。", 
            "文章博大如中岳，义气清奇亦上流。", 
            "几夜天南看牛斗，梦魂常绕海陵秋。"
        ], 
        "title": "代寄马一浮", 
        "type": "律诗", 
        "yun": "尤"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "抗首中原啸太阿，松萝剪伐奈谁何。", 
            "张皇几夜看天狗，鼓舞无人驱海鼍。", 
            "大地烟光时事改，四山冢墓夕阳多。", 
            "可怜铜雀频年瓦，一卧空堂久未磨。"
        ], 
        "title": "抗首", 
        "type": "律诗", 
        "yun": "歌"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "烟尘凄恻庐江郡，几代干戈各自雄。", 
            "白骨青燐千鬼泪，黄袍紫绶一人功。", 
            "眼中脔肉谁豚犬，天外风云有虎龙。", 
            "欲向周郎问遗略，霸才无赖冷江东。"
        ], 
        "title": "庐江怀古", 
        "type": "律诗", 
        "yun": null
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "一雨江天暑未消，有人草阁避尘嚣。", 
            "吟风无力应扪舌，捧日何心肯折腰。", 
            "腕底邱陵时自起，胸中芒角本难描。", 
            "怜他小鸟年年石，东海于今计已劳。"
        ], 
        "title": "江居暑闷", 
        "type": "律诗", 
        "yun": null
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "在官闲似嵇中散，觅句痴于贾浪仙。", 
            "心境萦回秋水外，讼庭寂历落花前。", 
            "炼诗乃用自家火，锻石将弥欲坏天。", 
            "谁识江头倦飞鸟，蒲芦深处避人眠。"
        ], 
        "title": "和韵报覃侯", 
        "type": "律诗", 
        "yun": "先"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "闲云舒卷总平凡，色相深深冷蔚蓝。", 
            "招隐人来横江右，投书雁下洞庭南。", 
            "苦思自谓百无益，所受难忘七不堪。", 
            "作茧未成功费久，再眠孤负一春蚕。"
        ], 
        "title": "闲云", 
        "type": "律诗", 
        "yun": "覃"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "年年门巷自荒芜，小劫春来又长蒲。", 
            "负日无温人共哂，移山有愿事终愚。", 
            "身因风雨思投止，梦入江湖感遂初。", 
            "滋味已深腐与臭，敢从南海望鹓雏。"
        ], 
        "title": "年年", 
        "type": "律诗", 
        "yun": null
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "旧学新潮两中之，撕开时代骂庸师。", 
            "张罗千古容炉治，管领一军自鼓旗。", 
            "漫向刀丛寻怒墨，忍从火里检真诗。", 
            "心仪惊叹十年晚，负我江头老布衣。"
        ], 
        "title": "读鲁迅诗", 
        "type": "律诗", 
        "yun": null
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "高风久许李龟年，不共时流竞后前。", 
            "野水生时如文好，寒花老去带霜妍。", 
            "赠君岂是龙皮扇，传世应求蛾术编。", 
            "各有幽怀名士恨，未妨大笑语言颠。"
        ], 
        "title": "作扇寄遁庵，酬我有诗，秋雨闭门，次韵复答", 
        "type": "律诗", 
        "yun": "先"
    }, 
    {
        "author": "林散之", 
        "era": "近现代", 
        "subtype": null, 
        "text": [
            "几日春思帝女蚕，春山秋水月弯弯。", 
            "桥头一客向余笑，君比秋山睡更酣。"
        ], 
        "title": "邵川持册子索画却题", 
        "type": "古风", 
        "yun": null
    }, 
    {
        "author": "林散之", 
        "era": "近现代", 
        "subtype": null, 
        "text": [
            "新雨浥秋晨，寒绿荣庭木。", 
            "旷哉方寸怀，怡怡生小屋。", 
            "小屋如渔舟，尚容人五六。", 
            "以视江上堂，只少千竿竹。", 
            "自我来扬州，中情时郁郁。", 
            "得兹慰所思，忘却形骸役。", 
            "人生贵自得，随分宜知足。", 
            "见小始为明，能安即是福。", 
            "功名真刍狗，诗书成鸩毒。", 
            "释氏戒贪痴，老子惊宠辱。", 
            "祸兮福所倚，福兮祸所伏。", 
            "祸福各有原，大半在多欲。", 
            "羡彼小麻雀，双双檐前逐。", 
            "泊然两无营，数粒已饱腹。"
        ], 
        "title": "荇庐（二女荇若住处曰荇庐）雨居二首选一", 
        "type": "古风", 
        "yun": null
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "功名蕉鹿未为真，四顾茫茫惜此身。", 
            "未免热肠猜世俗，漫将巨眼望风尘。", 
            "江湖浪迹逾千里，花月欢场又一旬。", 
            "要识人生行乐耳，不须惆怅说沈沦。"
        ], 
        "title": "感怀", 
        "type": "律诗", 
        "yun": "真"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "曾与寒梅共结盟，十年重聚倍心倾。", 
            "才人旧按红牙拍，倦客新怜白发生。", 
            "南国棠甘闻卧辙，北堂萱茂快称觥。", 
            "双江水碧崆山翠，照向恬园分外清。"
        ], 
        "title": "虔州赠俞芝恬大令敦培", 
        "type": "律诗", 
        "yun": "庚"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "芳讯初传岭上梅，落帆又向郁孤台。", 
            "渚清沙白双流合，日丽风酣入境开。", 
            "峦翠空同新著雨，滩声惶恐旧闻雷。", 
            "计程眴历三千里，多少云山过眼来。"
        ], 
        "title": "虔州即事四首 其一", 
        "type": "律诗", 
        "yun": "灰"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "形势从来说虎头，登临易动古今愁。", 
            "卢谭霸业怀陈迹，闽粤岩畺控此州。", 
            "戡乱奇勋高一代，效忠大节并千秋。", 
            "幸逢四海烽烟息，谁念遐方伏莽留。"
        ], 
        "title": "虔州即事四首 其二", 
        "type": "律诗", 
        "yun": "尤"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "朋簪差喜聚天涯。", 
            "腊去春回感岁华。", 
            "高叟文章开讲席，苏翁父子擅名家。", 
            "鹧鸪词唱乡心切，蝴蝶图成客梦赊。", 
            "最是恬园觞咏盛，昨宵羯鼓为催花。"
        ], 
        "title": "虔州即事四首 其三", 
        "type": "律诗", 
        "yun": "麻"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "漫与坡仙踵后尘，此邦揽胜往来频。", 
            "山中自古有明月，郭外至今无逸民。", 
            "榕倚荒祠空阅岁，兰寻绝巘远藏春。", 
            "穷经更向皇初溯，可有奇踪赣巨人。"
        ], 
        "title": "虔州即事四首 其四", 
        "type": "律诗", 
        "yun": "真"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "昔年仙侣记同舟，挥手天涯汗漫游。", 
            "一叶居然逢大海，百花聊共览芳洲。", 
            "江声南浦流归梦，云影西山淡客愁。", 
            "试上滕王高阁望，古来题句几人留。"
        ], 
        "title": "章门喜晤孙子成明经缙二首 其一", 
        "type": "律诗", 
        "yun": "尤"
    }, 
    {
        "author": "金武祥", 
        "era": "近现代", 
        "subtype": "七言律诗", 
        "text": [
            "风尘到处有逢迎，携得诗囊字字清。", 
            "自昔郢中传曲调，于今洛下想才名。", 
            "云山游屐长无恙，花月倾觞倍有情。", 
            "好约秦淮重问渡，与君同续丽人行。"
        ], 
        "title": "章门喜晤孙子成明经缙二首 其二", 
        "type": "律诗", 
        "yun": "庚"
    }, 
    {
        "author": "姚华", 
        "era": "近现代", 
        "subtype": null, 
        "text": [
            "江潋滟，极浦绿愁侬。", 
            "汾水汉才人自陋，图将并剪剪吴淞。", 
            "春在浪花中。"
        ], 
        "title": "望江南 拟后主 其一", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "江汉水，流恨复流芳。", 
            "花月送将人去国，芷兰长见赋怀湘。", 
            "极处望吾乡。"
        ], 
        "title": "望江南 其二", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "人老去，南国正春酣。", 
            "柳扑轻花添白板，酒斟春色貌霜柑。", 
            "惆怅赋江潭。"
        ], 
        "title": "望江南 其三", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "人老去，南国又春残。", 
            "莺正调雏慵对语，梅才结子已含酸。", 
            "江畹更芬兰。"
        ], 
        "title": "望江南 其四", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "旧时红粉仙洞，顿成抛却。", 
            "悄然自开无语，耐久偏迟落。", 
            "老尽尘心证圣，未计春何托。", 
            "浓阴楼阁。", 
            "轻寒一树，似水如烟燕还掠。", 
            "前度刘郎去后，枉了东风约。", 
            "蓦遇渔父来时，怕见飞花愕。", 
            "早是天生别样，好称幽栖鹤。", 
            "竹边阑角，凭伊话梦，莫向人民为城郭。"
        ], 
        "title": "六幺令 莲华盦白桃花，拟小山", 
        "type": "词", 
        "yun": "药"
    }, 
    {
        "author": "姚华", 
        "era": "近现代", 
        "subtype": null, 
        "text": [
            "夕洒珠尘，朝趁爨烟，浓聚如雪。", 
            "庭空甚物迎人，手植一株堪悦。", 
            "春生满院，静处尽我徘徊，花前时有香风烈。", 
            "煎茗坐移床，压词英诗屑。", 
            "时节。", 
            "隽言清语，花气牙芬，更难分别。", 
            "病与春新，遣此余情都歇。", 
            "佛机参尽，尚恐小雨微酥，春深叶暗愁成结。", 
            "更谩喻芭蕉，诉芳心周折。"
        ], 
        "title": "石州引", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "原上青青杏。", 
            "莺啄华零犹剩。", 
            "无意迎人成阴，暗中谁省。", 
            "临水影。", 
            "风后余红落定。", 
            "才见枝枝珠孕。", 
            "渐清挺。", 
            "启齿愁酸性。", 
            "街市喧声入听。", 
            "沉水浮饧，生鲜露盘光莹。", 
            "今无竞。", 
            "独让青梅如豆，争说词人成咏。"
        ], 
        "title": "下水船 青杏，拟前人", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "洒空庭。", 
            "正如杨柳，枝头露点微倾。", 
            "念雨过何曾一晌，寒收难剩三分，向晨定晴。", 
            "欣然倾耳，才蕙日麦天宜润，芳原绿野初经。", 
            "恐暗地蘼芜，去随天远，翠茵滋厚，坠红难扫，怎教带恨华迷泪眼，惊心春启归程。", 
            "暂须停。", 
            "天香蘸衣未成。"
        ], 
        "title": "八六子 一霎雨过，春益暖矣，拟少游", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "霎雨驱寒，霁烟开旭，布满众芳。", 
            "念华如人意，欣荣炫锦，天怜莺老，促晓调簧。", 
            "尽日杨花榆荚外，尚时趁余红霏更忙。", 
            "田野趣，已鸣鸠乳燕，清昼初长。", 
            "而今淡怀乍省，纵晨熹夜烛，追赏流光。", 
            "奈远山当户，初葵向日，绿芜明野，芳草思乡。", 
            "马竞蹄尘游尽兴，又青青梅子苍更黄。", 
            "晴日在，恨芳菲未拾，春去空伤。"
        ], 
        "title": "沁园春 春晴，拟前人", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "华事偏多耽误，雨搁风延，更甚晴悭。", 
            "枉了一春空过，揽镜愁颜。", 
            "晨梦初兴，丁香满树，隔院堪攀。", 
            "拟墨妙细写，怀芬取态，数绕回环。", 
            "春衣换了，安排闲计，病里最此相关。", 
            "风信紧、落梅期迅，又递花间。", 
            "不如阴翳，柳华迟放，暂许春闲。"
        ], 
        "title": "雨中华 晴一日，又风，拟东坡", 
        "type": "词", 
        "yun": "删"
    }, 
    {
        "author": "姚华", 
        "era": "近现代", 
        "subtype": null, 
        "text": [
            "教蝶慵，成莺恼。", 
            "乍积风还扫。", 
            "山深无语，嫩绿苔茵藉余笑。", 
            "韵珂仙队散，步袜神光缈。", 
            "尚裙飘带拂，天际柳烟袅。", 
            "怨开迟，叹谢早。", 
            "甫落犹夭矫。", 
            "晴云擘絮，伴点池波卧浮藻。", 
            "绚春归，眼底逦迤河阳道。", 
            "万华丛，那容春便老。"
        ], 
        "title": "早梅芳近 落华，拟清真花竹深", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "婆梦余酣，王春今觉，满城华趁晴暄。", 
            "近来新种，柴下数名园。", 
            "可意笙歌未起，飐华鼙鼓忽惊喧。", 
            "檄传处，讨风罪雨，转闹午蜂屯。", 
            "开元。", 
            "成往事，曾倾旧国，付与残藩。", 
            "任鹃血声声，叫月谯门。", 
            "解道春光几日，教孤负，玉艳春温。", 
            "姚耶魏，恩牛怨李，门户未须论。"
        ], 
        "title": "满庭芳 社园牡丹，拟小山", 
        "type": "词", 
        "yun": "元"
    }, 
    {
        "author": "姚华", 
        "era": "近现代", 
        "subtype": null, 
        "text": [
            "度龙催耕，夏声呼起，春意销沈了。", 
            "光阴叶底花谢尽，愁梦耽人多少。", 
            "杜鹃短羽难来，闻伊似早。", 
            "乡音未隔，山风破晓。", 
            "约略声在，云里烟中引到。", 
            "尚倚枕阴晴难料。", 
            "念春暮、呼晴偏好。", 
            "奈暗数流年，芳菲难贷，新翠抽林筱。", 
            "薰弦池阁听叫。", 
            "信息近、饼饵风光，炊边报早。", 
            "药圃恋晚，余春仍老。"
        ], 
        "title": "古倾杯 晨闻布谷声，拟乐章", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "枉耽阁春归急促又离悰。", 
            "但连阴成暮，沈沈院落无踪。", 
            "朝粉愁烟恼飞蝶，午香妨叶阻游蜂。", 
            "转幽独，旧径成秋，人与谁同。", 
            "芳丛。", 
            "想佳胜客至欢来，电釂千钟。", 
            "悔掷韶华，顿成酒窄杯慵。", 
            "倚病难将问腰脚，跋山临水怯支筇。", 
            "春休恨，如人去，留待余红。"
        ], 
        "title": "雪梅香 春暮，拟乐章", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "飞尽春红到眼秋。", 
            "柳絮因风，扑满汀洲。", 
            "名园几处牡丹枝，微雨宵经已折头。", 
            "塞雪边风速胜邮。", 
            "春若冬葛近思裘。", 
            "去年早冻已伤华，今岁晚寒，更替花愁。"
        ], 
        "title": "一剪梅", 
        "type": "词", 
        "yun": "尤"
    }, 
    {
        "author": "姚华", 
        "era": "近现代", 
        "subtype": null, 
        "text": [
            "削翠颖，正丽日江南，乱莺飞起。", 
            "念陌薰风透，闺深梦暖人喜。", 
            "香草情悴美。", 
            "宜骚心琴音，露佩重，未皦秋光，独茂春气。", 
            "幽致。", 
            "雅怀淡影，楚畹通波川自媚。", 
            "素心好、潇湘过雨，愁痕泻清泪。", 
            "晓寒始断，替粉本、霜绡堪试。", 
            "谩赠芍，共采莲溱并洧。"
        ], 
        "title": "芳草渡 兰，拟清真", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "丰台路。", 
            "更十里、缬绮留春住。", 
            "谁从旧日瑶京，犹逐香尘寻去。", 
            "酣诗纵酒，将墨妙、凭华约春语。", 
            "问春归、为底勾留，被华薰醉归误。", 
            "天涯去驿扬州，繁歌吹、如今冷淡非故。", 
            "旧国新都夸欧碧，都厌数、桥边样谱。", 
            "休重问、山南水北，竞春惯、春余孰是主。", 
            "只词人、念晚耽芳，冻醅婪尾杯注。"
        ], 
        "title": "尉迟杯 芍药，拟前人", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "临歧知是春归处。", 
            "驿蓦岭，华生路。", 
            "长芒短刺并遮拦，毕竟钩春不住。", 
            "粉红销尽，胭脂融泪，春竟何时去。", 
            "短长亭子销魂赋。", 
            "恁无语，难分付。", 
            "从离乡里，几多春华，岁岁应如故。", 
            "夕阳归马，开犹待我，人老谁留驻。"
        ], 
        "title": "御街行 送春归，生贵筑境内，华似蔷薇，野生沿途，春暮而华，华落春尽矣，故曰送春归。拟易安", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "暗里春归，犹留后约，晚芳朝露。", 
            "明窗未敞，爱早客来挥麈。", 
            "展胭脂房栊画屏，楝风几日晴无雨。", 
            "正水晶换箔，波纹吹动，淡香初吐。", 
            "微度。", 
            "浓阴处。", 
            "讶似自兰畦，过从药圃。", 
            "单衣试酒，此际何人尊俎。", 
            "尚糅春入盏如人，小红秀色眉更妩。", 
            "趁光阴郑重，今番待作牵衣语。"
        ], 
        "title": "锁窗寒 蔷薇，拟清真", 
        "type": "词", 
        "yun": null
    }, 
    {
        "author": "姚华", 
        "era": "近现代", 
        "subtype": null, 
        "text": [
            "春来何缓，春酣未久，春归偏急。", 
            "经年再相见，也分携悲泣。", 
            "冷露朝来如泪湿。", 
            "恨流莺、感时声涩。", 
            "含桃堕初果，有儿童争拾。"
        ], 
        "title": "忆少年 春意，拟易安", 
        "type": "词", 
        "yun": null
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "凝脂温玉，密缕融金，别筵首荐鲨鳍。", 
            "月映觥筹，夜深斜射深卮。", 
            "殷勤主人留客，奈归心、远践秋期。", 
            "悬后约、缁尘燕市，重见何时。", 
            "一问秦淮柳色，对登楼倦眼，未足栖迟。", 
            "雹碎春红，那禁桐折孤枝。", 
            "海山欲归未得，睨南云、天上同悲。", 
            "问付托，道中郎有女，试卷留遗。"
        ], 
        "title": "声声慢·篆青别后罕通音问，闻近岁尝至秣陵，未及来沪。其子客香港，中飞弹，家人不以闻，篆青不久亦下世，惟余一女令柔尚在，旧都赋此追挽", 
        "type": "词", 
        "yun": "支"
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "飞云萦梦，寒月荧眸，翩然竟蹈虞渊。", 
            "手浣中衣，绕门日对沦涟。", 
            "谁知是侬归处，叹长沈、玉洁冰坚。", 
            "莫谩说、垂鲸跨鲤，妄托神仙。", 
            "远赴崎岖万里，料贞魂定化，蜀道啼鹃。", 
            "齧指慈亲，此生重见无缘。", 
            "雕梁独栖海燕，太仓皇、跕雾溪鸢。", 
            "定未忘，有寒闺旧侣，衔泪观天。"
        ], 
        "title": "声声慢·张晓明女史县中世族，少有目疾，逾三十不字，母兄皆远行，与余长女稔。尝留余家相伴，既返婴山旧宅，食贫力作，所遇多忤，甲申十一月朔死于水，是可悯也", 
        "type": "词", 
        "yun": "先"
    }, 
    {
        "author": "金兆蕃", 
        "era": "近现代", 
        "subtype": null, 
        "text": [
            "身是贞元士。", 
            "忽心惊、虞曦欲堕，沧尘争起。", 
            "径自乘风归去也，莫问炊粱熟未。", 
            "憖泥雪、尚留科第。", 
            "独抱匡时万言策，叹平生、未吐元龙气。", 
            "魂化鹤，睨乡里。", 
            "君亡四十余年矣。", 
            "莽神州、人民城郭，虫沙荆杞。", 
            "鹑首赐秦今悔祸，七日钧天尚醉。", 
            "奈遍地、蜩螗羹沸。", 
            "天上玉楼无人到，正优昙、花放纫为佩。", 
            "书满箧，付贤子。"
        ], 
        "title": "金缕曲·题张仲坚象，仲坚甲辰会试中式，年二十七，未廷对而卒", 
        "type": "词", 
        "yun": null
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "征轺待霁几回停，野色遥看尚杳冥。", 
            "画意闽天三客赋，愁怀蜀道万峰青。", 
            "洗空凡马谁皋乐，呼起灵均问醉醒。", 
            "旅况十年频领略，不堪最是雨淋铃。"
        ], 
        "title": "遂平道中阻雨 其一", 
        "type": "律诗", 
        "yun": "青"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "万里龙荒一望收，芒鞋踏破北城头。", 
            "旋风大漠盘雕隼，落日平沙牧马牛。", 
            "皓魄天边圆几度，归心塞外渺三秋。", 
            "无聊何计能消遣，得有樱花自解愁。"
        ], 
        "title": "秋日登临江北城头有怀", 
        "type": "律诗", 
        "yun": "尤"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "登临无限感沧桑，遥指关中是故乡。", 
            "石火电光成绝笔，金戈铁马满边疆。", 
            "连兵藩镇唐天宝，置酒宫庭汉未央。", 
            "俯仰乾坤一怅望，凤凰山树郁苍苍。"
        ], 
        "title": "宣统二年庚戌九月偕同人登宽甸西北峥嵘山，入寺信宿，七律八首（录四） 其一", 
        "type": "律诗", 
        "yun": "阳"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "万山朝拱一山尊，路转峰回始到门。", 
            "劝客加餐双老衲，临崖勒马两昆崙。", 
            "降城远树涵云影，破庙残钟带雨痕。", 
            "不是羁怀同落寞，谁将诗卷护吟魂。"
        ], 
        "title": "宣统二年庚戌九月偕同人登宽甸西北峥嵘山，入寺信宿，七律八首（录四） 其二", 
        "type": "律诗", 
        "yun": "元"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "蜿蜒山势走兴安，绝顶横空树一盘。", 
            "似虎如龙奔六甸，长枪大戟并三韩。", 
            "京华北望孤臣泪，鸭绿东流过客寒。", 
            "麦秀黍油今已矣，策封犹忆旧登坛。"
        ], 
        "title": "宣统二年庚戌九月偕同人登宽甸西北峥嵘山，入寺信宿，七律八首（录四） 其三", 
        "type": "律诗", 
        "yun": "寒"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "始信人间别有天，西风残照两茫然。", 
            "才看鸟道纡秦岭，又见蚕丛险蜀川。", 
            "山向海门趋泰岱，客从蓬岛望神仙。", 
            "飞来一片巴江月，照彻东陵夜夜圆。"
        ], 
        "title": "宣统二年庚戌九月偕同人登宽甸西北峥嵘山，入寺信宿，七律八首（录四） 其四", 
        "type": "律诗", 
        "yun": "先"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "故乡魂梦绕辽阳，风景无殊倍感伤。", 
            "两字和平终误国，十年生聚定降王。", 
            "筹边我愧熊经略，御侮谁当李赞皇。", 
            "北望蒙荒西望藏，长城万里要堤防。"
        ], 
        "title": "前阅报见满洲里俄人画界交涉，今过安奉铁道，又见人竭力经营，感而赋此", 
        "type": "律诗", 
        "yun": "阳"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "南金东箭任藏收，幕府高寒别有秋。", 
            "仆射行台容杜甫，中郎身世感陈留。", 
            "江山写出新诗卷，关塞难为远郡州。", 
            "一落风尘天地窘，不堪回首仲宣楼。"
        ], 
        "title": "奉和天门中丞秋怀原韵", 
        "type": "律诗", 
        "yun": "尤"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "得来佳句便雄浑，衣钵争传老杜门。", 
            "大地河山供晚眺，高斋风雨待重论。", 
            "文章屡变新花样，时事如寻旧梦痕。", 
            "漫道心肠真铁石，广平有赋最销魂。"
        ], 
        "title": "读《边声集》题词", 
        "type": "律诗", 
        "yun": "元"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "节楼百丈欲摩空，矍铄精神想是翁。", 
            "四塞蛩声催草白，三边秋色酿云红。", 
            "壮怀宇宙澄明月，落日河山起大风。", 
            "无限沧桑频感喟，孰为猿鹤孰沙虫。"
        ], 
        "title": "和天门中丞晚步原韵", 
        "type": "律诗", 
        "yun": "东"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "何年玉斧画鸿沟，马迹蛛丝幸尚留。", 
            "议界关南辽大使，分藩塞北汉诸侯。", 
            "折冲樽俎雄谈辩，保障山河妙运筹。", 
            "从此边庭欣事少，满天风雪卧高楼。"
        ], 
        "title": "满州里画界事竣，呈宋友梅中丞，兼索赐《边声诗集》 其一", 
        "type": "律诗", 
        "yun": "尤"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "雍容谈笑却天骄，手把鸾笺示百僚。", 
            "冷醉闲吟唐节度，高牙大纛汉嫖姚。", 
            "饱经关塞知艰苦，多著诗篇慰寂寥。", 
            "安得广寒分一部，霓裳舞罢又箫韶。"
        ], 
        "title": "满州里画界事竣，呈宋友梅中丞，兼索赐《边声诗集》 其二", 
        "type": "律诗", 
        "yun": "萧"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "大风吹至快披襟，独作灵光照古今。", 
            "一岁到头无鹤梦，万山深处有龙吟。", 
            "江湖魏阙孤臣隐，关塞雕戈壮士心。", 
            "佐镇三边时借箸，九天芒影众星森。"
        ], 
        "title": "除夕次乾观察诗原韵", 
        "type": "律诗", 
        "yun": "侵"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "苍茫百感此山河，匹马西风塞上过。", 
            "两汉郎官边地少，三唐诗卷幕僚多。", 
            "忧时伟抱怀君国，遐想高踪寄钓蓑。", 
            "回望觚棱双阙迥，不堪壮士长麾戈。"
        ], 
        "title": "送沈韵琴同年入都兼有感时事 其一", 
        "type": "律诗", 
        "yun": "歌"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "红灯绿酒快谈兵，那肯儒冠误此生。", 
            "眼底山川无建业，胸中肝胆有田横。", 
            "强邻密迩兴亡易，乱世遭逢去就轻。", 
            "何计能纾家国难，望公免作李西平。"
        ], 
        "title": "送沈韵琴同年入都兼有感时事 其二", 
        "type": "律诗", 
        "yun": "庚"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "锦衣不易说还乡，画烛高烧射鸭堂。", 
            "塞降琼楼三尺雪，威生铁甲九边霜。", 
            "强藩巨镇唐天宝，万户千门汉建章。", 
            "浊酒一樽歌一曲，曈曈初日买春长。"
        ], 
        "title": "人日书怀", 
        "type": "律诗", 
        "yun": "阳"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "笳声幽怨角声悲，惨淡孤城日落时。", 
            "酷吏每能为祸始，英雄谁肯误昌期。", 
            "中年哀乐情难遣，胜国君臣景可知。", 
            "成败古今争一著，闲来无事看围棋。"
        ], 
        "title": "感时 用天门中丞原韵", 
        "type": "律诗", 
        "yun": "支"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "烽火仓皇竟弃城，金戈铁马大江声。", 
            "能绳祖武真贤嗣，不殉封疆负圣明。", 
            "有诏生禽收印绶，何颜苟活见公卿。", 
            "一帆高挂归沧海，那管东南再用兵。"
        ], 
        "title": "前题 并序 其一", 
        "type": "律诗", 
        "yun": "庚"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "鼙鼓无声下太行，疆臣受命倍苍凉。", 
            "三军全变知援绝，一死宁甘替国亡。", 
            "莽莽神京捐右臂，涔涔血泪染征裳。", 
            "不堪回首并州道，无数寒鸦噪夕阳。"
        ], 
        "title": "前题 并序 其二", 
        "type": "律诗", 
        "yun": "阳"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "保身容易保民难，首鼠终羞持两端。", 
            "一夜江淮新棨戟，十年君国旧衣冠。", 
            "能知时务真豪杰，更造乾坤定壮观。", 
            "此老平生多快举，旁人莫笑少心肝。"
        ], 
        "title": "前题 并序 其三", 
        "type": "律诗", 
        "yun": "寒"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "传闻赤壁又鏖兵，战舰如云水上横。", 
            "玉宇琼楼凉月影，金戈铁马大江声。", 
            "欲亡秦社须三户，未下燕师仅两城。", 
            "一举山川齐变色，汉家旗帜万人惊。"
        ], 
        "title": "传闻 其一", 
        "type": "律诗", 
        "yun": "庚"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "元勋衮衮画云台，开国侯王半草莱。", 
            "周觊新亭名士泪，孔融北海故人杯。", 
            "连兵吴楚东南震，传檄幽燕鼓角哀。", 
            "记取陈桥推戴日，安然须仗出群才。"
        ], 
        "title": "传闻 其二", 
        "type": "律诗", 
        "yun": "灰"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "毳暮韦毡敢晏眠，朔风吹雪雁连天。", 
            "能开强弩东西射，惯蹶名王左右贤。", 
            "竖子何知无骨相，丈夫端不受人怜。", 
            "轮蹄几度关山月，忽忽流光又一年。"
        ], 
        "title": "塞外感怀 其一", 
        "type": "律诗", 
        "yun": "先"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "仓皇烽火起无端，始信家山蜀道难。", 
            "廿载雄文惊说项，半生心事悔瞻韩。", 
            "爱才谁肯焦桐爨，感遇终羞剑铗弹。", 
            "百计不如归去好，海天万里任雕盘。"
        ], 
        "title": "塞外感怀 其二", 
        "type": "律诗", 
        "yun": "寒"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "同文同种又同洲，把臂相将上酒楼。", 
            "海气混茫龙战剧，边声萧瑟雁飞遒。", 
            "当筵歌舞情难遣，入梦王侯醒便休。", 
            "为问乡关何处是，夔门峡上一扁舟。"
        ], 
        "title": "留别吉原大藏筱本重一 其一", 
        "type": "律诗", 
        "yun": "尤"
    }, 
    {
        "author": "范天烈", 
        "era": "近现代", 
        "subtype": "七言律诗", 
        "text": [
            "三岛横飞出海天，相逢塞上亦奇缘。", 
            "丰臣策马思前事，徐褔求仙话昔年。", 
            "故国樱花劳缱绻，边城春色悔流连。", 
            "遥知别后还相忆，把臂临歧一泫然。"
        ], 
        "title": "留别吉原大藏筱本重一 其二", 
        "type": "律诗", 
        "yun": "先"
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "恨向帘波涌。", 
            "闷与瓶花共。", 
            "重重心绪百回肠，空空空。", 
            "倦把愁添，爱将疑织，思牵情动。", 
            "长是担惊恐。", 
            "遮莫成欺哄。", 
            "芦帘下了日浮漪，梦梦梦。", 
            "眼角春深，舌尖香腻，涨生桃洞。"
        ], 
        "title": "醉春风 午思", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "愁来一夜浓如酒。揽镜添消瘦。", 
            "思量事事总难忘。最有欢情和恨裂人肠。", 
            "前尘千亿心头住。心力难凝聚。", 
            "生生世世梦魂牵。除是梦魂灰了不相怜。"
        ], 
        "title": "虞美人 寄璧妹", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "更不成眠，何曾是醉，夜残独自彷徨。", 
            "甚万千尘影，三两灯光。", 
            "风际瓶花吹冷，映不冷、羁客心肠。", 
            "声声雨，催教恨迸，赚得人狂。", 
            "相望一江咫尺，嗟浩淼烟波，中有沧桑。", 
            "剩酒痕如水，鬓角添霜。", 
            "未信蛾眉负我，遮莫是、我误文章。", 
            "凄凉绝，魂儿梦儿，没个商量。"
        ], 
        "title": "凤凰台上忆吹箫 雨夜无寐", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "病怯轻寒意欲禅。", 
            "端阳明日药炉边。", 
            "雨声钟语共无眠。", 
            "呜咽乍惊猫唤急，朦胧怎奈梦来偏。", 
            "小园一角远如天。"
        ], 
        "title": "浣溪纱 其一 病中作", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "绿颤烟飖坐惘然。", 
            "明漪抱柳日初圆。", 
            "两三禽语昵人怜。", 
            "蜜忆如云来不定，好春似水去无边。", 
            "四围浓翠自缠绵。"
        ], 
        "title": "浣溪纱 其二 法国公园河沿晓坐", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "夜冷香销酒半醒。", 
            "疏灯远火一星星。", 
            "往来心上几温馨。", 
            "幽梦真教魂断续，邻歌那管影伶俜。", 
            "怜渠沧海不曾经。"
        ], 
        "title": "浣溪纱 其三 夜半酒醒作", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "红墙遮断垂杨路。隔灯凝望愁无数。", 
            "一角蔚蓝天。月圆人未圆。", 
            "微凉生襟袖。独自低徊久。", 
            "拚却不相思。瓶花香暗催。"
        ], 
        "title": "菩萨蛮 月夕楼望", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "疏疏密密檐阴雨。", 
            "蓦勾起、千情绪。", 
            "凉意宵来深几许。", 
            "江南天气，小姑居处。", 
            "忧恨无重数。", 
            "难忘水样吴侬语。", 
            "恐真个、招魂去。", 
            "梦到荒园墙角路。", 
            "跳珠声里，麝香微度。", 
            "拥被和伊住。"
        ], 
        "title": "青玉案 夏夜听雨，有怀璧妹", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "秀发如波照眼明。", 
            "高跟鞋子御风行。", 
            "飘然无限楚腰轻。", 
            "道左娉婷惊铲袜，众中袒裼记回灯。", 
            "不须更舞却斯登。"
        ], 
        "title": "浣溪纱 沪滨竹枝词 其一", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "郊行联臂杂华夷。", 
            "摇曳心肠漾柳丝。", 
            "已非吾土欲安之。", 
            "放学吴娃歌宛转，倚门俄女态迷离。", 
            "万人如海隐红旗。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "日本棉纱印度绸。", 
            "金迷纸醉可怜宵。", 
            "趁场麻雀夜迢迢。", 
            "列肆浑成邻国壑，扁舟自美浦江朝。", 
            "几多矛盾不曾销。"
        ], 
        "title": "浣溪纱 其三", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "如雾楼台见万鸦。", 
            "买邻墨吏竞浮家。", 
            "江南开遍米囊花。", 
            "黧面劳农饥欲死。", 
            "胁扇贾客乐无涯。", 
            "汽车虎虎夕阳斜。"
        ], 
        "title": "浣溪纱 其四", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "不是夫妻，却似夫妻。", 
            "书缱绻、言逾床第。", 
            "心惊怕、擘种泥犁。", 
            "记些时，声颤神亲，最惹相思。", 
            "只今花事天涯，过尽荼蘼。", 
            "若有情、早成眷属，休无故、多事猜疑。", 
            "蓦然忆、后湖归路，吻我臂儿。"
        ], 
        "title": "两同心 本事", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "明灭刹那间。", 
            "长是循环。", 
            "一轮禁受雨风顽。", 
            "道是光芒还似水，作态千般。", 
            "潇晦漫相关。", 
            "心远身闲。", 
            "夕阳自恋好江山。", 
            "任尔东流无限恶，笑拥云鬟。"
        ], 
        "title": "浪淘沙 雨中见夕照", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "表海全非，殖民犹是，倚楼信美山川。", 
            "共风帆过鸟，绿净远浮天。", 
            "念文物、中原渐尽，丧邦无日，互市何年。", 
            "看奔流东下，只应留命桑田。", 
            "用夷变夏，更偏安、江左堪怜。", 
            "算素月流辉，黄花竞爽，知为谁妍。", 
            "向晚万家灯火，纵横处、岚影如眠。", 
            "剩雄心难遣，排愁还擘吴笺。"
        ], 
        "title": "扬州慢 香港湾仔楼望", 
        "type": "词", 
        "yun": "先"
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "三载逢秋相忆苦，雨窗记嘱频来。", 
            "凭肩亲见脸霞堆。", 
            "小名曾促就，软语数追陪。", 
            "岭表君家何处是，归舟载得秋回。", 
            "海风吹梦绕天涯。", 
            "蒹葭无际水，玉雪可憎才。"
        ], 
        "title": "临江仙 海利轮次怀雪因", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "萍水双飞燕。", 
            "最难忘、那番来去，春风人面。", 
            "如玉亭亭含情处，脸晕梨涡微见。", 
            "恨缘法、似深还浅。", 
            "任是回眸千万态，只帘旌、隔着床头眷。", 
            "空怅望，莺声啭。", 
            "劳生能几青春恋。", 
            "况同舟、四人看竹，两家共膳。", 
            "三数行间簪花字，不道修辞更善。", 
            "是慧质、生成堪羡。", 
            "长记下楼徐一笑，这腰肢、恰似波光颤。", 
            "朝到暮，思量遍。"
        ], 
        "title": "金缕曲 有忆", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "海色明楼，天风催晓，隔灯新月如杯。", 
            "甚欲眠还起，思与肠回。", 
            "无数涛声拍枕，人世事、流水潆洄。", 
            "休惆怅，秋光负尽，尚有春来。", 
            "低徊抚今念往，曾出塞投荒，百不能才。", 
            "揽镜朱颜在，堪掣风雷。", 
            "依旧江山南渡，歌舞地、金粉成堆。", 
            "横流急，狂澜砥柱，舍我谁哉。"
        ], 
        "title": "凤凰台上忆吹箫 海行夜起", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "一寒便是春来路。昏黄残雪江头暮。", 
            "山色白如银。能言炎绍人。", 
            "年光飞鸟疾。世变波层出。", 
            "官柳万千丝。摇风争弄姿。"
        ], 
        "title": "菩萨蛮 雪后渡江至武昌 其一", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "龟蛇出没江声吼。西迁过此年丁丑。", 
            "江汉未全东。中原多朔风。", 
            "殷优能启圣。终见黄流净。", 
            "雪影远浮灯。高楼知几层。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "流波病靥斗微酣。", 
            "曾记丁香入抱含。", 
            "脉脉不言心自甘。", 
            "恣娇憨。", 
            "一半儿佯羞，一半儿揽。"
        ], 
        "title": "一半儿 本事 其一", 
        "type": "词", 
        "yun": null
    }, 
    {
        "author": "林庚白", 
        "era": "近现代", 
        "subtype": null, 
        "text": [
            "深深蹙损两眉头。", 
            "乍动花枝意态柔。", 
            "约略似嗔还带愁。", 
            "影轻兜。", 
            "一半儿欹斜，一半儿凑。"
        ], 
        "title": "一半儿 其二", 
        "type": "词", 
        "yun": null
    }, 
    {
        "author": "林大彬", 
        "era": "近现代", 
        "subtype": "七言律诗", 
        "text": [
            "不染纷华别有神，数枝月夜吐清新。", 
            "旷如魏晋之间士，高比羲皇以上人。", 
            "独立风前唯索笑，能超世外自归真。", 
            "孤芳莫道逋林晚，泼墨淋漓许占春。"
        ], 
        "title": "赠“许家梅”", 
        "type": "律诗", 
        "yun": "真"
    }, 
    {
        "author": "林豪", 
        "era": "近现代", 
        "subtype": null, 
        "text": [
            "黑心人有马儿骑，岂可人无得意时。", 
            "怕者不来来不怕，疑人莫用用不疑。", 
            "虾蟆想吃天鹅肉，老虎要吞蝴蝶儿。", 
            "善恶到头终有报，得便宜是失便宜。"
        ], 
        "title": "警世（此诗收于王松《台阳诗话》）七律四则 其四", 
        "type": "古风", 
        "yun": "支"
    }, 
    {
        "author": "林豪", 
        "era": "近现代", 
        "subtype": null, 
        "text": [
            "竹城孝子年十五，萱闱早逝依慈父。", 
            "慈父齿衰病在床，孝子侍疾不知苦。", 
            "剖肝合药总无灵，刲股调羹那得愈。", 
            "孝子愀然有所思，此身肤发亲所遗。", 
            "安得将身分疾痛，亲急不救何用儿。", 
            "抽刀断指指血湿，染血书词气呜唈。", 
            "巫阳有召儿请行，露祷告天天亦泣。", 
            "果然天意鉴微诚，勿药俄教庆再生。", 
            "从此春葱与冬笋，好将甘旨代参苓。", 
            "堂上白头朝舞綵，灯前黄卷夜传经。", 
            "百年椿寿方长祝，一朝风树悲乔木。", 
            "无知鬼伯果何仇，有恨苍穹胡太酷。", 
            "病躯力疾觅佳城，历遍荒山入深谷。", 
            "那堪哀毁瘦于柴，更阅冰霜劳似毂。", 
            "泷冈表后更伤情，一恸吾亲不再生。", 
            "分付细君今苦汝，长寻阿父入幽冥。", 
            "马鬣封深疑有路，杜鹃血尽更无声。", 
            "呼天少妇更堪怜，减算还求代所天。", 
            "那识天哀孝子志，许随定省到黄泉。", 
            "由来至性感行路，孝行况能昌厥后。", 
            "即今哲嗣述遗徽，呜咽语终泪如注。", 
            "濡泪为诗告后人，雏鸦啼答枫林暮。"
        ], 
        "title": "翁孝子歌", 
        "type": "古风", 
        "yun": null
    }, 
    {
        "author": "林豪", 
        "era": "近现代", 
        "subtype": "七言律诗", 
        "text": [
            "前人田地后人收，命里无财莫强求。", 
            "有事不如无事好，出门欢喜入门愁。", 
            "常将冷眼看螃蟹，莫替儿孙作马牛。", 
            "一个铜钱四两福，谁人肯向死前休。"
        ], 
        "title": "警世（此诗收于王松《台阳诗话》）七律四则 其一", 
        "type": "律诗", 
        "yun": "尤"
    }, 
    {
        "author": "林豪", 
        "era": "近现代", 
        "subtype": "七言律诗", 
        "text": [
            "石崇豪富范丹贫，世事如棋局局新。", 
            "阴地不如心地好，买科便是发科人。", 
            "在山靠山水靠水，装鬼像鬼神像神。", 
            "万事不由人计较，一朝天子一朝臣。"
        ], 
        "title": "警世（此诗收于王松《台阳诗话》）七律四则 其二", 
        "type": "律诗", 
        "yun": "真"
    }, 
    {
        "author": "林豪", 
        "era": "近现代", 
        "subtype": "七言律诗", 
        "text": [
            "把了千钱要万钱，人生不乐也徒然。", 
            "今朝有酒今朝醉，一日清闲一日仙。", 
            "瓦罐不离井上破，巧妻常伴拙夫眠。", 
            "东瓜扯到豆棚里，千里姻缘一线牵。"
        ], 
        "title": "警世（此诗收于王松《台阳诗话》）七律四则 其三", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "郎如兔丝草，侬似女萝枝。", 
            "一朝相萦抱，缠绵无已时。"
        ], 
        "title": "子夜歌四首 其一", 
        "type": "乐府曲辞", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "与郎离别来，泪点长洗面。", 
            "消瘦暗自惊，玉臂松金钏。"
        ], 
        "title": "子夜歌四首 其二", 
        "type": "乐府曲辞", 
        "yun": "霰"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "虚度春时节，三年直到今。", 
            "灯花夜深吐，欲剪恐伤心。"
        ], 
        "title": "子夜歌四首 其三", 
        "type": "乐府曲辞", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "手写婵妍影，慇勤远寄将。", 
            "相思一展画，似妾在君傍。"
        ], 
        "title": "子夜歌四首 其四", 
        "type": "乐府曲辞", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "白日短短驹过隙，人生上寿不满百。", 
            "等闲断送黑头春，漏尽钟鸣叹何益？", 
            "邯郸侠，河东贾，白门才人徐与庾，难得相逢夜三五。", 
            "月窥窗，花照户。", 
            "狗儿吹笛，花奴击鼓。", 
            "美人笑酌金鹦鹉，绣襟红香沾马乳。", 
            "樽前低唱灯前舞，珍羞络绎仙厨脯。", 
            "熊白猩唇贱如土，何家万钱何足数。", 
            "君不饮，更何待？", 
            "身外浮荣朝槿花，世间万事桑麻海。", 
            "一壶之中别有天，期君共醉三千载。"
        ], 
        "title": "将进酒", 
        "type": "乐府曲辞", 
        "yun": null
    }, 
    {
        "author": "易君佐", 
        "era": "近现代", 
        "subtype": "七言律诗", 
        "text": [
            "酒泉一夕梦迢遥，白尽天山尚作宵。", 
            "逆旅孤灯收客远，雄关名镇认前朝。", 
            "诗人欲共黄沙卷，归意飘从碧落遨。", 
            "买得夜光杯在手，时危何日醉葡萄。"
        ], 
        "title": "宿酒泉", 
        "type": "律诗", 
        "yun": null
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "未闻汉盛法先秦，革命由来要日新。", 
            "易俗难期文物旧，重金已见士夫驯。", 
            "苦翻古籍标名语，全昧夷情说善邻。", 
            "敌国多忧时世异，差怜不是建炎人。"
        ], 
        "title": "感事二之一", 
        "type": "律诗", 
        "yun": "真"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "自夏徂春若有逃，棋閒圣手不能高。", 
            "举家返市还充隐，兼月为奴算习劳。", 
            "附颈空怜官似瘿，闻香可信国如糟。", 
            "青天鹰隼终何托，一击犹堪奋羽毛。"
        ], 
        "title": "将去独石桥寓楼", 
        "type": "律诗", 
        "yun": "豪"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "二水奔流拥此州，旧时瞑色过江舟。", 
            "壮怀不为伤春尽，胜景还思望远收。", 
            "惯见人民轻转徙，相依妇孺苦绸缪。", 
            "委蛇且就三巴道，雾雨山川共一楼。"
        ], 
        "title": "春望二之一", 
        "type": "律诗", 
        "yun": "尤"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "古时驿舍今车站，瞬息行人百里遥。", 
            "辔力何如轮轴疾，汽机突过马蹄骄。", 
            "器新万国争言利，物极群胡不改嚣。", 
            "公路能资军旅便，要从破虏壮中朝。"
        ], 
        "title": "独石桥车站二首 其一", 
        "type": "律诗", 
        "yun": "萧"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "呜呜车挟角声惊，长日楼头惯送行。", 
            "林樾天开千嶂出，田塍路转一桥横。", 
            "官閒直以诗为业，民敝遥怜世尚兵。", 
            "遽乱方深倭祸亟，囊多奇智向谁倾。"
        ], 
        "title": "独石桥车站二首 其二", 
        "type": "律诗", 
        "yun": "庚"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "数星明减不成阴，乍暖还寒春渐深。", 
            "夜色笼灯天似晓，风丝绕砌水如琴。", 
            "炊烟燹后行行泪，物价兵间寸寸金。", 
            "便欲平倭谋本富，袖中短策独劳心。"
        ], 
        "title": "坡行即目", 
        "type": "律诗", 
        "yun": "侵"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "无星空际见微明，悄听邻鸡断续鸣。", 
            "远树苍苍山似釜，青天浩浩夜如晴。", 
            "林园岂识行吟意，笳吹能为变徵声。", 
            "露坐寒深浑不觉，东方迟我作长庚。"
        ], 
        "title": "己卯除夕值庚辰立春后三日北碚晓发四之二 其一", 
        "type": "律诗", 
        "yun": "庚"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "破晓来乘顺水船，携婴挈妇意翛然。", 
            "含烟杂树多炊意，如瓦群田出屋巅。", 
            "建子新年方作始，立春除夕又争先。", 
            "郊居亦有西风污，岂恋豪华逐市廛。"
        ], 
        "title": "己卯除夕值庚辰立春后三日北碚晓发四之二 其二", 
        "type": "律诗", 
        "yun": "先"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "出门常是逐轻阴，只恐开睛飞贼侵。", 
            "迁国三年亲雾雨，佳兵四海沸呻吟。", 
            "榛苓入望兼天远，烟树浮春与寇深。", 
            "绿涨江头山到袂，归舟不共夕阳沈。"
        ], 
        "title": "出门", 
        "type": "律诗", 
        "yun": "侵"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "晓发林阴爽意多，流光莫更笑蹉跎。", 
            "高飞自在输巢燕，重负无休窘橐驼。", 
            "拙与谋身思活国，纷求满腹欲沈河。", 
            "因循可是平生误，勇往心情独不磨。"
        ], 
        "title": "晓发", 
        "type": "律诗", 
        "yun": "歌"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "路转苍松肃客行，风来砌水作溪声。", 
            "在山未觉泉先浊，蹙国难容野独清。", 
            "尚有閒曹羁尔我，聊凭大句压忧惊。", 
            "燹馀岂遂田间老，余智犹堪走寇兵。"
        ], 
        "title": "过太蕤官齐辱示近作奉酬一首", 
        "type": "律诗", 
        "yun": "庚"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "直似苍鹰不下韝，今年竹屋去年楼。", 
            "供人指臂艰求饱，假我纵横倘复仇。", 
            "举国方深兵燹感，殊乡渐白弟兄头。", 
            "东流送尽卢沟水，莫遣西流更送秋。"
        ], 
        "title": "次和炎南兄七七纪念日见寄韵", 
        "type": "律诗", 
        "yun": "尤"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "血衰梳洗发先凋，国蹙从亡溷百僚。", 
            "尚有朱颜矜未老，要冯素志破无聊。", 
            "倦飞鸷鸟终能奋，粗饱驽骀各自骄。", 
            "重庆长安千载似，可怜回纥马遥遥。"
        ], 
        "title": "血衰", 
        "type": "律诗", 
        "yun": "萧"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "竹间离落杂农夫，官舍参差一瓦无。", 
            "过雨频看风日斗，沿坡惯负地山趋。", 
            "海空战舰宁能国，寇限长江尚可图。", 
            "百里车声千仞雾，他时留取话陪都。"
        ], 
        "title": "竹间", 
        "type": "律诗", 
        "yun": "虞"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "上弦一月似人生，锐进无休少日情。", 
            "渐及圆时当壮盛，微留缺处阅亏盈。", 
            "西倾不管斜阳尽，晚出能为彻晓明。", 
            "事道非孤谁省识，馀光四海共长庚。"
        ], 
        "title": "月", 
        "type": "律诗", 
        "yun": "庚"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "山鸟啁啾水一涯，隔山薄雾俨笼纱。", 
            "早寒到袂多冬意，小朵宜瓶爱晚花。", 
            "场圃相娱官似隐，米盐自贵国逾奢。", 
            "阅墙禦侮皆兄弟，莫问豺狼问豕蛇。"
        ], 
        "title": "山鸟", 
        "type": "律诗", 
        "yun": "麻"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "倏觉冬寒昨陨霜，连林浓雾失山冈。", 
            "前坡全没疑无路，邻舍相望不见墙。", 
            "草际如珠非有雨，树梢出日渐生光。", 
            "盾矛物候栖皇国，事急难为左右翔。"
        ], 
        "title": "倏觉", 
        "type": "律诗", 
        "yun": "阳"
    }, 
    {
        "author": "林庚白", 
        "era": "近现代", 
        "subtype": "七言律诗", 
        "text": [
            "松阴日与雾争光，四野云如海淼茫。", 
            "澹绿徐徐明草树，晓寒悄悄袭衣裳。", 
            "渐交大雪冬犹浅，真见青天国可昌。", 
            "邂逅盐官车似虎，石油自贵晏游忙。"
        ], 
        "title": "雾中即目", 
        "type": "律诗", 
        "yun": "阳"
    }, 
    {
        "author": "易君左", 
        "era": "近现代", 
        "subtype": "七言绝句", 
        "text": [
            "名山最爱是才人，心未能空尚有亭。", 
            "王四酒家风味好，黄鸡白酒嫩菠青。"
        ], 
        "title": "赠王四酒家", 
        "type": "绝句", 
        "yun": "青"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "一卷锦囊诗，赌黄河，几处旗亭曾画。", 
            "琴剑倦依人，氋氃鹤，个是竹林流派。", 
            "浩歌归去，两肩风月无牵挂。", 
            "卖赋千金贫似旧，都付酒钱花债。", 
            "故乡山水招人，羡青鞋布袜，者番尘外。", 
            "松菊径犹存，园虽小，差胜洛阳佐廨。", 
            "梦中綵笔，閒来聊写渔樵话。", 
            "时事从今须绝口，莫遣流俗惊怪。"
        ], 
        "title": "南浦 赠别云从", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "瑶台曾遇，问春风，萼绿何处沦坠？", 
            "倚竹无言，缟袂障羞，憔悴软红尘里。", 
            "多情我是孤山客，共索笑檐前休避。", 
            "乍殢人，枝北枝南，疏影似迎还拒。", 
            "这是高标出众，比夭桃艳杏，多少矜贵？", 
            "放鹤亭边，纸帐迎来，明月照人欢喜。", 
            "林间翠羽惊残梦，怕转瞬绿阴容易。", 
            "好慇勤檀板金樽，夜夜为花沉醉。"
        ], 
        "title": "疏影 梅花", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "一坏净土，惹词坛多少绣肠搜索？", 
            "画个黄冠丘壑里，顿使山灵生色。", 
            "薤露歌翻，美人香草，楚些招魂魄。", 
            "柴桑自祭，笑伊求死难得。", 
            "自古圆石书铭、王官置酒，题咏何寥寂？", 
            "只有侯家西第颂，浪费才人墨笔。", 
            "网尽珊瑚，士安作序，此集千金直。", 
            "墓门展读，寿星正耀南极。"
        ], 
        "title": "念奴娇 科山「生圹集」编成戏题", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "门巷认枇杷，几度停车？", 
            "临行重与按红牙，杯酒醉听金缕曲，明日天涯。", 
            "心事诉琵琶，似厌烟花，多情自古损容华。", 
            "珍重莫愁年尚少，好嫁卢家。"
        ], 
        "title": "浪淘沙 淡江留别", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "坠鞭江上路，皋桥西弄，曾醉泰娘家。", 
            "天教残梦续，小市临邛，吹到七香车。", 
            "当筵一笑，重泥我顾曲红牙。", 
            "还记得题笺旧句，唱彻浪淘沙。", 
            "堪誇娇腮桃晕，细步莲生，压教坊声价。", 
            "谁不姤茂陵词客，独占名花。", 
            "无缘便筑藏春坞，又分襟风雪天涯。", 
            "肠已断，更听琵琶。"
        ], 
        "title": "渡江云", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "花炮驱傩，纸钱祭灶，又到围炉时候。", 
            "儿女筵前，须眉镜里，怅我朱颜非旧。", 
            "看剪宜春帖，渐夜久灯昏红豆。", 
            "思量往事无眠，陡觉腰肢清瘦。", 
            "回首江山锦绣，记黄浦迎年，风流文酒。", 
            "梦断乌衣，人归碧落，怕问当时舞袖。", 
            "才尽江郎笔，漫题咏东风梅柳。", 
            "销耗雄心，只要一杯在手。"
        ], 
        "title": "探春慢 除夕用周草窗韵", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "溪曲抱村，竹深藏径，闲门谁肯临候？", 
            "人日梅开，新年鸟啭，迎到东林故旧。", 
            "生计柴桑拙，叹仍是南山种豆。", 
            "田家隔岁重来，应笑菜肥人瘦。", 
            "野外春光如绣，倩芳草铺茵，晴岚对酒。", 
            "击缶狂歌，插花起舞，此乐胜围红袖。", 
            "无奈莱园月，又唤斑骓系柳。", 
            "愿逐诗仙，春风一路携手。"
        ], 
        "title": "探春慢 首春颂臣、启运、锡祺、槐庭同过，约同赴雾峰吟宴，再用草窗韵", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "妾住吴头君楚尾，来是空言，去也非容易。", 
            "纵使梦魂能识路，清江碧嶂重重阻。", 
            "漏断空堂闻燕语，似解怜人，被冷销香炷。", 
            "滴尽铜荷红蜡泪，锦书没个征鸿寄。"
        ], 
        "title": "蝶恋花 学南唐冯延已三首 其一", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "蝴蝶恋花花恋蝶，何事春风，抵死催教别。", 
            "月照西楼圆又缺，相思凭得阑干热。", 
            "落井金瓶消息绝，怕听秦淮，打桨迎桃叶。", 
            "命薄缘悭无可说，断头香是生前爇。"
        ], 
        "title": "蝶恋花 学南唐冯延已三首 其二", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "宽到春衫腰更小，试抚瑶琴，只记相思调。", 
            "碧海青天鸾凤杳，三生泪债偿难了。", 
            "万事人间何可料，细雨吹窗，梦醒还斜照。", 
            "月不长圆花易老，多情不若无情好。"
        ], 
        "title": "蝶恋花 学南唐冯延已三首 其三", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "斜抱琵琶，似曾共司马江州相遇。", 
            "一片离合神光，衔山月初吐。", 
            "羞答答避人欲去，娇滴滴窥人还住。", 
            "霞晕腮边，星抛眼尾，绝代风度。", 
            "试呼遍百日真真，倘真面庐山许全睹。", 
            "好把张郎画笔，补一弯眉谱。", 
            "怎无语侧身灯下？", 
            "任拍肩总不回顾。", 
            "这比背立春风，撩人尤苦。"
        ], 
        "title": "琵琶仙 题半面美人图", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "美人何处？", 
            "洛浦湘江，怅碧云千里。", 
            "微波空托，谁信道一点灵犀潜许？", 
            "缃裘缟袂，仿佛到曲屏近底。", 
            "念佩环月夜飞来，水阔天寒辛苦。", 
            "重帏深下金堂，怕不惯冰霜，密与遮护。", 
            "目成肠断，应认得前度汉皋交甫。", 
            "盈盈无语，步罗袜灯前起舞。", 
            "愿掌中留住仙裙，莫放乘风归去。"
        ], 
        "title": "瑶花慢 水仙花 其一", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "山遮水隔，矾弟梅兄，正岁寒相忆。", 
            "凌波仙子魂一缕，多谢春风招得。", 
            "携盘却立，悄犹带汉宫月色。", 
            "料芳心情怨难胜，且莫与弹湘瑟。", 
            "护香帘幕重重，恼蝶使蜂媒，频叩窗槅。", 
            "天寒夜永，相对处，屏底银灯閒剔。", 
            "风鬟雾鬓，纵消瘦依然倾国。", 
            "试尊前与赋惊鸿，借取陈王彩笔。"
        ], 
        "title": "瑶花慢 水仙花 其二", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "男儿努力，第一是须念寸阴尺璧！", 
            "株守生涯，穴居天地，终古昂头何日？", 
            "世上伊凉换谱，万事拘墟不得。", 
            "最堪惜，惜磨牛步步，不离陈迹。", 
            "眉白，吾小陆濯足沧浪，明日蓬山客。", 
            "老凤将雏，小龙抱宝，万里乘风快极。", 
            "桃李移根上苑，容易成阴结实。", 
            "目先拭，看双珠还浦，光能照国。"
        ], 
        "title": "喜迁莺 献堂送其二子留学东京，填此阕赠行", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "问春风蝶化，夜雨鹃啼，魂去何之？", 
            "最薄才人命！", 
            "甚吹花题叶，便送生涯。", 
            "青衫我亦憔悴，汐社共栖迟。", 
            "数往日欢场，琴歌酒赋，总惹相思。", 
            "相思了无益，料三生石上，再见难期。", 
            "十载题襟句，拟西窗剪烛，亲写乌丝。", 
            "空名料理身后，此计未为痴。", 
            "但天上人间，鸡林传遍，君岂知？"
        ], 
        "title": "忆旧游 哭蔡启翁", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "孤帆去也，恨箫声吹到满江丝雨。", 
            "春尽细腰宫畔路，憔悴露桃无语。", 
            "燕燕飞来，巢痕已扫，何计衔泥补？", 
            "回头更望，别情应绕云树。", 
            "珍重锦瑟华年，几番伤别，镜里颜非故。", 
            "旧日才人厮养妇，失足已成千古。", 
            "一曲青溪，小姑独自，兰佩还留取。", 
            "伫闻好语，分香青琐深处。"
        ], 
        "title": "念奴娇 和任公留别韵", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "落日苍茫赋七哀，六鳌犹自驾崔嵬。", 
            "流波到海几时回？", 
            "芳草总成今日恨，锦帆空记昔人来。", 
            "梦中影事重低徊。"
        ], 
        "title": "浣溪纱 次任公「归舟晚眺」韵", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "一幅流民图绘就，荒凉烟水堪嗟，不辞屐齿印平沙。", 
            "溪流分燕尾，何处认人家？", 
            "茅屋石田成一梦，断崖树，尚敧斜。", 
            "最怜渔父好生涯，钓船流不去，依旧宿芦花。"
        ], 
        "title": "临江仙 次豁轩「溪边书感」韵", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "梦断西楼，又还对旧时凉月。", 
            "凭栏久，满襟香露，木犀熏彻。", 
            "曾笑蟾蜍偷药误，青天碧海无期别。", 
            "甚而今，人也隔星河，愁难说。", 
            "香奁镜，菱花缺。", 
            "瑶琴匣，朱弦绝。", 
            "剩秋风团扇，为谁重设？", 
            "追悔芙蓉塘外路，归来轻步凌波袜。", 
            "向西窗剪烛写难成，相思札。"
        ], 
        "title": "满江红 和豁轩「对月有怀」韵", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "一笑秋香院宇，月正照彩棚箫鼓，不醉金杯病相误。", 
            "问今宵，这歌筵，恁分付？", 
            "玉露零红树，听天外鹤声清苦，怕忆霓裳旧时谱。", 
            "广寒宫，已难寻，梦中路。"
        ], 
        "title": "夜游宫 中秋雾峰夜宴", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "崔护去年门，春去无痕，啼红独自度晨昏。", 
            "谁念宫妆留半面，风韵犹存。", 
            "蜂蝶正缤纷，静掩萝轩，埋香何用启新坟？", 
            "但祝飘茵休坠溷，稽首慈云。"
        ], 
        "title": "浪淘沙 次留仙女史「落花」韵", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "红树萧疏谢傅墩，残山馀一角，付閒云。", 
            "手攀丛桂忆王孙，登高泪，岁岁洒清樽。", 
            "望远更销魂，夕阳无限好，近黄昏。", 
            "可怜破碎旧乾坤，西风紧，南雁不堪闻。"
        ], 
        "title": "小重山 辛亥九日莱园登高", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "新词解唱黄花瘦，奈团扇秋风后。", 
            "万里桥西重访旧，容销鸾镜、恨攒蛾岫，憔悴章台柳。", 
            "当时误被琴心诱，泪湿向谁剖！", 
            "但愿多情天不负，药炉经卷、笔床茶臼，早晚知音有。"
        ], 
        "title": "青玉案 赠留仙女史", 
        "type": "词", 
        "yun": "有"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "人是当年陈仲子，已从离卦卜明夷。", 
            "雨余俭岁怜鸡祸，泣下空堂有鼠思。", 
            "几处残痕秋未了，半床午梦冷何之。", 
            "自描一角山来看，淡抹于今不入时。"
        ], 
        "title": "雨余", 
        "type": "律诗", 
        "yun": "支"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "几番流火已深藏，物我皆秋正暮苍。", 
            "小草一生多辛苦，西风此日太炎凉。", 
            "诗成良夜月初白，梦入名山发渐黄。", 
            "天外长庚惊看久，向人无语射光芒。"
        ], 
        "title": "凉夜", 
        "type": "律诗", 
        "yun": "阳"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "疑云疑雨香痕在，如醉如痴好梦留。", 
            "一种幽怀张恨水，半生清怨李涵秋。", 
            "文章直是饥人事，名字真成稗史流。", 
            "两样情场同样泪，热潮冷血共悠悠。"
        ], 
        "title": "往读李涵秋广陵潮，情脉脉不能已，今读张恨水啼笑因缘、金粉世家两说部，尤动于怀也，用缀长句，以惜斯文", 
        "type": "律诗", 
        "yun": "尤"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "破庙重来已不识，僧容佛貌共支离。", 
            "丰碑久失神仙字，大树犹存虫蛀皮。", 
            "风雨九朝年代改，峰峦几处性情宜。", 
            "不堪陈迹寻今古，唯物唯心各一时。"
        ], 
        "title": "重游惠济寺观银杏二首 其一", 
        "type": "律诗", 
        "yun": "支"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "绕屋一围曾避雨，参天千尺独摇风。", 
            "雌雄此处真难辨，伯仲之间有不同。", 
            "因果几明成实论，死生已了涅槃宗。", 
            "南梁北宋匆匆事，又见寒山日下舂。"
        ], 
        "title": "重游惠济寺观银杏二首 其二", 
        "type": "律诗", 
        "yun": null
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "遗迹南朝一径斜，清和此日到栖霞。", 
            "黄尘已醒三秋梦，红叶如开二月花。", 
            "理想人生成现实，虚空世界入繁华。", 
            "为除烦渴寻僧去，买得名泉漫煮茶。"
        ], 
        "title": "栖霞山纪游四首选二 其一", 
        "type": "律诗", 
        "yun": "麻"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "寒山如睡梦匆匆，唤醒灵魂一脉通。", 
            "负险当年曾伏虎，在天此日有飞龙。", 
            "光芒日月秋千丈，际会风云路万重。", 
            "留恋不知归去晚，诗成冷透夕阳峰。"
        ], 
        "title": "栖霞山纪游四首选二 其二", 
        "type": "律诗", 
        "yun": null
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "日月相催白尽髭，那堪官柳雨丝丝。", 
            "书来江上雁初落，花卸窗前客未知。", 
            "几日新闻朝报早，十年归思梦占迟。", 
            "如何仲蔚犹怜我，又寄春寒一首诗。"
        ], 
        "title": "春寒答蔚农和前韵", 
        "type": "律诗", 
        "yun": "支"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "暮年自觉性灵真，尔汝惊心几化尘。", 
            "蝉蜕最难老去壳，羯磨应喜过来身。", 
            "寿君已少杯中物，爱我知为席上珍。", 
            "买得山茶新叶好，雨前同赏碧螺春。"
        ], 
        "title": "和子退六十自述二首选一", 
        "type": "律诗", 
        "yun": "真"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "千年江左风流在，始识人间一剑芒。", 
            "南社音徽存约略，北山花月自微茫。", 
            "诗如秋鹄坚还瘦，人比寒松老更苍。", 
            "太息师行余几辈，莲花同爱暮云黄。"
        ], 
        "title": "呈虞山朱剑芒", 
        "type": "律诗", 
        "yun": "阳"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "生憎瘦骨削如鹰，且喜衰年眼尚青。", 
            "羞作人丛假名士，爱随云窟野行僧。", 
            "此生书卷他生约，一种溪山万种灵。", 
            "收拾书囊归去好，太湖湖上雨溟溟。"
        ], 
        "title": "归去", 
        "type": "律诗", 
        "yun": null
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "笔法沾沾失所稽，不妨带水更拖泥。", 
            "锥沙自识力中力，灰线尤宜齐不齐。", 
            "丝老春蚕思帝女，情空秋月悟天倪。", 
            "人间无限生机在，草绿池塘花满溪。"
        ], 
        "title": "论画", 
        "type": "律诗", 
        "yun": "齐"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "队队群仙下九天，广寒惊醒两婵娟。", 
            "月中霜里成今斗，露下花前失旧妍。", 
            "已漏情天须待补，欲回苦海好同填。", 
            "天荒地变寻常事，笑看人间正串联。"
        ], 
        "title": "中秋", 
        "type": "律诗", 
        "yun": "先"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "日月相催愧古稀，筌蹄犹在渐忘机。", 
            "沙虫余劫人如是，蕉鹿空山事久非。", 
            "孤义徬徨怜石室，遗音寂寞感金徽。", 
            "千秋无限河图望，赤字龙文曜紫微。"
        ], 
        "title": "秋感", 
        "type": "律诗", 
        "yun": "微"
    }, 
    {
        "author": "林散之", 
        "era": "近现代", 
        "subtype": "七言律诗", 
        "text": [
            "烟光三月柳初齐，是我江南乡思移。", 
            "百代谁人情独重，六朝如梦字空题。", 
            "不随宇宙层层变，且向芳菲处处迷。", 
            "翻转地球看侧面，草堂却在地球西。"
        ], 
        "title": "有思", 
        "type": "律诗", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "娲皇补天遗石在，神官鞭驱置东海。", 
            "异僧手持鬼斧来，斫成双塔碧崔嵬。", 
            "东塔八角摩苍穹，西塔五层齐华、嵩。", 
            "天擎得此两巨柱，触倒不复愁共工。", 
            "绝技通神神呵护，露槃白日罩烟雾。", 
            "赵颠、朱蹶八百年，对峙苍苍尚如故。", 
            "我游开元惊创见，两两塔尖金碧眩。", 
            "人间若有青云梯，从此乘风登月殿。"
        ], 
        "title": "开元寺双塔歌（以下乙未）", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "名山近在城东道，隔年游兴今朝果。", 
            "不乘肩舆不跨马，病馀一试腰脚好。", 
            "山花含笑谷鸟啼，引人步步登天梯。", 
            "不知置身高几许，渐觉对面紫帽低。", 
            "半山亭子一回首，俯视孤城大于斗。", 
            "城中双塔笔露尖，城下长江一线走。", 
            "更行更高喜欲狂，眼底直欲穷蛮荒。", 
            "越王一去二千载，当年驻马知何方？", 
            "却寻裴公尸解处，烟霞古洞黄冠住。", 
            "炉香飘出石门来，时有游人占梦去。", 
            "神仙有无我不知，榕根小憩亦支颐。", 
            "一杯山茶解我渴，使我两腋清风吹。", 
            "更登绝顶望沧海，云涛浩渺家何在？", 
            "乘风我欲便东归，惆怅故乡人事改。", 
            "搔首峰头泪满巾，何时海底更扬尘？", 
            "朗吟飞下千峰去，故国江山愁杀人。"
        ], 
        "title": "清源山", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "掣电引雷车，阴霾蔽天宇。", 
            "怨杀李花风，吹来榆荚雨。", 
            "霢霂近五旬，太阳难数睹。", 
            "檐端瀑布悬，阶上水苔聚。", 
            "灶灌生蛙虾，栗烂化飞蛊。", 
            "流潦哀旅人，隙漏怜蓬户。", 
            "阴阳失调和，致此淫霖苦。", 
            "燮理今属谁？莫让伊、周辅。"
        ], 
        "title": "久雨", 
        "type": "古风", 
        "yun": "麌"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "去年登山近重九，今朝登山属端阳。", 
            "流光冉冉何太速？前度木叶今青苍。", 
            "青苍满径径屈曲，盘空高陟恣遥瞩。", 
            "南风吹上蜕岩颠，俯视沧溟如一粟。", 
            "沧溟尽处是吾家，当日龙舟斗水涯。", 
            "邻曲馈来九子粽，闺房绣出五时花。", 
            "瀛洲盛事分明在，谁料桑田变沧海。", 
            "蓬根流落客怀悲，梓里凄凉风俗改。", 
            "凭高东望思无穷，回首西山落日红。", 
            "座上非无佳客在，眼前休放酒杯空！", 
            "酒樽入手万虑绝，诸蛮山水樽前列。", 
            "坐爱风光胜故乡，何辞酩酊酬佳节。", 
            "玉壶酒尽动归心，下山大笑发狂吟。", 
            "吟声飘荡入云际，化作诸天鸾鹤音。"
        ], 
        "title": "五日登清源山望海，醉后作", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "天风吹云车，直上九万里。", 
            "当头阊阖开，来往古仙子。", 
            "麻姑骖鸾行，白发垂两耳。", 
            "知阅几沧桑？朱颜非昔比。", 
            "仙家日月长，衰老亦如此。", 
            "却笑下界人，采药求不死。", 
            "天路逢安期，邀余浮绿蚁。", 
            "大醉踏月归，托宿瑶池里。"
        ], 
        "title": "游仙诗二首 其一", 
        "type": "古风", 
        "yun": "纸"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "瑶池非人世，户牖生云霞。", 
            "中有两玉女，颜色如桃花。", 
            "赠我一丸药，五色有光华。", 
            "饵药脱尘网，纵情在幽遐。", 
            "朝登阆风顶，暮至云娥家。", 
            "赤足踏天门，只手回日车。", 
            "俯望八纮内，蛮触纷喧哗。", 
            "长啸吸沆瀣，要使寿无涯。"
        ], 
        "title": "游仙诗二首 其二", 
        "type": "古风", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "哭莫哀于嗣宗，笑莫善于士龙。", 
            "千秋哭笑推二公，我窃其技逃酒中。", 
            "酒中世界无纤尘，苍天为室地为茵。", 
            "日月为煊烛，云霞为衣巾。", 
            "风伯吹我垢，雨师沐我身，昆崙玄圃栖我神。", 
            "浑浑噩噩，厥境幽独，俯视人寰，可笑可哭。", 
            "佩锵锵，冠峨贩。", 
            "筋骨束，性真磨。", 
            "修饰边幅，顾影自豪。", 
            "拜跪俯仰，有如桔槔。", 
            "黄标紫标，一心贪恋。", 
            "狗苟蝇营，至死不变。", 
            "名利如钓，痴人入钓。", 
            "察其情形，可发一笑！", 
            "富家大贾，玉楼金屋。", 
            "婢仆厌文绣，犬马厌梁肉。", 
            "谁怜饥寒人？", 
            "枕藉死山谷。", 
            "厝大积薪，人谓不然。", 
            "大声疾呼，反怒其颠。", 
            "古风变改，世事危殆。", 
            "悲天而悯人，一哭动山海。", 
            "一哭哭不已，一笑笑不止。", 
            "哭声与笑声，喧聒旁人耳。", 
            "旁人耳聒旁人嗤，我聒旁人我不知。", 
            "曹腾又入酒中地，不使旁人知我哭笑意。"
        ], 
        "title": "戏作醉中哭笑歌", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "树头饥鸟啼嚇客，夜半开门黄叶积。", 
            "庭花欲断不断香，江月将圆未圆夕。", 
            "风撼边城沉鼓鼙，露零别院响刀尺。", 
            "有家不归今二秋，我心安得顽如石！"
        ], 
        "title": "八月十四夕作", 
        "type": "古风", 
        "yun": "陌"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "嗟馀避乱萍踪浮，愤时怀里兼悲秋。", 
            "欲凭佳境破旅愁，出郭遂作下里游。", 
            "下里里中风景幽，五步十步一阁楼。", 
            "粉墙画栋丹青稠，窗网绿罗帘如钓。", 
            "象床角枕纱帏帱，中有无数鸾凤俦。", 
            "玉作容颜星作眸，裙衣纤纤新笋抽。", 
            "欲出朱门不自由，门前江水西北流。", 
            "浪人万里无归舟，池鱼塞雁两悠悠。", 
            "愁泪滴在鸳鸯裯，良宵宴客召倡优。", 
            "丝管排闷声啁啾，华堂张灯罗珍羞。", 
            "鹦鹉螺杯牙酒筹，纷白黛绿递劝酬。", 
            "倾壶倒榼情绸缪，此时乐可轻王侯。", 
            "顾盻何止消百忧，来日苦短去日遒。", 
            "人生欢娱在黑头，吁嗟是乡足温柔。", 
            "托身白云将安求，斯须山月腾玉球。", 
            "树影落地风萧風穸，风流薮泽不可留。", 
            "城门未锁早归休，毋使霜露沾衣裘。"
        ], 
        "title": "下里歌", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "李白千金裘，杜甫三百钱。", 
            "无论奢与俭，能醉即为贤。", 
            "小子不自量，窃亦慕酒仙。", 
            "常邀同心子，买醉官舍边。", 
            "欢呼震四壁，百壶飞蝉联。", 
            "有时醉红裙，丝管喧绮筵。", 
            "东街西街人，谁不谓我颠。", 
            "我颠我自咎，我颠我自怜。", 
            "有家不归去，作客年复年。"
        ], 
        "title": "客中述怀二首（以下丁酉） 其一", 
        "type": "古风", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "城东有老僧，怜我厌兵革。", 
            "投诗说六如，劝作空门客。", 
            "我感老僧心，未忍弃巾帻。", 
            "往往访兰若，谈禅忘日夕。", 
            "路熟不厌行，事惯遂成癖。", 
            "啖饭饱伊蒲，听经伴顽石。", 
            "渐觉俗念灰，何但乡愁释！", 
            "会心在不遥，木樨香处索。"
        ], 
        "title": "客中述怀二首（以下丁酉） 其二", 
        "type": "古风", 
        "yun": "陌"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "书剑飘零逐转蓬，闽南三度荔枝红。", 
            "千金散尽貂裘敝，一笑归帆挂海风。", 
            "海风浩浩海天暮，击汰扬舲从此渡。", 
            "渔郎有意住仙源，桃源暗认重来路。"
        ], 
        "title": "自獭江东渡，寄家兄荫堂", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "劳劳走风尘，一身为形役。", 
            "飞蓬寻本根，暂返山中宅。", 
            "叹息陵谷迁，人事亦变易。", 
            "交情一雀罗，世味两鸡肋。"
        ], 
        "title": "归故居三首 其一", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "我居楠木堂，堂后旧栽竹。", 
            "去时如人长，归来长过屋。", 
            "苍翠扑人衣，依依娱醉目。", 
            "爱之抱瓮浇，何暇嗔懒仆。"
        ], 
        "title": "归故居三首 其二", 
        "type": "古风", 
        "yun": "屋"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "枯荷聚秋声，西风来何骤。", 
            "回归曾几时，月圆惊已又。", 
            "抚事多慨伤，泪落满衣袖。", 
            "为人驱烦忧，有味是醇酎。"
        ], 
        "title": "归故居三首 其三", 
        "type": "古风", 
        "yun": "宥"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "犬吠出深巷，鸡鸣上树木。", 
            "月黑四无人，胡尘眯人目。", 
            "顷者五诸侯，兵败于函谷。", 
            "苏君无相权，赂秦地遂蹙。", 
            "遗民念旧主，千家齐夜哭。", 
            "男儿重意气，大雠须报复。", 
            "专诸善烹鱼，要离能击筑。", 
            "嬴政非王僚，成败恐难卜。", 
            "子房游下邳，白龙改鱼服。", 
            "桥边受异书，人前不敢读。", 
            "于留遇真龙，运筹得秦鹿。", 
            "英雄灭虎狼，万姓受其福。", 
            "当其未遇时，亡命亦雌伏。", 
            "古来非常人，厄穷天使独。"
        ], 
        "title": "杂诗", 
        "type": "古风", 
        "yun": "屋"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "离家才三年，故园遂将芜。", 
            "拨草寻花径，荒葛罥我途。", 
            "可怜杨柳树，啼杀旧时乌。"
        ], 
        "title": "观园中花木杂咏七首 其一", 
        "type": "古风", 
        "yun": "虞"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "门前三青榕，幽人去时种。", 
            "幸不遭斧斤，枝干遂疏纵。", 
            "慇勤展好阴，视汝为帡幪。"
        ], 
        "title": "观园中花木杂咏七首 其二", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "可怜夹竹桃，深红间浅绿。", 
            "水边篱落间，飘飘绝拘束。", 
            "此君入仙源，风韵自然足。"
        ], 
        "title": "观园中花木杂咏七首 其三", 
        "type": "古风", 
        "yun": "沃"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "我行临方池，方池多泥滓。", 
            "草盛水又深，群鱼性所喜。", 
            "埋没芙蓉花，西风与扶起。"
        ], 
        "title": "观园中花木杂咏七首 其四", 
        "type": "古风", 
        "yun": "纸"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "伯也好栽兰，栽兰盈九畹。", 
            "开时君不来，荏苒岁将晚。", 
            "蝴蝶尔何为，穿花长往返。"
        ], 
        "title": "观园中花木杂咏七首 其五", 
        "type": "古风", 
        "yun": "阮"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "薄言采桂花，终朝不盈掬。", 
            "采之欲遗谁？所思在空谷。", 
            "空谷无佳人，但见樵与牧。"
        ], 
        "title": "观园中花木杂咏七首 其六", 
        "type": "古风", 
        "yun": "屋"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "初秋菊未花，叶亦不任摘。", 
            "莫信爱花心，柔枝都爱惜。", 
            "尽日东篱边，庶几遇彭泽。"
        ], 
        "title": "观园中花木杂咏七首 其七", 
        "type": "古风", 
        "yun": "陌"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "三晋本一家，龙战无时閒。", 
            "秦人待其敝，拱手收河山。", 
            "鹬蚌相持久，渔翁得意还。", 
            "不知蜗角上，何用分触蛮！"
        ], 
        "title": "咏史五首 其一", 
        "type": "古风", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "下床卧许汜，上床卧陈登。", 
            "求田复问舍，咄咄何足称。", 
            "燕雀不知鹄，莺鸠翻笑鹏。", 
            "世事久反覆，俗论讵堪凭。"
        ], 
        "title": "咏史五首 其二", 
        "type": "古风", 
        "yun": "蒸"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "下邳圯上人，广柳车中客。", 
            "进履久埋名，卖饼深藏迹。", 
            "两贤岂不伟，屈身为贱役。", 
            "天心何悠悠，英雄例屯厄。"
        ], 
        "title": "咏史五首 其三", 
        "type": "古风", 
        "yun": "陌"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "楚有无双士，重瞳不相识。", 
            "一朝走归汉，天子推衣食。", 
            "龙性本难驯，骏马岂受勒？", 
            "君看架上鹰，亦有凌风翼。"
        ], 
        "title": "咏史五首 其四", 
        "type": "古风", 
        "yun": "职"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "燋兔追阳乌，催人成老朽。", 
            "黄金高南山，买得青春否？", 
            "生前贵适意，身后复何有？", 
            "达哉张季鹰，开怀向杯酒。"
        ], 
        "title": "咏史五首 其五", 
        "type": "古风", 
        "yun": "有"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "出门多路歧，天荆连地棘。", 
            "群山当眼前，俱含憔悴色。", 
            "万树无鸟飞，深藏避弹弋。", 
            "兽蹄交康衢，前去恐不测。", 
            "回车凛然归，羲光渐西昃。", 
            "萧萧风吹衣，取道花林北。"
        ], 
        "title": "出门即事", 
        "type": "古风", 
        "yun": "职"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "蹩躠登高山，失身落泥滓。", 
            "豺虎游道旁，耽耽向人视。", 
            "却行归故居，已非旧邑里。", 
            "昔日桑麻田，强半成海水。", 
            "无数蛟与蜺，率族来踞此。", 
            "眼看平地上，浩荡风波起。", 
            "我欲施钓纶，惜哉无钓饵。", 
            "谁能逐狂澜，走入鱼腹死。", 
            "近者陶元亮，招我桃源里。", 
            "芦中呼扁舟，萍浮长往矣。"
        ], 
        "title": "将往晋江，先有此作", 
        "type": "古风", 
        "yun": "纸"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "桂落三山开琐院，群雄此日校文战。", 
            "邹、郭同分市骏金，由基独试吟猿箭。", 
            "有人抱璞涉风波，云是当年旧卞和。", 
            "怅望玉门难自献，回思刖足一高歌。"
        ], 
        "title": "八月八日在舟中作", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "獭江江水无纤垢，獭江奇女世希有。", 
            "米清昔重林宜人，玉洁今传曾节妇。", 
            "节妇贫家娘，十七嫁林郎。", 
            "林郎系亦出曾子，少为林嗣从林氏。", 
            "朱然先世本宗施，徐绩由来非姓李。", 
            "底事牵丝月下人？", 
            "错教同姓结婚姻。", 
            "周公制礼鲁公犯，谁识斯人独认真。", 
            "斯人守礼足千古，洞房逃去不言苦。", 
            "任将沟水流东西，羞学鸳鸯交颈股。", 
            "从此想思天一偶，鳏鱼骠泊雌凤孤。", 
            "使君有妇如无妇，罗敷有夫难见夫。", 
            "夫君去后翁姑老，夫少弟妇鲜兄嫂。", 
            "举目无亲可奈何，相怜惟有阿姊好。", 
            "阿姊与妇同阿爷。", 
            "贫难相助空咨嗟。", 
            "一男一女继夫后，啼饥号寒常牙牙。", 
            "饥寒苦况难尽述，尘生甑底磬悬室。", 
            "朝缲夜织博饔飧，二十七年如一日。", 
            "邻翁断弦家多金，知夫客死来委禽。", 
            "妇言偷活因二老，岂为多财移寸心。", 
            "寸心如铁又如石，永誓柏舟不改适。", 
            "终身长作女儿身，昔也鬓青今发白。", 
            "白发皤然姑尚存，承欢仍不缺晨昏。", 
            "赐金难遇淮阳守，行义未旌桓女门。", 
            "皮金剪字久明志，含笑寻夫入九地。", 
            "山埋贞骨亦生香，人谈苦节皆流泪。", 
            "吁嗟节妇节最奇，令夫亦算奇男儿。", 
            "此夫此妇两难得，表贤励俗知是谁？"
        ], 
        "title": "獭江曾节妇歌", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "昔去榴花红，今来芦絮白。", 
            "入门不见君，云作榕城客。", 
            "榕城在天未，水遮山复隔。", 
            "雁飞不到南，书素徒盈尺。", 
            "孤馆掩凄清，候虫当户织。", 
            "忆昨艳阳时，咏花同倚石。", 
            "如今阶下苔，已上题诗壁。", 
            "空庭木叶飞，思君此何极！"
        ], 
        "title": "自台湾来晋江寓舍独坐，怀兄子铨（时铨客榕城）", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "翰林校书金根误，赀郎独奏凌云赋。", 
            "世人顶礼千佛经，焉知网漏珊瑚树。", 
            "君不见洞庭湖南彭夫子，白少镕经兼铸史。", 
            "文章馀事作诗人，掷地盐锵叶宫徵。", 
            "骚坛个个握灵蛇，如此才华有几家？", 
            "不是梦中曾夺锦，便应笔底解生花。", 
            "蟾宫高织登科记，咄咄吾贤遭弃置。", 
            "柳汁当春不染衣，九州虽阔无扬意。", 
            "薄海频年海畔游，芙蓉幕府竞徵求。", 
            "囊中自有济时策，早晚君王召马周。"
        ], 
        "title": "题彭春苓参军诗卷后", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "凉镫颤雨梦回时。", 
            "姑妄言之妄听之。", 
            "纸上墨花浓欲飞。", 
            "境迷离。", 
            "一半儿狐仙一半儿鬼。"
        ], 
        "title": "一半儿 题聊斋志异 其一", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "灵谈鬼笑任纷拿。", 
            "笔妙偏从痒处抓。", 
            "支字不曾饶过他。", 
            "听无哗。", 
            "一半儿讥嘲一半儿骂。"
        ], 
        "title": "一半儿 其二", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "翠禽无语镇惺忪。", 
            "黄篾三间雪里浓。", 
            "此去断桥东复东。", 
            "晓云空。", 
            "一半儿诗情一半儿梦。"
        ], 
        "title": "一半儿 其三 梅意", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "春明两度少年游。", 
            "破尽荷衣典尽裘。", 
            "剩有此衫相伴愁。", 
            "旧痕留。", 
            "一半儿京尘一半儿酒。"
        ], 
        "title": "一半儿 其四 检旧衫感赋", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "洗罢疏桐补清课。", 
            "问谁拥桃笙娇卧。", 
            "笺待拂墨停磨。", 
            "着甚来由，苦把湘毫涴。", 
            "且莫倚玉箫吹，怕惊得花边梦儿破。"
        ], 
        "title": "题陈迦陵填词图，为张养如作 其一 醉花阴", 
        "type": "曲", 
        "yun": "个"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "香肩斜亸。", 
            "认颊潮红晕双涡。", 
            "瞧，科是生成琼装玉裹。", 
            "只一霎沈醉东风面已酡。", 
            "怎禅榻光阴，刹那厮赶上散花天女，常伴病维摩。"
        ], 
        "title": "题陈迦陵填词图，为张养如作 其二 喜迁莺", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "红酣翠妥。", 
            "费心情独自哦。", 
            "猛可的江南唱到定风波。", 
            "猛可的天上听残水调歌。", 
            "要守定阑干人两个。"
        ], 
        "title": "题陈迦陵填词图，为张养如作 其三 出队子", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "因甚的趁秋风换了南柯。", 
            "因甚的寻春梦误了东坡。", 
            "莽风流自古受多磨。", 
            "写生时已曾经过。", 
            "他拥越被朱颜婀娜。", 
            "他倚胡床绿鬓婆娑。", 
            "到底来镜中花水中月，几曾真个。", 
            "空则是展鸾绡挥象管，费他年醉眼摩挲。", 
            "便新词尽向旗亭播。", 
            "怕再世雏鬟发也皤。"
        ], 
        "title": "题陈迦陵填词图，为张养如作 其四 刮地风", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "算髯翁艳福真无那。", 
            "谱乌阑倾白堕。", 
            "也不患才多。", 
            "也不患情多。", 
            "到换羽移宫几度过。", 
            "亭儿半荒，墙儿半趖。", 
            "把画里双身牢锁。"
        ], 
        "title": "题陈迦陵填词图，为张养如作 其五 四门子", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "酹酹酹，金叵罗。", 
            "吊吊吊，冷莺花，有个诗翁坐。", 
            "问问问，尊前月更来么。", 
            "寻寻寻，卷中人相随可。", 
            "喜喜喜，展琅函雨曳烟拖。", 
            "怕怕怕，化银杯粉残香堕。", 
            "老词仙赴了玉楼科。", 
            "俏佳人证了瑶池果。", 
            "甚痴魂销向画图多。"
        ], 
        "title": "题陈迦陵填词图，为张养如作 其六 古水仙子", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "幻影三生无处躲。", 
            "休惹起看画的更风魔。", 
            "教说与小云郎应识我。"
        ], 
        "title": "题陈迦陵填词图，为张养如作 其七 尾声", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "蓑笠休抛。", 
            "悔长安两番西笑。", 
            "趁秋深买个轻舠。", 
            "菊蟹杯，莼鲈箸，图些醉饱。", 
            "莽乾坤大抵无聊。", 
            "这缘由总难知道。"
        ], 
        "title": "丁丑重九前四日为余二十初度，制此书感，时在辰阳道中 其一 粉蝶儿", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "今日个山隐隐水迢迢。", 
            "细瞧细瞧。", 
            "者秋光为谁好。", 
            "猛添来绿鬓十年愁，算和那黄花一样造。"
        ], 
        "title": "丁丑重九前四日为余二十初度，制此书感，时在辰阳道中 其二 叫声", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "麒麟阁要推翻，鹦鹉洲拚踢到。", 
            "元龙楼上置身高。", 
            "问英雄可也少少。", 
            "敲残一百八蒲牢。", 
            "唫完二十五楚骚。", 
            "游遍万千重蓬岛。"
        ], 
        "title": "丁丑重九前四日为余二十初度，制此书感，时在辰阳道中 其三 醉春风", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "泉明酒，禹锡糕。", 
            "秋到重阳秋又老。", 
            "雨和风，正厮闹。", 
            "一事差豪。", 
            "少个催租恼。"
        ], 
        "title": "丁丑重九前四日为余二十初度，制此书感，时在辰阳道中 其四 迎仙客", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "新活计笔床茶灶。旧行窝禅榻书巢。", 
            "愁来悔不一肩挑。江声今夜棹。", 
            "草色去年袍。尽留些雪泥爪。"
        ], 
        "title": "丁丑重九前四日为余二十初度，制此书感，时在辰阳道中 其五 红绣鞋", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "想当初结客五陵豪。", 
            "走马千山道。", 
            "曾过那唐陵汉寝，蜀垒秦濠。", 
            "也曾上江楼吊六朝。", 
            "也曾从海市窥三岛。", 
            "斜街两度蹋樱桃。", 
            "厮赶着好风光燕围莺绕。", 
            "听凭他鹤谤猿嘲。", 
            "遮莫放风流白石，𤢜自吹箫。"
        ], 
        "title": "丁丑重九前四日为余二十初度，制此书感，时在辰阳道中 其六 普天乐", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "向天涯打个残包。", 
            "踪迹混渔樵。", 
            "脱红衣免得画图描。", 
            "茱萸休插帽。", 
            "醉倚溪桥。", 
            "引清尊避了筝琶闹。", 
            "酒醒来何处今宵。", 
            "尽悲秋宋玉犹年少。", 
            "怕唫成九辨宾先凋。"
        ], 
        "title": "丁丑重九前四日为余二十初度，制此书感，时在辰阳道中 其七 石榴花", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "醉呵醇醪浊醪。", 
            "唫呵长谣短谣。", 
            "也输他士衡入洛夸英妙。", 
            "也输他邓仲华拜衮勋高。", 
            "也输他金銮召。", 
            "铜柱标。", 
            "俺这里算向愁城走一遭。"
        ], 
        "title": "丁丑重九前四日为余二十初度，制此书感，时在辰阳道中 其八 剔银灯", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "蓦地月残风晓。替写个词人照。", 
            "浑不是画云台容貌。隐山林格调。", 
            "烛三条。弦七条。", 
            "春婆唤醒东坡觉。秋士听残北渚骚。", 
            "笔悴花憔。到今年送穷文十易稿。"
        ], 
        "title": "丁丑重九前四日为余二十初度，制此书感，时在辰阳道中 其九 苏武持节", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "跳出风花套。领了烟波教。", 
            "名枉劳。利枉劳。", 
            "总被鸥儿笑。愁可抛。", 
            "恨可抛。过去因缘难找。"
        ], 
        "title": "丁丑重九前四日为余二十初度，制此书感，时在辰阳道中 其十 红衫儿", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "这魂灵多因儿女消。", 
            "这心思要把君亲报。", 
            "这面庞看来时也是个神仙照。", 
            "俺有日寻着洞宾呵，唱一支道情儿归去了。"
        ], 
        "title": "丁丑重九前四日为余二十初度，制此书感，时在辰阳道中 其十一 煞尾", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "闹红舸须撑稳者，蹋青鞋略放松些。", 
            "邀来南海朝，赚得东风嫁。", 
            "倚阑干且吃杯茶。", 
            "小坐天西水月家。", 
            "同稽首莲台座下。"
        ], 
        "title": "沈醉春风 观音閤进香女伴词 其一", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "洒杨枝半瓶净露，拥莲花九座慈云。", 
            "人天渺渺因，儿女纷纷命。", 
            "甚婵娟立地成神。", 
            "都是灵山现在身。", 
            "把一个蒲团座定。"
        ], 
        "title": "沈醉春风 其二", 
        "type": "曲", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "峨峨山高，洋洋水深。", 
            "杂花照涧，幽柯蔽林。", 
            "目送万化，手劳孤斟。", 
            "危亭若笠，中有一琴。"
        ], 
        "title": "琴志楼诗 其一", 
        "type": "四言诗", 
        "yun": "侵"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "峨峨高山，洋洋流水。", 
            "壑想藏舟，岩思避雨。", 
            "太虚无垠，人浮其里。", 
            "欲登高丘，以望远海。"
        ], 
        "title": "琴志楼诗 其二", 
        "type": "四言诗", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "高山峨峨，流水洋洋。", 
            "躬耕百年，奉我高堂。", 
            "左列图书，右侍姬姜。", 
            "寄形区中，若存若亡。"
        ], 
        "title": "琴志楼诗 其三", 
        "type": "四言诗", 
        "yun": "阳"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "流水洋洋，高山峨峨。", 
            "八表非远，一云能多。", 
            "攀我丛桂，赠之疏麻。", 
            "何以相娱，弹琴酒歌。"
        ], 
        "title": "琴志楼诗 其四", 
        "type": "四言诗", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "山暗黄茅，水明红叶，瘴国又催行旅。", 
            "风色围天吹渐紧，不肯让条鸦路。", 
            "停车枫径晚，听犬吠疏篱，谁家笑语。", 
            "云深处。", 
            "知是翠微绝顶，榕阴儿女。", 
            "问侬独亸玉鞭，没情没绪。", 
            "沉思毕竟何趣。", 
            "早烂锦霜花无数。", 
            "曾识得春游人否。", 
            "有一雁微茫欲度。", 
            "带来几点潇湘雨。", 
            "便付与蛮江，流他日夜秋声去。"
        ], 
        "title": "八犯玉交枝 榕城晚秋南归赋感", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "单舸载桃根。", 
            "桃家妹，秋江泪，花叶寄殷勤。", 
            "为卿揩泪痕。", 
            "玉梅将破冻，梅边梦，梦边人。", 
            "销尽翠禽魂。", 
            "孤山啼一春。"
        ], 
        "title": "醉垂鞭 道中寄云姬，时惟玉姬随行", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "峰眉似有重帘护。", 
            "劝数鸦、飞破溟濛处。", 
            "怎把天涯，织成丝路。", 
            "不知是雨还是雾。", 
            "行秋拾箭前朝戍。", 
            "坏营基、付与荒烟住。", 
            "月黑山楼，霜红水树。", 
            "雁儿几点来吊古。"
        ], 
        "title": "七娘子", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "西风背锦吟湘客。愁来照影蛮江碧。", 
            "画出晓行图。秋山听鹧鸪。", 
            "校书人万里。怕忆停骢地。", 
            "忽见翠枇杷。门前一树花。"
        ], 
        "title": "菩萨蛮 山行即目", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "瘴树无蝉野径幽。", 
            "几层云气叫钩辀。", 
            "山青少见中华店，人黑多居上古楼。", 
            "沽酒去，趁墟收。", 
            "斜门近港不通舟。", 
            "清溪锦石行踪断，照见鸳鸯影亦愁。"
        ], 
        "title": "鹧鸪天 五开道上 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "飞鸟行人路不分。", 
            "樵歌更在上头闻。", 
            "替秋增色惟红叶，与世相忘只白云。", 
            "鞍月样，剑星文。", 
            "少年骄马向斜曛。", 
            "何如结个山中屋，枯坐蒲团埽叶焚。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "一入浮生界。", 
            "问谁如青山无恙，白云无碍。", 
            "十载歌离兼吊梦，宽尽沈家衣带。", 
            "把秋字心头遍画。", 
            "我比斜阳行更远，奈寒鸦尚隔斜阳外。", 
            "还不了，蹇驴债。", 
            "天涯总是愁先在。", 
            "感明朝坠鞭京洛，挂帆江海。", 
            "沽酒离亭寻冷伴，惟有枫人红醉。", 
            "曾见否词仙墨洒。", 
            "诗叶亲题何处寄，趁凉波早共湘川会。", 
            "教说与，定憔悴。"
        ], 
        "title": "金缕曲 靖州道中，是张紫帆填此词见寄处，再次其韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "莫问黄絁翠帕。", 
            "佛火苔尘同化。", 
            "冷香不共万红嫁。", 
            "依旧年年开也。", 
            "斜阳尚瞷朱扉罅。", 
            "飘残麝，广寒闻道月明夜。", 
            "终古无人系马。"
        ], 
        "title": "秋蕊香 废庵访桂", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "落拓少年场。", 
            "吴钩锦带装。", 
            "叹人生、苦恋他乡。", 
            "今夜鸿天烧烛了，能几日，便重阳。", 
            "万感比秋长。", 
            "谁家正酒香。", 
            "借东篱、自寿何妨。", 
            "我与黄花同样命，消受得，者般霜。"
        ], 
        "title": "唐多令 道中二十二岁初度志感，时九月五日", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "山楼翠槛。此夜秋心随笛远。", 
            "江瘴黄茅。何处滩声到枕高。", 
            "离人悽断。添个哀猿兼冷雁。", 
            "月意朦胧。也在愁中与梦中。"
        ], 
        "title": "减兰", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "过骢路窄，怅坠影青旗，酒家临岸。", 
            "寻芳意懒。", 
            "怎年年身是，离巢白燕。", 
            "不道秋深，还被花神冷看。", 
            "梦云短。", 
            "便香早返魂，春命都换。", 
            "悽恋。", 
            "流水远。", 
            "似沦落天涯，个人初见。", 
            "玉容乍浣。", 
            "问新寒这样，几曾经惯。", 
            "素国红乡，可有三生旧伴。", 
            "雪般脸。", 
            "记东风、那回庭院。"
        ], 
        "title": "扫花游 晚秋梨花", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "冷浸空江星一个。", 
            "正天边雁声凄堕。", 
            "今夜凭阑，何人擪笛，溪上小楼惟我。", 
            "暗里应流题叶过。", 
            "至瞒他闹红单舸。", 
            "渔市船回，酒亭门闭，数点无聊灯火。"
        ], 
        "title": "夜行船", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "祠枕夜滩哗。铜鼓声中楚些。", 
            "云台星座绣苔华。年年庙火神鸦。", 
            "雪路飞涛帆影白。山入五溪愁碧。", 
            "我是旧南征客。夕阳江上吹笛。"
        ], 
        "title": "河渎神 题江上伏波庙", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "影儿守著灯儿坐，风太无聊。", 
            "雨太无聊。", 
            "欺负侬家是此宵。", 
            "相逢吴楚孤篷路，人也魂销。", 
            "雁也魂销。", 
            "愁水愁山一样遥。"
        ], 
        "title": "丑奴儿 船窗坐雨，兼闻雁声", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "太液何时雪尽，洞庭此日波荒。", 
            "水碧沙明苔两岸，湖天古怨微茫。", 
            "枫叶蓼花多处，勾留半在红乡。", 
            "一路冲开雨密，数声拖得秋长。", 
            "只有渔翁浑不管，中流自起鸣榔。", 
            "几处高楼怕听，谁教错住潇湘。"
        ], 
        "title": "河满子 闻雁", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "锁湘南万重幽绿，被侬两桨寻到。", 
            "芦花雪雁摇秋响，旧国新添愁料。", 
            "瑶瑟调。", 
            "和恨水离烟，谱出伤心稿。", 
            "来将屈吊。", 
            "也不学袁宏，不随范蠡，不访戴安道。", 
            "垂竿钓。", 
            "自署渔师雅号。", 
            "却怜汀鹭先老。", 
            "斜阳隔岸溪童唱，打鼓伏波祠庙。", 
            "人语闹。", 
            "甚青史功多，只付鱼天好。", 
            "冷枫红笑。", 
            "笑柁阁炊羹，船窗唤酒，此客又来了。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "才松衣扣。", 
            "已有浓香透。", 
            "一味醉人香似酒。", 
            "酥得魂儿厮勾。", 
            "梦中罗帐灯昏。", 
            "鸳楼锦瑟清尘。", 
            "髣髴还亲玉体，怪他红被无温。"
        ], 
        "title": "清平乐 因忆成梦", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "海山仙阁贮风鬟。", 
            "人在有无间。", 
            "将伊比作，明驼青冢，不望生还。", 
            "多情小玉归何处，翻恨未成烟。", 
            "绿窗寻梦，红绡感泪，此后难闲。"
        ], 
        "title": "眼儿媚", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "十载迷津客。", 
            "斜阳外、旧红曾否相识。", 
            "幽源访路，闲门隔坞，古春长閟。", 
            "桃花流水依然，但几换渔郎家国。", 
            "奈人世、别有东风，吹老三户豪杰。", 
            "阿房暮燹飞残，绣苔辇道，焦土犹热。", 
            "仙家一笑，湘山自赭，海山空碧。", 
            "避秦月亦千年，定懒照、长城白骨。", 
            "便邀来、共话前朝，风林散发。"
        ], 
        "title": "宴清都 桃花源", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "一径苍寒人迹断，松毛覆满琴床。", 
            "笼灯深入白云乡。", 
            "水田听闹蛤，山寺惹惊尨。", 
            "绝顶天风吹不住，此时散发吟商。", 
            "翠微诗境自生凉。", 
            "行歌秦代月，坐啸楚天霜。"
        ], 
        "title": "临江仙 夜行桃源坞中", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "竹路还鸣暗水，问流出、空山何意。", 
            "应为桃花恋人世。", 
            "漫相思，旧渔郎，浑老矣。", 
            "小坐幽篁里。", 
            "看松顶、月飞清气。", 
            "万绿中间一亭子。", 
            "有谁知，抱孤琴，来到此。"
        ], 
        "title": "夜游宫 暝憩会仙桥，土人云：春时犹有桃花流出也", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "终日一编不去手，终岁不窥园外柳。", 
            "柳线黄金春色深，枝上流莺来劝酒。", 
            "每岁花开不在家，今春花发如红霞。", 
            "阿母携孙花下戏，檐前晨鹊声喳喳。", 
            "人道汉书下酒物，谁道读书如读律。", 
            "刘向黄金铸不成，奇字子云徒口吃。", 
            "花落花开三万春，何如起舞北堂晨。", 
            "新妇佳儿各一斗，醉中烂漫皆天真。", 
            "臣是酒醒解上寿，不是花民即酒民。"
        ], 
        "title": "重九前一日汉上酒楼独饮", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "名山别经岁，见面恒苦疏。", 
            "重寻意已欣，况有嘉客俱。", 
            "二州连荆扬，三宿异舟车。", 
            "嚣尘背江郭，夐睇凌霄隅。", 
            "灵象纷在眼，造化为之枢。", 
            "层阴漏云日，倏曶光景殊。", 
            "仙人骑白龙，游戏于空虚。", 
            "峰峰各生烟，不辨谁香炉。", 
            "天风入涧籁，万窍酣笙竽。", 
            "灵雨木末来，萧飂满人裾。", 
            "岂敢怨沾湿，田歌欢有余。", 
            "余亦自怡悦，兹游清可书。"
        ], 
        "title": "入庐山", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "连山塞鸿濛，万秀争一雨。", 
            "杳冥阴阳中，青苍割吴楚。", 
            "长飙吹玄云，散此鸦外缕。", 
            "村偏行人稀，草木接太古。", 
            "酣叶摇天声，怪石挟溪怒。", 
            "百霆与千雷，暝斗林壑语。", 
            "喧笑杂蛙黾，跬步窘蛟虎。", 
            "凄籁孤襟寒，湿路一线取。", 
            "佳游虽愉快，僮仆已劳苦。", 
            "身穿云根幽，回首迷处所。"
        ], 
        "title": "雨中山行", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "入门避雨屋打头，困眠一榻邻猪牛。", 
            "雨脚遮檐万山黑，荒村四月寒如秋。", 
            "瓦镫在壁坐摇影，兀兀欲照分襟愁。", 
            "范陈对宇阻泥潦，一街似隔千神州。", 
            "通家卅载未相遇，遇君武昌今两度。", 
            "相携肝胆入名山，岂意山中送君去。", 
            "别梦宵沈庐阜云，愁心晓挂章门树。", 
            "渊明慧远不可逢，高人去后惟青峰。", 
            "昨宵与君连榻处，三生同听东林钟。", 
            "怜君病齿归思剧，试饮寒泉销内热。", 
            "二轮风火足为灾，六凿根尘皆是贼。", 
            "知君净业持已深，一心颇似维摩诘。", 
            "养和学道与天游，他日见君当玉色。"
        ], 
        "title": "山村雨夜送罗二还南昌", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "蛟龙徙窟穴，平地生湫渊。", 
            "奔湍挟劲驽，倒射千山穿。", 
            "玄云正朋兴，飞雨宙合悬。", 
            "下踏不测溪，上戴有漏天。", 
            "行与雷电斗，万足莫敢前。", 
            "沾涂蔽四体，耳目玩已偏。", 
            "愧闻叱犊声，力尽垄上田。", 
            "一饱庶可冀，前村有炊烟。"
        ], 
        "title": "雨行至通远驿", 
        "type": "古风", 
        "yun": "先"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "云根吹阴晴，日脚递隐见。", 
            "欲持并州刀，剪取丝雨断。", 
            "风翻万叶背，雾走千峰面。", 
            "灵岳犹混茫，初烟与为冠。", 
            "谁能扫氛霾，复此东南观。", 
            "天开崖嶂古，愁破岚霞绚。", 
            "仆夫指前溪，石濑已可乱。", 
            "杂花飘空林，客眼误霜霰。", 
            "讵惜泥沾衣，徘徊为芳瓣。"
        ], 
        "title": "雨霁隘口山行", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "苍崖天一围，径转吐雄瀑。", 
            "灵山孕真源，金膏出其腹。", 
            "奔云从空来，数里势屡曲。", 
            "意嫌鸿濛隘，未肯受迫束。", 
            "化工惜元气，万古与之蓄。", 
            "跌为孤潭幽，神物有起伏。", 
            "纡徐向平川，余响戛寒玉。", 
            "谁云一泓窘，百宝可沐浴。", 
            "倒穿大瀛底，日月入亦绿。", 
            "地深云霞幽，自暮抵朝旭。", 
            "如闻清猿啼，下饮涧水渌。", 
            "兹区实琴德，幽接轩与顼。", 
            "遂令遗世士，无言转温肃。", 
            "镌痕洗春苔，万石尽可读。", 
            "我游岂云多，终老难餍足。", 
            "绵暖天地心，清寥在奇服。"
        ], 
        "title": "青玉峡龙潭", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "碧空无云雨所洗，长风舒波一万里。", 
            "大月入户天苍凉，幽人揽衣坐惊起。", 
            "孤光远映金轮峰，唤取空山生海水。", 
            "是时孟夏甫过望，太阴未觉亏全体。", 
            "老蟾飞镜入匡庐，骊龙吐珠出彭蠡。", 
            "一片愁心天地青，半空岛色星辰绮。", 
            "法宫钟鼓宵沈沈，雄压天声万山趾。", 
            "长廊可饭数百僧，浊酒相呼二三子。", 
            "夜深人稀声籁绝，犬吠虫吟清可喜。", 
            "诸天寂寂守龙象，下界纷纷斗牛蚁。", 
            "诸僧鼾睡了不闻，佛亦无言垂两耳。", 
            "绕庭千遍看未足，更欲开门觅山鬼。", 
            "愁入天边坏塔孤，梦飞海外神州几。", 
            "吾闻世界本沤浮，何况人身一稊米。", 
            "百年易尽如风镫，聚散死生皆偶尔。", 
            "要持屡劫妙明心，一学昭文绝成毁。", 
            "君知今夕是何年，佛在虚堂正弹指。"
        ], 
        "title": "归宗寺看月", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "惊雷破山龙衙衙，数里已闻飞瀑哗。", 
            "隔山两重可望见，犹被青嶂微相遮。", 
            "连冈叠岭起又伏，其径屈曲常山蛇。", 
            "先闻绝境早神往，一旦得路如奔麚。", 
            "适逢绝壁梯磴险，以手代足相钩爬。", 
            "满山石镜亦可悦，日光照耀莹丹霞。", 
            "三步回看五步坐，远衔鄱岭明金沙。", 
            "力穷足茧瀑始出，两谷跌断中谽谺。", 
            "观龙垂胡各叫绝，乃叹述者言非夸。", 
            "泣珠恍探泉客窟，织绡疑入鲛人家。", 
            "细如烟纨袭雾縠，危若冰柱转雪车。", 
            "何年共工陷鳌极，海水倾向东南斜。", 
            "九州天惊雨脚逗，袖手颇复哀神娲。", 
            "青霄倒垂星宿海，客欲往泛愁无槎。", 
            "力穿深潭九地破，对足或抵欧罗巴。", 
            "横飞水气百步外，色有黛绿兼赪霞。", 
            "凄寒惊成满肌粟，奇幻疑是双眼花。", 
            "石梁界空何代造，我意未较天台差。", 
            "其旁独树张大盖，太古冰霰融根芽。", 
            "偶非神参茁五叶，否则奇卉开三丫。", 
            "小僮相从颇解事，支炉煮瀑烹新茶。", 
            "瀑似天龙下听讲，我如敷坐围袈裟。", 
            "更从石屋访遗迹，残砖坏藓空盘蜗。", 
            "士有山林往不返，问名与氏知谁耶。", 
            "吾侪疏懒本天放，晚殉一壑非穷奢。", 
            "奔腾不归少至老，人海一堕终无涯。", 
            "诛茅枕流愿莫遂，相对惟有长咨嗟。"
        ], 
        "title": "喷雪亭瀑", 
        "type": "古风", 
        "yun": "麻"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "万杉化去无一杉，惟有寺前老樟在。", 
            "樟分五体同一本，身历百龄更千载。", 
            "旁达涧壑根已深，直干霄空气不馁。", 
            "云垂太阴逗雷霆，风翻白日动光彩。", 
            "危柯半入烟冥冥，细叶还铺雪皠皠。", 
            "化人伟奇丈六身，猛士雄健尺八腿。", 
            "全张数爪鳞之而，俯视众木身傀儡。", 
            "古来贤豪谁抚摩，其人已往不相待。", 
            "惟有五老之奇峰，共对青天无倦怠。", 
            "虽言乾坤要支拄，未免得罪庸与猥。", 
            "下穿已愁伤地媪，上拿又恐妨真宰。", 
            "独立无友大哉謷，众人皆忌甚矣殆。", 
            "自是刀斧莫能入，皮坚有类披铁铠。", 
            "大材讵肯腐山林，神物犹思避菹醢。", 
            "吾闻豫章生七年，便可与龙斗沧海。", 
            "何况此树世希有，寿过凡樟逾百倍。", 
            "愿为楼船击西夷，知君九死终不悔。"
        ], 
        "title": "万杉寺五爪樟", 
        "type": "古风", 
        "yun": "贿"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "昔行万里登峨眉，雪山挂眼穷坤维。", 
            "神州积气不可辨，俯视下界心魂悲。", 
            "周郎陆弟共携手，看云听瀑贪恢奇。", 
            "一别名山迹如埽，梦飞不度天彭道。", 
            "同游数子各风烟，此意苍茫令人老。", 
            "前年投劾去大梁，尘土凝面须眉黄。", 
            "不须物憎早自废，径欲往诣无何乡。", 
            "尚怜匡庐在人境，手剪莱棘开山堂。", 
            "昨依帅府客武昌，时复走入崔嵬藏。", 
            "宗雷陶谢岂并世，令我望古神惨伤。", 
            "自分山中侣麋鹿，岂期世外同衣裳。", 
            "陈兄高奇范兄伟，罗弟思心偏斐亹。", 
            "揽佩褰裾无旧新，顾我痴愚犹我韪。", 
            "俱怀逸兴干烟霄，共走穷山触蛇虺。", 
            "弥空际宙心期在，未觉乾坤委荒隘。", 
            "万壑天风答笑声，千林海月窥襟带。", 
            "怜余鬓发久苍浪，提挈雄肝聊一快。", 
            "默数欢游已得双，休惊壮齿难成再。", 
            "龙藏麟见圣无权，一壑悠悠自可专。", 
            "我悟支离为道本，君知拥肿得身全。", 
            "酒乾烛烬无言说，五老同忘旦暮年。"
        ], 
        "title": "还琴志楼山居赠陈大范二罗二", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "栖贤涧谷有奇石，倒卧青冥神所擘。", 
            "鳌背惊翻海水飞，龙髯陡接天云立。", 
            "奔霆日夜摇撼之，万古空山皆霹雳。", 
            "跌势纷如矢坠空，涓流巧作珠穿隙。", 
            "其旁清稳百盘陀，倚涧临流可敷席。", 
            "水石相遭岂不平，自从天籁发噌吰。", 
            "道人两耳痴聋久，问是水鸣还石鸣。", 
            "试抚孤琴动山响，方知水石两无声。"
        ], 
        "title": "栖贤涧石歌", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "走昔万事不挂眼，黄金散尽千无忧。", 
            "西蹑峨眉眺雪岭，东登泰岱观瀛洲。", 
            "途穷日暮一掉头，匡庐来弄松风秋。", 
            "不能专城且专壑，有此木末三间楼。", 
            "阿父悬车不出户，板舆自奉安仁母。", 
            "杜陵弟妹黔娄妻，相携共入云深处。", 
            "屏风宴坐百重霞，布水经行四时雨。", 
            "此福差堪傲世人，全家冰雪清忘暑。", 
            "名山重到忽经春，旧雨陈侯君雨新。", 
            "忆弟每看三峡月，思亲常对五峰云。", 
            "君家门外浮天水，门内三龙头腹尾。", 
            "楼船过汝不相闻，握手神州几千里。", 
            "两家兄弟感天末，嗟我与君皆仲子。", 
            "我兄已殁十九年，惟余我弟私相怜。", 
            "知君三人亦共命，梦飞海色迷吴燕。", 
            "山楼十日共欢谑，阑干坐懒岩花落。", 
            "屐齿千峰异笑啼，酒杯万古同哀乐。", 
            "君言龙眠山水幽，意拟移家住灊霍。", 
            "后者三茅前二匡，他年姓氏都成岳。"
        ], 
        "title": "范二赋琴志楼诗并寄由甫感其相爱作此答之", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "张公所佩双神龙，何年飞入匡庐峰。", 
            "化为奇峰号双剑，复化山中连理松。", 
            "元气为浆相灌溉，欲呼五老论年辈。", 
            "冰雪常含太古心，云雷自转诸天盖。", 
            "托根磊砢幽涧边，听瀑看云忘岁年。", 
            "涧声万古入其腹，清籁时时还一宣。", 
            "荆蛮采药苍茫意，伯仲同行因让季。", 
            "后来高节又夷齐，掉头不肯称周帝。", 
            "匡君亦是伤心人，同气相携争避世。", 
            "对松惆怅想千春，若见当时好兄弟。", 
            "我从前年辞大梁，织畚佣舂携孟光。", 
            "偶来并立此松下，习习微风吹鬓凉。", 
            "白首同归约异日，青山信美真吾乡。", 
            "至今有此数椽屋，为感此松幽意长。", 
            "万物从来有龙蠖，名材且莫憎岩壑。", 
            "吾辈还期共死生，世人那得知哀乐。", 
            "正直终蒙造化扶，孤高亦受神明托。", 
            "请诵山中《招隐》篇，海水天风一时作。"
        ], 
        "title": "三峡涧连理松歌", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "众生何痴愚，造物真狡狯。", 
            "投其所嗜好，相诱令破戒。", 
            "世间耳目玩，山水尤称最。", 
            "此癖尚未除，难游天地外。", 
            "应知种种相，即是种种碍。", 
            "昔年官君乡，面目自憎怪。", 
            "牵丝尘土中，若逐傀儡赛。", 
            "衣冠强束缚，四体无一快。", 
            "嵩岳与太行，徒劳梦魂挂。", 
            "自知猿鹤性，雅不宜轩盖。", 
            "浩然入匡庐，藉了名山债。", 
            "泉石可枕漱，妻子相负戴。", 
            "诛茅依甘棠，亦得勿剪拜。", 
            "至今屋数椽，留作樵牧话。", 
            "岂期山亭幽，得与君晤对。", 
            "足音破空谷，高咏喧奇籁。", 
            "行当布霖雪，沾润吴楚界。", 
            "变化犹神龙，勿效鄙夫介。"
        ], 
        "title": "张知县凤冈相访赠诗走笔答和", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "一尺仙人掌，残魂讵自嗟。", 
            "荣华侪蟪菌，断烂委虫沙。", 
            "大化原无联，微生共有涯。", 
            "支离吾欲忏，截臂问三车。"
        ], 
        "title": "山中观物杂咏 其三", 
        "type": "古风", 
        "yun": "麻"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "伟哉祖龙鞭，能叱鼋鼍起。", 
            "我醉亦跨虹，游戏四海水。"
        ], 
        "title": "和伯严留题·飞虹梁", 
        "type": "古风", 
        "yun": "纸"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "龙伯与任公，三千六百钓。", 
            "鳌乎勿吞饵，恐被五老笑。"
        ], 
        "title": "和伯严留题·鳌矶", 
        "type": "古风", 
        "yun": "啸"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "藏山尚可负，何况藏此舟。", 
            "愿乘六气辨，元化以为桴。"
        ], 
        "title": "和伯严留题·藏舟壑", 
        "type": "古风", 
        "yun": "尤"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "山响溪所为，兼以雨鸣叶。", 
            "鬓外如已秋，凉痕在双颊。", 
            "荦确石磴古，客步履蹀躞。", 
            "林随大壑转，径与奔湍接。", 
            "澄潭绿涵空，俯视戏鱼妾。", 
            "玉渊阻磐陀，草际成暗涉。", 
            "栖贤昔雄刹，佛力久疲苶。", 
            "寺门虚无人，寒此松万鬣。", 
            "啼树惊早蝉，依花感迟蝶。", 
            "残僧三两辈，为我启箱箧。", 
            "画图天人师，龙象犹震响。", 
            "更倾频伽瓶，舍利发可贴。", 
            "想见毛孔中，四大海水摄。", 
            "试观起灭云，旋失屏风叠。", 
            "幻幻真亦幻，屡劫同一霎。", 
            "冥思触悲悟，广殿风猎猎。", 
            "却寻前路归，冲泥湿幽屟。"
        ], 
        "title": "游栖贤寺", 
        "type": "古风", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "漠漠秋阴护晓寒，强从雾里认湖山。", 
            "塔铃声咽诉时艰。", 
            "塞雁北来何处去，大江东去几时还？", 
            "中流击楫问谁先。"
        ], 
        "title": "浣溪沙 秋登迎江寺镇风古塔   1932年秋于安庆", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "问滔滔江汉汇东流，底事阻归舟？", 
            "任解维待发，严关不启，飞越无由。", 
            "道是教师佳节，有假且同休。", 
            "君自寻烦恼，夫复何尤！", 
            "回首惊心往事，恨江防瓦解，谁柱中游？", 
            "但苍黄西走，巴蜀且淹留。", 
            "喜重来、江山依旧，白云外、黄鹤耸高楼。", 
            "君须住，上蛇山去，一醉新秋。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "千古兴亡，英雄事、翻新演出。", 
            "想当年、会稽禹庙，忍辱含戚。", 
            "一片丹忱盟胆剑，五千壮志坚金石。", 
            "笑从来，但说大夫功，西施策。", 
            "恃强暴，一时力，持公理，终无敌。", 
            "看十年生聚，十年训迪。", 
            "凌弱难醒图霸梦，越民气早吞吴国。", 
            "发深思、最是苦成言，垂千亿。"
        ], 
        "title": "满江红 观安徽省话剧团公演《胆剑篇》", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "柳陌菱塘接大江，青山隐隐水茫茫。", 
            "平畴弥望稻初黄。", 
            "路转三山圩势尽，风生万木晓阴凉。", 
            "轻车一瞥过繁昌。"
        ], 
        "title": "浣溪沙 再游黄山三首  （1962年9月） 其一 芜繁道中", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "残月如钩恋晓风，轻车待发恨匆匆。", 
            "征轮似解行人意，故故迂回下碧峰。", 
            "千个竹，万针松，问君此去几时逢。", 
            "青山一路如相送，回首天都缥渺中。"
        ], 
        "title": "鹧鸪天 早发黄山返合肥", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "行尽南陵渔米乡，茂林修竹入青阳。", 
            "丰年是处好风光。", 
            "一枕午窗回客梦，九华新茗涤诗肠。", 
            "登程犹喜颊留香。"
        ], 
        "title": "浣溪沙 再游黄山三首  （1962年9月） 其二 青阳午休", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "八月秋高，西风急、飞蓬卷席。", 
            "恨儿辈、抱茅径去，公然为贼。", 
            "广厦万间清梦冷，愁肠百结床头湿。", 
            "叹诗人、愿望总成空，今犹昔。", 
            "天地转，从不息；", 
            "晨昏变，恒相及。", 
            "问盈虚消长，孰能移易？", 
            "穷士应怀修竹节，楚囚漫对牛衣泣！", 
            "励冰霜，早晚必春回，冬难塞！"
        ], 
        "title": "满江红", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "峻岭悬桥一线通，飙轮辗转碧山丛。", 
            "当头时见插云峰。", 
            "林密岩阴惊昼晦，峦开视展又晴空。", 
            "黄山一角有无中。"
        ], 
        "title": "浣溪沙 再游黄山三首  （1962年9月） 其三 越丛山至太平，遥望黄山一角", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "阵雨袭南窗，新秋一枕凉。", 
            "笑平生梦里还忙。", 
            "一字推敲犹未稳，周与蝶，两相忘。", 
            "旧里过平章，斜阳树影长，不堪听、邻笛悠扬。", 
            "极目江东云缥渺，山隐隐，水茫茫。"
        ], 
        "title": "唐多令  1972年8月于芜湖赭山", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "曾上长江头，也到长江尾，晚住中江便作家，为爱湖山美。", 
            "日夜大江流，故旧多新鬼。", 
            "却喜同心皓首时，脉脉常如水。"
        ], 
        "title": "卜算子", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "毋我触，多情一触珠盈掬。", 
            "珠盈掬，娇嗔乍迸，芳心难束。", 
            "风流年少光阴促，朱唇回忆相思酷。", 
            "相思酷，閒庭日晚，秋丛凝绿。"
        ], 
        "title": "忆秦娥  毋我触（1977年）", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "褪尽春红见凤仙，仙姿犹胜碧桃妍。", 
            "枝头初绾同心髻，叶底先开并蒂莲。", 
            "情脉脉，意绵绵。", 
            "不堪回首断肠年。", 
            "三生有幸原虚语，一度思量一惘然。"
        ], 
        "title": "鹧鸪天二首（974年夏秋间） 其一", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "凤去楼空事渺茫，晓窗惊喜见红妆。", 
            "玉环消瘦霓裳薄，飞燕飘零翠袖长。", 
            "追往昔，总凄凉。", 
            "西风庭院对斜阳。", 
            "群花散尽刘郎老，回首前程枉断肠。"
        ], 
        "title": "鹧鸪天二首（974年夏秋间） 其二", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "快雪时晴，芳洲柳醒，镜湖又见春回。", 
            "指点山阿，依稀欲绽红梅。", 
            "十年树木葱茏处，更树人、讲席宏开。", 
            "待春深，锦绣湖山，桃李争辉。", 
            "词人韵事留佳话，犹墩传烟雨，堂说归来。", 
            "一代惊才，空歌望断长淮。", 
            "而今日月新天换，遍神州、奋发风雷。", 
            "喜凝眸，春色无边，春意萦怀。"
        ], 
        "title": "高阳台", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "蓦地风波起中谗，王郎疏鲁太难堪。", 
            "一从彻底明真相，永结同心播美谈。", 
            "愁鬼蜮，畏猜嫌，人间日日履巉岩。", 
            "十年多少酸辛事，且喜重看碧玉簪。"
        ], 
        "title": "鹧鸪天 重看《碧玉簪》", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "怒卷雪涛人字瀑，椽笔大书惊在目。", 
            "白龙狎浪下山溪，溪喷玉，山初浴，七十二峰青可掬。", 
            "一片晚霞铺锦褥，几处淡烟萦古木。", 
            "归禽啼罢又蜩鸣，歌一曲，忘三伏，四入此山看未足。"
        ], 
        "title": "天仙子   1977年7月于黄山 雨后小立白龙桥头观人字瀑", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "梦里閒情觅小词，乍醒馀悸苦难支。", 
            "拼将残梦细寻思。", 
            "万籁无声春夜半，一镰斜照下弦时。", 
            "心潮澎湃枕函知。"
        ], 
        "title": "浣溪沙    1980年春暮于弋矶山医院 夜梦乍醒，心悸枕上可闻", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "客舍青青记昔时，晓风残月动离思。", 
            "江潭摇落征人远，巷陌凄凉旧梦稀。", 
            "情袅袅，意依依，春来新染万千丝，玉关羌笛何须怨，且喜梢头见靓眉。"
        ], 
        "title": "鹧鸪天 柳", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "西风淡月朦胧夜，金粟飘香谢。", 
            "一年容易又秋深，正是黄花紫蟹满江浔。", 
            "白头閒话平生事，荏苒青春逝。", 
            "劫馀喜却见河清，今夕银灯著意向人明。"
        ], 
        "title": "虞美人  山居与老妻夜话", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "素壁添佳色，黄花送晚香。", 
            "惊看健笔挟风霜，独有依人鸲鹆共秋光。", 
            "画竹缘师竹，他乡似故乡。", 
            "廿年弹指见沧桑，最喜春回艺海任飞翔。"
        ], 
        "title": "南歌子 谢黄叶村同志为作《秋菊图》", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "寒夜漫漫，东方未白头先白。", 
            "一灯如蜮，暗里窥人碧。", 
            "旧梦依稀，梦觉今非昔。", 
            "腾飞疾，九州春色，更喜江南客。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": "七言绝句", 
        "text": [
            "一从西走避胡沙，道路流离到处家。", 
            "底事新春动乡思，他乡胡豆又开花。"
        ], 
        "title": "新春偶成", 
        "type": "绝句", 
        "yun": "麻"
    }, 
    {
        "author": "宛敏灏", 
        "era": "近现代", 
        "subtype": "七言绝句", 
        "text": [
            "云谷松风送晚凉，披襟跣足话长廊。", 
            "人生几得名山宿，梦里微闻百合香。"
        ], 
        "title": "初游黄山二首（1956年8月） 其一 宿云谷寺", 
        "type": "绝句", 
        "yun": "阳"
    }, 
    {
        "author": "宛敏灏", 
        "era": "近现代", 
        "subtype": "七言绝句", 
        "text": [
            "深山幽谷鸟相呼，松石玲珑秀气殊。", 
            "应是昨宵天女过，千红万紫散云衢。"
        ], 
        "title": "初游黄山二首（1956年8月） 其二 晓望散花坞", 
        "type": "绝句", 
        "yun": "虞"
    }, 
    {
        "author": "宛敏灏", 
        "era": "近现代", 
        "subtype": "七言绝句", 
        "text": [
            "踏歌声里别汪伦，重现诗情笔意新；", 
            "满树桃花千尺水，江山雄丽古今春。"
        ], 
        "title": "题郑震教授桃花潭图", 
        "type": "绝句", 
        "yun": "真"
    }, 
    {
        "author": "宛敏灏", 
        "era": "近现代", 
        "subtype": "七言绝句", 
        "text": [
            "叶落萧萧夜梦惊，对床不复听鼾声；", 
            "同甘共苦寻常事，死别生离万古情。"
        ], 
        "title": "悼亡诗三首（1985年12月） 其一", 
        "type": "绝句", 
        "yun": "庚"
    }, 
    {
        "author": "宛敏灏", 
        "era": "近现代", 
        "subtype": "七言绝句", 
        "text": [
            "一去宁知更不归，神山昨夜雪纷飞。", 
            "此生永诀从今始，回首前尘万事非。"
        ], 
        "title": "悼亡诗三首（1985年12月） 其二", 
        "type": "绝句", 
        "yun": "微"
    }, 
    {
        "author": "宛敏灏", 
        "era": "近现代", 
        "subtype": "七言绝句", 
        "text": [
            "鹤话尧年讶苦寒，小春未尽雪漫漫。", 
            "妥灵祭罢儿孙哭，从此人间一见难。"
        ], 
        "title": "悼亡诗三首（1985年12月） 其三", 
        "type": "绝句", 
        "yun": "寒"
    }, 
    {
        "author": "宛敏灏", 
        "era": "近现代", 
        "subtype": "七言律诗", 
        "text": [
            "小镇争传复九州，欲归无计转增愁。", 
            "杞忧未解天倾虑，国事依然肉食谋。", 
            "流落黎民江上望，升腾鸡犬太空游。", 
            "一樽且买他乡醉，俯仰人间浩荡秋。"
        ], 
        "title": "抗战胜利交通梗阻感赋", 
        "type": "律诗", 
        "yun": "尤"
    }, 
    {
        "author": "宛敏灏", 
        "era": "近现代", 
        "subtype": "七言律诗", 
        "text": [
            "久负江东画虎名，秋风一夕冷丹青。", 
            "萧斋寂历馀斜日，小鸟啁啾暗雪翎。", 
            "纵笔传神真亦幻，游园堕泪梦应醒。", 
            "从今谁更商题句，江上芙蓉正满汀。"
        ], 
        "title": "悼光元鲲", 
        "type": "律诗", 
        "yun": "青"
    }, 
    {
        "author": "宛敏灏", 
        "era": "近现代", 
        "subtype": "七言律诗", 
        "text": [
            "千年佳话传京兆，绝代风流擅画眉。", 
            "老子未能追韵事，细君却倩理青丝。", 
            "当窗对镜情如昨，渥泽膏兰恨已迟。", 
            "短鬓萧疏梳洗罢，却看一笑二毛时。"
        ], 
        "title": "试为老伴理发戏作（1976年5月）", 
        "type": "律诗", 
        "yun": "支"
    }, 
    {
        "author": "宛敏灏", 
        "era": "近现代", 
        "subtype": "七言律诗", 
        "text": [
            "飞沙折木走风雷，倒泻银潢骤雨来。", 
            "天地低昂摧腐朽，湖山瞬息荡尘埃。", 
            "霞明柳外蝉鸣润，水漫桥头蛙鼓摧。", 
            "好是晚凉香满径，玉簪栀子一时开。"
        ], 
        "title": "骤雨（1976年6月）", 
        "type": "律诗", 
        "yun": "灰"
    }, 
    {
        "author": "宛敏灏", 
        "era": "近现代", 
        "subtype": "七言律诗", 
        "text": [
            "人间有味是新凉，秋意潜滋夜入窗。", 
            "四野鸣虫疑急雨，半窗明月想清霜。", 
            "已拼暗里流年换，聊博宵来一枕香。", 
            "寄语热中趋附客，西风从此送炎光。"
        ], 
        "title": "新凉", 
        "type": "律诗", 
        "yun": null
    }, 
    {
        "author": "易顺鼎", 
        "era": "近现代", 
        "subtype": "五言绝句", 
        "text": [
            "空山杳无人，幽花吾媚汝。", 
            "九州欲贻谁，莫折一枝去。"
        ], 
        "title": "和伯严留题·鼻功德辅", 
        "type": "绝句", 
        "yun": "语"
    }, 
    {
        "author": "易顺鼎", 
        "era": "近现代", 
        "subtype": "五言绝句", 
        "text": [
            "天地何清夷，我歌君和之。", 
            "大雪闭皋壤，将子傥能来。"
        ], 
        "title": "和伯严留题·青松社", 
        "type": "绝句", 
        "yun": null
    }, 
    {
        "author": "易顺鼎", 
        "era": "近现代", 
        "subtype": "五言绝句", 
        "text": [
            "人生何营营，百年事此腹。", 
            "惭愧山中人，一月饭几熟。"
        ], 
        "title": "和伯严留题·粥饭寮", 
        "type": "绝句", 
        "yun": "屋"
    }, 
    {
        "author": "易顺鼎", 
        "era": "近现代", 
        "subtype": "七言绝句", 
        "text": [
            "太古云浆滴似珠，神功岂止涤膻腴。", 
            "军持汲后猿窥影，留待他时碧海枯。"
        ], 
        "title": "第六泉四绝句 其一", 
        "type": "绝句", 
        "yun": "虞"
    }, 
    {
        "author": "易顺鼎", 
        "era": "近现代", 
        "subtype": "七言绝句", 
        "text": [
            "灵斟道溉得天全，那要供渠蟹眼煎。", 
            "误识人间老桑苎，几回封寄九江船。"
        ], 
        "title": "第六泉四绝句 其二", 
        "type": "绝句", 
        "yun": "先"
    }, 
    {
        "author": "易顺鼎", 
        "era": "近现代", 
        "subtype": "七言绝句", 
        "text": [
            "金山锡谷细评量，风味端宜老赞皇。", 
            "四海一瓶休袖手，更持北斗酌天浆。"
        ], 
        "title": "第六泉四绝句 其三", 
        "type": "绝句", 
        "yun": "阳"
    }, 
    {
        "author": "易顺鼎", 
        "era": "近现代", 
        "subtype": "七言绝句", 
        "text": [
            "火宅惊看烈焰时，谁将清露洒杨枝。", 
            "人天一勺皆功德，漫惜骊龙颔下髭。"
        ], 
        "title": "第六泉四绝句 其四", 
        "type": "绝句", 
        "yun": "支"
    }, 
    {
        "author": "易顺鼎", 
        "era": "近现代", 
        "subtype": "五言律诗", 
        "text": [
            "元公祠下望，不见莲花峰。", 
            "指点读书处，白云生几重。", 
            "断碑村竖画，高冢县官封。", 
            "一树霜皮老，还疑欲化龙。"
        ], 
        "title": "濂溪墓", 
        "type": "律诗", 
        "yun": "冬"
    }, 
    {
        "author": "易顺鼎", 
        "era": "近现代", 
        "subtype": "五言律诗", 
        "text": [
            "细草昨争碧，疏荷今弄青。", 
            "微波想鸥鹭，永夜乱蛙萤。", 
            "明岁花应放，何时叶可听。", 
            "凭阑吾对汝，幽绝两忘形。"
        ], 
        "title": "山中观物杂咏 其一", 
        "type": "律诗", 
        "yun": "青"
    }, 
    {
        "author": "易顺鼎", 
        "era": "近现代", 
        "subtype": "五言律诗", 
        "text": [
            "涧失女猿久，千钱新赎归。", 
            "莫啼深峡树，防湿定僧衣。", 
            "笼槛刑应免，山林事已非。", 
            "主人蔬果俭，恐尔亦难肥。"
        ], 
        "title": "山中观物杂咏 其二", 
        "type": "律诗", 
        "yun": "微"
    }, 
    {
        "author": "易顺鼎", 
        "era": "近现代", 
        "subtype": "五言律诗", 
        "text": [
            "寒蝶不能去，相依认作仙。", 
            "映镫飘雨坐，窥客枕书眠。", 
            "栩栩寰中梦，沈沈槛外天。", 
            "荒山销彩翅，知否惜华年。"
        ], 
        "title": "山中观物杂咏 其四", 
        "type": "律诗", 
        "yun": "先"
    }, 
    {
        "author": "易顺鼎", 
        "era": "近现代", 
        "subtype": "五言律诗", 
        "text": [
            "百草未成腐，流萤何遽多。", 
            "隔阑吹不度，当涧坠如何。", 
            "微物关秋气，空山映晚酡。", 
            "谁持白日照，仙魅在岩阿。"
        ], 
        "title": "山中观物杂咏 其五", 
        "type": "律诗", 
        "yun": "歌"
    }, 
    {
        "author": "易顺鼎", 
        "era": "近现代", 
        "subtype": "五言律诗", 
        "text": [
            "山僧强解事，为我慕陶公。", 
            "学种先生柳，安知晋代风。", 
            "客嘲应不免，吾意故难同。", 
            "且祝清阴长，他时酒盏中。"
        ], 
        "title": "山中观物杂咏 其六", 
        "type": "律诗", 
        "yun": "东"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "去年六月雨汗挥，君来款我山中扉。", 
            "饭颗我如子美瘦，肉山君似文潜肥。", 
            "遽偕陈子褰裳返，颇慑炎官张伞威。", 
            "溪亭今日对陈子，磅礴思君学解衣。"
        ], 
        "title": "偕伯严云锦亭夜坐有怀梁节庵去夏同游", 
        "type": "律诗", 
        "yun": "微"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "细雨濛濛似玉京，仙人咳唾接孤清。", 
            "云浮车盖檐边色，浪鼓楼船槛底声。", 
            "自倚烟霄飞酒盏，欲回江海入帘旌。", 
            "朱弦何处成连抚，五老苍茫喻此情。"
        ], 
        "title": "和范二雨登琴志楼", 
        "type": "律诗", 
        "yun": "庚"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "渌水蜿虹影动摇，襟边冷籁散亭皋。", 
            "诸天鬓色吹神雨，一壑琴声送海涛。", 
            "仙梦影飘林外蝶，酒杯痕湿槛前鳌。", 
            "飞龙石濑愁俱迥，忍和幽人廿五骚。"
        ], 
        "title": "和范三题云锦亭", 
        "type": "律诗", 
        "yun": "豪"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "四年此地两重五，前度入山今出山。", 
            "荆楚岁时徒衮衮，匡庐云物自閒閒。", 
            "每逢令节浑无奈，欲买扁舟且未还。", 
            "回首楼台淹日月，惟余涕泪照苔斑。"
        ], 
        "title": "重五前一日出山作", 
        "type": "律诗", 
        "yun": "删"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "难向重华达片言，皋陶不下问沈冤。", 
            "游魂八极身为辔，衔恨千龄口似鞬。", 
            "肯让秦人剪鹑首，欲回周纪次天鼋。", 
            "寸心自比夔江石，那信东吴未可吞。"
        ], 
        "title": "将自唐山赴台湾同人赋诗赠行因和杨德甫兵部韵留别 其一", 
        "type": "律诗", 
        "yun": "元"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "暴虎冯河岂问他，不妨魑魅喜人过。", 
            "寂寥故国山中月，荡潏天风海上波。", 
            "云汝衣裳辞九土，雨来戈戟战群魔。", 
            "卢龙塞远朱鸢近，赚取离歌作挽歌。"
        ], 
        "title": "将自唐山赴台湾同人赋诗赠行因和杨德甫兵部韵留别 其二", 
        "type": "律诗", 
        "yun": "歌"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "有谁髯似仲坚虬，莫畏扶馀路阻修。", 
            "回日戈思鲁阳战，切云冠学屈原游。", 
            "神人姑射遥相待，佚女娀台近可求。", 
            "小别千年行万里，故应魂断日南舟。"
        ], 
        "title": "将自唐山赴台湾同人赋诗赠行因和杨德甫兵部韵留别 其三", 
        "type": "律诗", 
        "yun": "尤"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "珠崖弃地岂良图，赤手擎天一柱孤。", 
            "忍见伊川皆野祭，况闻仓葛有人呼。", 
            "故乡真定辞先垄，异代延平访旧都。", 
            "南越今方为汉守，长缨祗愿系东胡。"
        ], 
        "title": "闽舟感怀 其二", 
        "type": "律诗", 
        "yun": "虞"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "鼠端持两技终穷，兔窟营三计枉工。", 
            "黄屋何劳效椎髻，乌江早拟渡重瞳。", 
            "蜃楼人物形才具，蚁国衣冠梦已空。", 
            "如此颓波谁为挽，焚香泣血叩苍穹。"
        ], 
        "title": "书愤", 
        "type": "律诗", 
        "yun": "东"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "鱼龙草木畏威名，鸡犬桑麻庆再生。", 
            "燕颔虎头班定远，鲲身鹿耳郑延平。", 
            "孤城斗绝三千里，一将强于百万兵。", 
            "耿耿丹衷惟许国，皇天应鉴此精诚。"
        ], 
        "title": "赠台将", 
        "type": "律诗", 
        "yun": "庚"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "敢云忠信涉波涛，海阔天空任所遭。", 
            "五两风轻双鸟羽，三千水弱一鸿毛。", 
            "南窗朱鸟贻书札，东国青童畏佩刀。", 
            "为念君亲思效死，渡泸往复不辞劳。"
        ], 
        "title": "别台咏怀 其一", 
        "type": "律诗", 
        "yun": "豪"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "炎荒十日小盘桓，皂帽依然返幼安。", 
            "照汗青诗文渡海，满江红曲岳凭阑。", 
            "遑求泽国持龙节，颇负边人望豸冠。", 
            "犹有伏波横海志，书生戎服一登坛。"
        ], 
        "title": "别台咏怀 其二", 
        "type": "律诗", 
        "yun": "寒"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "使越何曾计橐资，远游心事楚骚知。", 
            "麒麟凤鸟为先戒，翡翠鲸鱼入小诗。", 
            "送别五千人槜李，压装三百颗离支。", 
            "白云黄竹瑶池路，穆满重来定几时。"
        ], 
        "title": "别台咏怀 其三", 
        "type": "律诗", 
        "yun": "支"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "墨绖麻衣岁两更，空悲万里请长缨。", 
            "蛮烟瘴雨添行色，海水天风和哭声。", 
            "马革死输鸱革死，龙工生胜鸟工生。", 
            "虚空已卜年馀到，不向人间更纪程。"
        ], 
        "title": "别台咏怀 其四", 
        "type": "律诗", 
        "yun": "庚"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "八极神游世界空，寒门熛阙往来中。", 
            "东云龙向西云露，南海牛从北海风。", 
            "馆问碧蹄平秀吉，城寻赤嵌郑成功。", 
            "纷纷蛮触都经眼，莫把英雄溷乃公。"
        ], 
        "title": "续别台咏怀 其一", 
        "type": "律诗", 
        "yun": "东"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "十二连山拥白银，水晶宫阙与为邻。", 
            "鳌腾轴底思掀地，龙入窗中欲攫人。", 
            "水立九天云四海，风乘万里日三神。", 
            "临渊翻洒垂堂泪，虮虱从何有此身。"
        ], 
        "title": "续别台咏怀 其二", 
        "type": "律诗", 
        "yun": "真"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "走南走北意如狂，冲暑冲寒祗自伤。", 
            "春露秋霜悲故国，炎风朔雪感天王。", 
            "胭脂坐令输胡地，翡翠何曾赚越装。", 
            "总为死生难自了，人间天上两高堂。"
        ], 
        "title": "续别台咏怀 其三", 
        "type": "律诗", 
        "yun": "阳"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "九江英布听随何，六郡任嚣教尉佗。", 
            "万里桥边一杯酒，三垂冈下百年歌。", 
            "深州未出牛元翼，浪泊难归马伏波。", 
            "回首鸦军斜日远，风云无计起沙陀。"
        ], 
        "title": "续别台咏怀 其四", 
        "type": "律诗", 
        "yun": "歌"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "即论诗思已清新，肝胆轮囷更可珍。", 
            "蹈海鲁连原志士，输边卜式亦名臣。", 
            "两河忠义难忘宋，三户英雄好灭秦。", 
            "忍令梓乡成异域，回天终望主兼宾。"
        ], 
        "title": "题林氅云郎中诗卷兼讽林时甫卿使", 
        "type": "律诗", 
        "yun": "真"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "诗篇李峤真才子，飞鹤横汾感慨多。", 
            "闽海泪枯唐日月，燕云心死宋山河。", 
            "赤眉故国通天表，青眼高楼斫地歌。", 
            "二百馀年应有此，先皇雨露在菁莪。"
        ], 
        "title": "和氅云见赠", 
        "type": "律诗", 
        "yun": "歌"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "海天孤岛瘴云阴，灰灭田横一寸心。", 
            "南国荪荃忍终古，西山薇蕨到于今。", 
            "黄图九夏安危局，青史千秋得失林。", 
            "死作阎罗生柱国，笑他无福比韩擒。"
        ], 
        "title": "感事和氅云韵", 
        "type": "律诗", 
        "yun": "侵"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "玉门何路望生还，恍忽长辞天地间。", 
            "黄耳音书隔人海，红毛衣服共云山。", 
            "亡秦歃血今三户，适越文身古百蛮。", 
            "皂帽藜床未归客，独惭无术救时艰。"
        ], 
        "title": "寓台咏怀 其一", 
        "type": "律诗", 
        "yun": "删"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "田横岛上此臣民，不负天家二百春。", 
            "中露微君黎望卫，下泉无伯桧思郇。", 
            "谁忘被发缨冠义，各念茹毛践土身。", 
            "痛哭珠崖原汉地，大呼仓葛本王人。"
        ], 
        "title": "寓台咏怀 其二", 
        "type": "律诗", 
        "yun": "真"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "愁上高楼望夕烽，东南佳气几时钟。", 
            "水遮王母三千里，山隔刘郎一万重。", 
            "故垒阵图夔府石，荒城牌字象州松。", 
            "鲸鲵京观分明在，何事天骄访旧踪。"
        ], 
        "title": "寓台咏怀 其三", 
        "type": "律诗", 
        "yun": "冬"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "延平祠庙郁岧峣，割据英雄气未消。", 
            "见说杜鹃啼蜀帝，不妨桀犬吠唐尧。", 
            "廿年赐姓空开国，再世降王已入朝。", 
            "十二银山掀鹿耳，精灵犹作伍胥潮。"
        ], 
        "title": "寓台咏怀 其四", 
        "type": "律诗", 
        "yun": "萧"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "海录虞衡览物华，南方卑湿过长沙。", 
            "钩辀格磔人如鸟，答遝离支果胜花。", 
            "日暖炎洲无翡翠，雨昏瘴窟有龙蛇。", 
            "采风番社何人事，惟见蒲桃载满槎。"
        ], 
        "title": "寓台咏怀 其五", 
        "type": "律诗", 
        "yun": "麻"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "宝刀未斩郅支头，惭愧炎荒此系舟。", 
            "泛海零丁文信国，渡泸兵甲武乡侯。", 
            "偶因射虎随飞将，苦对盘鸢忆少游。", 
            "马革倘能归故里，招魂应向日南州。"
        ], 
        "title": "寓台咏怀 其六", 
        "type": "律诗", 
        "yun": "尤"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "二百年前虱处裈，涵濡煦育子生孙。", 
            "久无剧盗萑苻泽，那有强藩桔柣门。", 
            "麦饭牛羊亡国垄，桃花鸡犬远人村。", 
            "昆明池上旌旗在，谁拨残灰验劫痕。"
        ], 
        "title": "续寓台咏怀 其一", 
        "type": "律诗", 
        "yun": "元"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "浪泊炎风跕跕鸢，书生翻作马文渊。", 
            "零丁洋外疑无地，大甲溪边别有天。", 
            "虎齿所居楼十二，鸿毛难载水三千。", 
            "中原一发何时达，目断齐州九点烟。"
        ], 
        "title": "续寓台咏怀 其二", 
        "type": "律诗", 
        "yun": "先"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "贾谊长沙已自伤，长沙今更隔潇湘。", 
            "元蜂赤蚁苍梧野，紫蟹黄鱼白苇庄。", 
            "海水似墙遮北极，火云如盖覆南荒。", 
            "炎方怪底无冰雪，都作羁人鬓上霜。"
        ], 
        "title": "续寓台咏怀 其三", 
        "type": "律诗", 
        "yun": "阳"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "天末孤城城上头，登临无地可销忧。", 
            "藤萝芦荻如夔府，薜荔芙蓉似柳州。", 
            "坠露沈云都入海，惊风密雨总当楼。", 
            "大荒我有他年约，披发骑麟再访秋。"
        ], 
        "title": "续寓台咏怀 其四", 
        "type": "律诗", 
        "yun": "尤"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "八表风云一剑磨，夜骑天驷度天河。", 
            "梳头逆旅逢张妹，椎髻蛮夷起赵佗。", 
            "折节太原公子在，感怀真定弟昆多。", 
            "宝刀难断东流水，万古愁心奈尔何。"
        ], 
        "title": "续寓台咏怀 其五", 
        "type": "律诗", 
        "yun": "歌"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "哀郢怀沙死拒秦，平生幽怨楚灵均。", 
            "白麟奇木长缨客，紫凤天吴短褐人。", 
            "南北恍超风马海，东西愁近杀牛邻。", 
            "卜居终在江鱼腹，岁岁三闾占好春。"
        ], 
        "title": "续寓台咏怀 其六", 
        "type": "律诗", 
        "yun": "真"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "此行端不为鲈鱼，万里南舟驾日车。", 
            "汉弃朱崖非得已，越薰丹穴果何如。", 
            "久轻陆贾千金橐，欲达刘公一纸书。", 
            "碣石潇湘迷处所，海天极目独愁予。"
        ], 
        "title": "台舟感怀 其一", 
        "type": "律诗", 
        "yun": "鱼"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "火维朱鸟在南窗，蜗角称兵有旧邦。", 
            "空慕班超探虎穴，岂知项羽走乌江。", 
            "六州错铸金瓯缺，一局棋枯玉斗撞。", 
            "且自全躯保妻子，资多终得拥旌幢。"
        ], 
        "title": "台舟感怀 其二", 
        "type": "律诗", 
        "yun": "江"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "顺昌闻道有刘锜，赤手空弮半壁支。", 
            "即墨田单为守将，睢阳南八是男儿。", 
            "两河忠义旌旗在，万福威名草木知。", 
            "谁识洛阳年少客，抚弦悽壮共登陴。"
        ], 
        "title": "台舟感怀 其三", 
        "type": "律诗", 
        "yun": "支"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "漫道扶馀拥仲坚，海滨邹鲁日中天。", 
            "潮州谪宦能驱鳄，汐社遗民有拜鹃。", 
            "千圣降灵留命脉，九州同气拒腥膻。", 
            "辽东皂帽聊城矢，一节徘徊愧昔贤。"
        ], 
        "title": "台舟感怀 其四", 
        "type": "律诗", 
        "yun": "先"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "一自□田隐不偕，板舆追念独伤怀。", 
            "见佳泉石惟思哭，遇好溪山便欲埋。", 
            "已誓首邱成羽化，尚惭面壁学心斋。", 
            "炎荒风景还如梦，两道清湍百尺崖。"
        ], 
        "title": "游厦门南普陀 其一", 
        "type": "律诗", 
        "yun": "佳"
    }, 
    {
        "author": "易顺鼎", 
        "era": "近现代", 
        "subtype": "七言律诗", 
        "text": [
            "旗亭说梦一衰翁，说梦谁知在梦中。", 
            "才替荷花作生日，又看梧叶落秋风。", 
            "骚从览揆庚寅始，诗自编年甲子终。", 
            "还共少年贪把臂，真成临老入花丛。"
        ], 
        "title": "初秋作", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "五言排律", 
        "text": [
            "曾下元方拜，余先识阿群。", 
            "辖投怀畅饮，扫榻忆论文。", 
            "谊以忘年写，情缘世好殷。", 
            "佯狂偏爱我，老病却忧君。", 
            "一别经芳岁，相思隔暮云。", 
            "素书犹问候，凶讯忽惊闻。", 
            "太息仪型远，谁知著作勤。", 
            "词章吾友绍，德行里人尊。", 
            "印岫舒霞绮，房溪漾縠纹。", 
            "回瞻游宴处，长怆死生分。", 
            "礼欠灵软送，神驰宿草坟。", 
            "写哀诗满幅，寄侑纸钱焚。"
        ], 
        "title": "星郎先生挽词", 
        "type": "排律", 
        "yun": null
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "花底无心鸟，春来百种鸣。", 
            "朝朝老屋外，如和晓吟声。"
        ], 
        "title": "杂诗四首 其一", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "春日楼前望，春风陌上吹。", 
            "客心如杨柳，一样乱如丝。"
        ], 
        "title": "杂诗四首 其二", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "春城桃李正芳菲，故国池台有是非。", 
            "山鹧亦知行不得，啼鹃偏道不如归。"
        ], 
        "title": "杂诗四首 其三", 
        "type": "绝句", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "吟虫唧唧近窗纱，银汉无声缺月斜。", 
            "一阵香风扑襟袖，隔墙开遍素馨花。"
        ], 
        "title": "杂诗四首 其四", 
        "type": "绝句", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "打鼓发江干，新月照帆索。", 
            "壮风不借人，暂向芦中泊。"
        ], 
        "title": "舟行杂咏八首 其一", 
        "type": "绝句", 
        "yun": "药"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "敧枕舵栖底，风波梦不安。", 
            "三更呼起碇，星斗满江寒。"
        ], 
        "title": "舟行杂咏八首 其二", 
        "type": "绝句", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "水上无鸣鸡，推篷天忽曙。", 
            "回望多白云，故山渺何处？"
        ], 
        "title": "舟行杂咏八首 其三", 
        "type": "绝句", 
        "yun": "御"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "隔断华夷界，其如此水何！", 
            "无人管来往，输与白鸥多。"
        ], 
        "title": "舟行杂咏八首 其四", 
        "type": "绝句", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "泛泛到中流，蛟龙吹浪起。", 
            "将身托轻舟，与汝同生死。"
        ], 
        "title": "舟行杂咏八首 其五", 
        "type": "绝句", 
        "yun": "纸"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "云水一千里，苍茫落照馀。", 
            "鸟飞不到此，乡信付双鱼。"
        ], 
        "title": "舟行杂咏八首 其六", 
        "type": "绝句", 
        "yun": "鱼"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "水宿淹晨昏，岂料有今日？", 
            "日上水通红，云破山争出。"
        ], 
        "title": "舟行杂咏八首 其七", 
        "type": "绝句", 
        "yun": "质"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "草长渔人舍，鸡鸣老树村。", 
            "篙师速打桨，此地是中原。"
        ], 
        "title": "舟行杂咏八首 其八", 
        "type": "绝句", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "龚生嗟竟夭，彩笔入穷泉。", 
            "神理凭谁问，巫咸已上天。"
        ], 
        "title": "哭沈社兄二首 其一", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "识子自童稚，交亲十六年。", 
            "惭无束刍吊，抱病泣春天。"
        ], 
        "title": "哭沈社兄二首 其二", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "密树荫清池，鱼乐君知否？", 
            "平生江海意，一试钓鳌手。"
        ], 
        "title": "吴氏吟香园八咏中六首 一 其一 月池垂钓", 
        "type": "绝句", 
        "yun": "有"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "鸟啼白昼静，竹土島对楸枰。", 
            "林深人不见，时闻落子声。"
        ], 
        "title": "吴氏吟香园八咏中六首 一 二 竹{土島}围棋", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "寻春过小桥，杨柳青如许。", 
            "黄鸟不依人，却坐高枝语。"
        ], 
        "title": "吴氏吟香园八咏中六首 一 三 小桥问柳", 
        "type": "绝句", 
        "yun": "语"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "三月樱花时，仙京盛裙屐。", 
            "曲槛忽逢春，似作海东客。"
        ], 
        "title": "吴氏吟香园八咏中六首 一 四 曲槛观樱", 
        "type": "绝句", 
        "yun": "陌"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "缥缈壶中山，飞入竹林下。", 
            "前临菡萏池，清绝宜长夏。"
        ], 
        "title": "吴氏吟香园八咏中六首 一 五 假山消夏", 
        "type": "绝句", 
        "yun": "马"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "既放篱下菊，又开水边蓼。", 
            "秋色日日佳，诗兴添多少？"
        ], 
        "title": "吴氏吟香园八咏中六首 一 六 老圃吟秋", 
        "type": "绝句", 
        "yun": "筱"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "针灸仙家法，刀圭海上方。", 
            "悬壶洛阳市，儿女识韩康。"
        ], 
        "title": "赠旭东", 
        "type": "绝句", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "百口飘零乍定居，刺桐花下理琴书。", 
            "故人万里无消息，日日临江钓鲤鱼。"
        ], 
        "title": "避地泉州作", 
        "type": "绝句", 
        "yun": "鱼"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "香火荒凉破庙空，广庭灌木自成丛。", 
            "可怜遗臭真千古，此巷如今尚姓洪。"
        ], 
        "title": "所居洪衙埕即清初洪经略承畴故第，今尚有祠堂在焉", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "绛帐笙歌户外传，师生唱和有新篇。", 
            "韩门多少谈经士，辛苦吟诗贾浪仙。"
        ], 
        "title": "题资铨侄与其师龚孝廉仲翎（显鹤）赠答诗后", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "娉娉袅袅采茶娘，不采蘼芜不采桑。", 
            "日暮子规劝归去，荒山草露易沾裳。"
        ], 
        "title": "采茶歌四首 其一", 
        "type": "绝句", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "上山采茶筋力苦，下山饮茶喉舌甘。", 
            "谁识个中甘苦趣，朝朝暮暮自携篮。"
        ], 
        "title": "采茶歌四首 其二", 
        "type": "绝句", 
        "yun": "覃"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "鹧鸪声里忆哥哥，亲拣云芽远寄他。", 
            "一一枪旗侬自采，渴怀七碗莫嫌多！"
        ], 
        "title": "采茶歌四首 其三", 
        "type": "绝句", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "凤饼龙团讵足珍，愿君长忆采茶人。", 
            "纤纤女手缝裳好，底事提筐忘苦辛？"
        ], 
        "title": "采茶歌四首 其四", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "花底无心鸟，春来百种鸣。", 
            "朝朝老屋外，如和晓吟声。"
        ], 
        "title": "杂诗四首 其一", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "五言绝句", 
        "text": [
            "春日楼前望，春风陌上吹。", 
            "客心如杨柳，一样乱如丝。"
        ], 
        "title": "杂诗四首 其二", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "春城桃李正芳菲，故国池台有是非。", 
            "山鹧亦知行不得，啼鹃偏道不如归。"
        ], 
        "title": "杂诗四首 其三", 
        "type": "绝句", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "吟虫唧唧近窗纱，银汉无声缺月斜。", 
            "一阵香风扑襟袖，隔墙开遍素馨花。"
        ], 
        "title": "杂诗四首 其四", 
        "type": "绝句", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "夕阳西下水东流，芳草萋萋送客舟。", 
            "默倚危樯念身世，一声孤雁满天秋。"
        ], 
        "title": "晚发梧栖口占", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "轮蹄镇日走尘埃，树里呼舟又一回。", 
            "长短石桥三十六，送人双桨渡江来。"
        ], 
        "title": "莆尾渡", 
        "type": "绝句", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "长门渡隘浪成堆，欲进船时雾不开。", 
            "多谢东风与吹垢，两边无数好山来。"
        ], 
        "title": "自长门至南台，舟行即事二首 其一", 
        "type": "绝句", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "入港高悬五色旗，烟中楼阁认霏微。", 
            "倚樯忘却双轮捷，怪道邻舟似箭飞。"
        ], 
        "title": "自长门至南台，舟行即事二首 其二", 
        "type": "绝句", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "摇鞭数尽短长亭，一路云山列翠屏。", 
            "日午濑溪溪上过，松花黄映荔花青。"
        ], 
        "title": "兴化道中", 
        "type": "绝句", 
        "yun": "青"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "乌石巉岩千尺馀，苍松翠柏画难如。", 
            "此中无数好丘壑，都付风流谢幼舆。"
        ], 
        "title": "赠谢傅为孝廉（贤霖）二首 其一", 
        "type": "绝句", 
        "yun": "鱼"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "鬓丝禅榻感华年，未了青楼一段缘。", 
            "十里城南珠簿下，美人争唤杜樊川。"
        ], 
        "title": "赠谢傅为孝廉（贤霖）二首 其二", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "太平桥畔树参差，恼杀客肠人不知。", 
            "两过枫亭无荔啖，今年来早昔年迟。"
        ], 
        "title": "枫亭", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "离家不返又移家，薄叶随波讵有涯。", 
            "好在鲤鱼城小住，熟梅时节看黄花。"
        ], 
        "title": "将由晋江移居沪渎，示海外亲友", 
        "type": "绝句", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "老柏萧森土一堆，英雄遗迹后人哀。", 
            "墓前铁汉应流涕，赢得千秋唾骂来。"
        ], 
        "title": "和俞子渊武林怀古四首 其一", 
        "type": "绝句", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "万树梅花绕殡宫，年年啼鸟怨东风。", 
            "当时高士谁曾见？可笑髯苏忆梦中。"
        ], 
        "title": "和俞子渊武林怀古四首 其二", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "美人死后尚情深，金缕歌残泪满襟。", 
            "悽绝西泠松柏下，阿谁更与结同心。"
        ], 
        "title": "和俞子渊武林怀古四首 其三", 
        "type": "绝句", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "绝代人难与命争，红销香歇最怜卿。", 
            "祗应不惮梅花妒，芳冢长依处士茔。"
        ], 
        "title": "和俞子渊武林怀古四首 其四", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "晨光照水尚熹微，行近花丛又湿衣。", 
            "雾里帆来看不见，一声柔橹去如飞。"
        ], 
        "title": "江堤晓行", 
        "type": "绝句", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "灯红酒绿画楼东，此夕飞花遇断蓬。", 
            "沧海桑田多少泪，慇勤弹入四弦中。"
        ], 
        "title": "赠林月香校书二首（月香淡水人） 其一", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "柳眉桃脸画难真，消瘦红羊劫后身。", 
            "好与参军作蛮语，本来苏小是乡亲。"
        ], 
        "title": "赠林月香校书二首（月香淡水人） 其二", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "晋代衣冠族，唐藩割据场。", 
            "山连百越远，水接十洲长。", 
            "海物鱼盐富，天文牛斗光。", 
            "有人览形胜，怀古意茫茫。"
        ], 
        "title": "泉州杂诗六首 其一", 
        "type": "律诗", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "胜代遗民岛，金门与厦门。", 
            "熊罴今戍卒，虫鹤昔冤魂。", 
            "镇海楼船壮，临江鼓角喧。", 
            "狂澜从此息，颇、牧在边藩。"
        ], 
        "title": "泉州杂诗六首 其二", 
        "type": "律诗", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "万仞石峥嵘，泉山镇郡城。", 
            "人言裴祖庙，昔驻越王兵。", 
            "战斗有时止，神仙安可成？", 
            "蜕岩临大海，登眺不胜情。"
        ], 
        "title": "泉州杂诗六首 其三", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "助教欧阳子，天南不世才。", 
            "家乡三岛近，科第八闽开。", 
            "少日读书处，游人访古来。", 
            "遗篇那可见，石室满尘埃。"
        ], 
        "title": "泉州杂诗六首 其四", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "闻说南安县，诗人晚岁留。", 
            "依刘王粲苦，哀郢屈原愁。", 
            "旧隐山亭在，于今木叶秋。", 
            "何当载美酒，不老岭边游。"
        ], 
        "title": "泉州杂诗六首 其五", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "九日山长在，三唐世已遐。", 
            "石留遗老子，树发古时花。", 
            "未到逢人问，将游恨路赊。", 
            "终当与俦侣，采药拨云霞。"
        ], 
        "title": "泉州杂诗六首 其六", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "夫子沧洲逸，相逢叹黍离。", 
            "可怜逃难后，更赋悼亡诗。", 
            "尘土埋琼树，霜风凋玉芝。", 
            "廿年琴瑟好，弦断为君悲。"
        ], 
        "title": "题杨寿若明经（鸿乔）悼亡诗后二首 其一", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "举案已无妇，应门仅有僮。", 
            "飘零画眉笔，悽惨妒花风。", 
            "青雀鸣台上，孤鸾泣镜中。", 
            "祗应念恩爱，难作鼓盆翁。"
        ], 
        "title": "题杨寿若明经（鸿乔）悼亡诗后二首 其二", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "九州何太窄，无地置梁君。", 
            "去矣辞乡国，飘然逐海云。", 
            "扶桑观日窟，弱水觅仙群。", 
            "若遇羡门子，骑龙避世氛。"
        ], 
        "title": "怀梁子嘉（时梁游日本）", 
        "type": "律诗", 
        "yun": "文"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "旅舍无尘事，贪閒户不开。", 
            "风吹残暑退，雨逐早秋来。", 
            "梦里家山远，诗中节序催。", 
            "鸣蝉与落叶，并使客心哀。"
        ], 
        "title": "秋日杂兴 其一", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "无策济时艰，悲秋晋水间。", 
            "风鸣城外杵，木落雨中山。", 
            "鲤郭花如霰，蚶江月似环。", 
            "异乡饶景物，聊足慰疏顽。"
        ], 
        "title": "秋日杂兴 其二", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "联步出禅宫，閒行小圃东。", 
            "墙头排远岫，塔顶耸遥空。", 
            "忍草自然绿，灵花随意红。", 
            "商量此种菜，休厌在城中。"
        ], 
        "title": "同铨侄游崇福寺后小圃", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "一线相援引，秋风著意吹。", 
            "势狂云亦避，飞疾鸟难随。", 
            "莫道鶱腾后，长无坠落时。", 
            "身高休更上，更上便孤危。"
        ], 
        "title": "纸鸢", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "拂拭古时镜，圆光一片浮。", 
            "本来经百鋉，直可鉴千秋。", 
            "鬼魅藏形拙，奸雄照胆羞。", 
            "只愁辞宝匣，飞去挂秦楼。"
        ], 
        "title": "镜", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "茅舍三间里，藜床六尺馀。", 
            "百年何日了？半世此中居。", 
            "偶踞固吹笛，频移为读书。", 
            "不知王逸少，坦腹意奚如？"
        ], 
        "title": "床", 
        "type": "律诗", 
        "yun": "鱼"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "万缕编斑竹，双钩铸白银。", 
            "玉楼高处挂，绣额著来新。", 
            "月皎能筛影，花香解透春。", 
            "被人嫌怨极，只为蔽佳人。"
        ], 
        "title": "帘", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "海水茫茫阔，云帆的的微。", 
            "高从天际去，险自浪中归。", 
            "翳日浮沉惯，随风向背飞。", 
            "悠扬方未定，萍叶又相依。"
        ], 
        "title": "帆", 
        "type": "律诗", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "南北又东西，随身一杖藜。", 
            "向来相倚傍，何忍便分携？", 
            "春野行吟把，秋山带醉提。", 
            "慎毋化龙去，使我困攀跻。"
        ], 
        "title": "杖", 
        "type": "律诗", 
        "yun": "齐"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "冰簟银床上，桃花一枕头。", 
            "曾经神女荐，犹记宓妃留。", 
            "暇日长欹卧，仙家屡梦游。", 
            "莫愁金易尽，鸿宝此中求。"
        ], 
        "title": "枕", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "蓬岛分明近，中流鼓棹归。", 
            "舟倾鱼跃入，风猛鹢回飞。", 
            "险过魂犹悸，愁多泪转稀。", 
            "重来解维处，东望倍依依。"
        ], 
        "title": "舟行遇风，还獭江感赋", 
        "type": "律诗", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "云海茫茫里，乘桴亦快哉。", 
            "帆飞天上去，人向日边来。", 
            "水远高于岸，涛奔响似雷。", 
            "黄昏阴火出，仿佛见银台。"
        ], 
        "title": "渡海作二首 其一", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "平海夕悠悠，星河倒影流。", 
            "鱼涎吹作雨，蜃气结成楼。", 
            "天外呼青鸟，舟边狎白鸥。", 
            "扶桑枝可折，寄远苦无由。"
        ], 
        "title": "渡海作二首 其二", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "当日浑如醉，于今始觉差。", 
            "是谁教作客？底事又归家？", 
            "丝木随人弄，萍蓬祗自嗟。", 
            "夜深追往失，轮转腹中车。"
        ], 
        "title": "有感寄伯兄三首 其一", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "浪自投豺虎，伤心不可详。", 
            "台卿长隐匿，阮籍久佯狂。", 
            "饥饿非难忍，旋归何所望。", 
            "仙源花好在，岁岁笑渔郎。"
        ], 
        "title": "有感寄伯兄三首 其二", 
        "type": "律诗", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "失足嗟何及，寸心难自明。", 
            "昔惭殷义士，今愧鲁书生。", 
            "左衽非吾意，同袍盐此情。", 
            "白丝一以染，祗恨玷生平。"
        ], 
        "title": "有感寄伯兄三首 其三", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "薄暮温陵道，风光可入诗。", 
            "笼山云似帽，织树雨如丝。", 
            "鸟语归巢闹，渔舟逐岸移。", 
            "桥头人卖酒，风扬一青旗。"
        ], 
        "title": "晚行（以下戊戌）", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "思乡三岁切，近里一家惊。", 
            "虎口逃非易，鸿毛掷太轻。", 
            "累君作宾石，哀我似台卿。", 
            "壁里兼车里，终身感此情。"
        ], 
        "title": "寄三兄 其一", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "已作惊弓鸟，旅为失水鱼。", 
            "冥鸿徒羡彼，涸鲋最愁余。", 
            "旅馆青衫破，高堂白发疏。", 
            "孔怀如见念，莫厌寄家书。"
        ], 
        "title": "寄三兄 其二", 
        "type": "律诗", 
        "yun": "鱼"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "阴雨连旬久，暗时一捲帘。", 
            "风来池水皱，花落砌苔黏。", 
            "画永闲方觉，春深冷转添。", 
            "渊明虽止酒，小饮正无嫌。"
        ], 
        "title": "春晴即事", 
        "type": "律诗", 
        "yun": "盐"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "小池清且浅，容得一吴舲。", 
            "岸染苔痕绿，波涵树影青。", 
            "芦中翔翡翠，蘋末立蜻蜓。", 
            "钓竹闲来把，秋风满水亭。"
        ], 
        "title": "游莱园小池", 
        "type": "律诗", 
        "yun": "青"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "邺中为密坐，洛下发清谈。", 
            "酒盏要崔五，诗牌与祖三。", 
            "剑歌欢未极，巾舞兴初酣。", 
            "应念穷居者，蓬蒿塞道南。"
        ], 
        "title": "次韵遥和绍尧、祝澄、剑渔、梅樵诸吟友磺溪唱酬之作二首 其一", 
        "type": "律诗", 
        "yun": "覃"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "共酌屠苏酒一尊，春随人也到闲门。", 
            "帘前桃李笑黄昏。", 
            "何限去年悲喜事，东风吹梦了无痕。", 
            "碧纱窗下剪灯论。"
        ], 
        "title": "浣溪纱 元旦复澄、旭东、望洋见过", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "一盏孤山新岁酒，多情来别梅花，恨无红袖拨琵琶。", 
            "愿君题醉笔，粉壁待笼纱。", 
            "风雪此行须自重，五湖去未携家，神州正是乱如麻。", 
            "重飞辽海鹤，城郭总堪嗟。"
        ], 
        "title": "临江仙 赠别旭东", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "酒解消愁否？", 
            "便千杯也浇不散，茧丝心绪。", 
            "绣阁春寒无人问，尽日片风丝雨，噤瘁得花心难吐。", 
            "十里石家新锦幛，让后庭玉树深深护。", 
            "莺有恨，燕无语。", 
            "萧郎隔断侯门路，梦随风化为蝴蝶，归飞旧处。", 
            "春去春来人事改，正叹园林非故。", 
            "忽唤醒城头画鼓，离恨转深何处写？", 
            "对影儿独向残灯诉。", 
            "云鬓乱，起来暮。"
        ], 
        "title": "金缕曲 次和豁轩", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "亲擘黄柑荐酒尊，玉梅花下掩重门。", 
            "片风丝雨日初昏。", 
            "万里看飞孤雁影，一枝横扫旧巢痕。", 
            "人生聚散不堪论。"
        ], 
        "title": "浣溪沙 诸君赐和再踵前韵", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "倒金尊，摇玉尘，花底越吟苦。", 
            "待月眠迟，宝鸭冷香炷。", 
            "夜深丝雨初晴，罗云不散，怅九点齐烟何处？", 
            "感今古，谁更擪笛津桥，唐宫曲偷谱。", 
            "料得灯楼，永夕罢歌舞。", 
            "茫茫天上人间，海枯石烂，问此恨嫦娥知否？"
        ], 
        "title": "祝英台近 壬子元宵，悔之、复澄、豁轩同过草堂，雨后对月作", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "听秦乌，看汉月，岁岁此情苦。", 
            "说甚灯期，窗下短檠炷。", 
            "少年南陌遗香，旧欢如梦，叹和梦也无寻处。", 
            "谩怀古，又是柯烂棋残，伊凉换新谱。", 
            "茸帽梅边，随意插花舞。", 
            "人生离合何常，明年今夜，更樽酒共论文否？"
        ], 
        "title": "祝英台近 次韵再酬诸君", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "乍天际清商徐奏，旅雁程催，暮云鳞皱。", 
            "香散银塘，水仙衣薄怎禁受？", 
            "有情团扇，留不住君怀袖。", 
            "檐马梦中鸣，一霎判炎凉时候。", 
            "搔首，怅琼闺路杳，只听碧天声逗。", 
            "刘郎去也，问谁咏菊芳兰秀？", 
            "正乱叶扑簌飘阶，怕飞坠邻家鸳甃。", 
            "镇西望愁予，人隔红墙知否？"
        ], 
        "title": "长亭怨 秋风", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "飙馆登高，算佳期又近，传书无雁。", 
            "亭树渐疏，凄凉数蝉吟晚。", 
            "西山翠瞰墙头，奈画阁重帘不捲。", 
            "寒浅，入霜砧正催兰闺针线。", 
            "摇落对秋苑，谱商弦一曲，暮愁难剪。", 
            "叹吟帻甚处坠，鬓凋心断。", 
            "先期暗约鸾俦，泛菊浅幽怀偷展。", 
            "遥劝，有新蟾挂垂杨岸。"
        ], 
        "title": "惜秋华 重九前一日，豁轩、补牢见过，用「梦窗飞翼楼」韵", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "我斟绿酒，卿倚红腔，且慢归去。", 
            "小劫华严，牢落一般情绪。", 
            "耳畔琵琶胡语咽，何心金屋深深住。", 
            "怨佳人甚东西沟水，便吟愁句。", 
            "看满目江山摇落，谁解吹红？", 
            "再著霜树。", 
            "绝代文章，落笔总惊风雨。", 
            "勾引梅梢春又到，多情莫叹才华误。", 
            "燕巢倾，问乌衣寄身何处？"
        ], 
        "title": "倦寻芳 和豁轩韵", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "倚仗看山山正睡，鸟唤苍烟里。", 
            "又近黄昏日将坠，溪水急，风吹袂。", 
            "我自荒寒逃物外，赚得诗人至。", 
            "漫笑刘郎门深闭，聊种菜，消英气。"
        ], 
        "title": "四和香", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "久矣吹尘无好梦，奈何风伯相仇，瓦鸳飞遍小溪头。", 
            "天应未许，中岁筑菟裘。", 
            "辛苦牵萝重补屋，天寒倚竹堪愁，一枝栖息拙于鸠。", 
            "万间广厦，奢愿若为酬。"
        ], 
        "title": "临江仙 小筑四阕 其一", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "少许先畴都在此，蛟龙与我相争，欲凭竹石作干城。", 
            "朝来尾角，黄鹄报波成。", 
            "力挽狂澜吾辈事，区区田舍犹轻，思将恨海总填平。", 
            "临流踯躅，岂是羡鱼情。"
        ], 
        "title": "临江仙 小筑四阕 其二", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "家在空明云水际，白茆红瓦参差，秋瓜蔓陇豆升篱。", 
            "荒寒郊落，光景恰宜诗。", 
            "门外小池新凿就，池上孤岛无依，手栽桃李驻春晖。", 
            "成阴结子，食报定何时？"
        ], 
        "title": "临江仙 小筑四阕 其三", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "家具无多车载到，贫如东野谁怜，文窗棐几略新鲜。", 
            "山妻稚子，相顾已欣然。", 
            "回忆廿年离乱事，崎岖随母三迁，只今遗像影堂悬。", 
            "乌私欲报，肠断隔人天。"
        ], 
        "title": "临江仙 小筑四阕 其四", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "望江南，凭阑飞去骚魂。", 
            "苦恨蜑雨蛮烟，楼外昼常昏。", 
            "径买片帆西渡，任故园花柳，惜别残春。", 
            "羡结交四海，元龙未老，豪气犹存。", 
            "前程细数，黄梅节近，人在吴门。", 
            "伍相荒祠，听不得玉箫呜咽，吹起风云。", 
            "人情叵测，看豆萁煎到同根。", 
            "池水皱，算干卿底事？", 
            "伤时热泪，空湿襟痕。"
        ], 
        "title": "湘春夜月 用黄雪舟韵，送献堂西游中国，时南北方倡分立", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "荏弱孱躯，温柔细语，劫风吹远。", 
            "中宵酒渴，梦里时时错唤。", 
            "算穷途相依半生，怕人刚叩情深浅。", 
            "唱一篇哀些，人间天上，可能听遍？", 
            "春短，知难恋。", 
            "更苦是难逢，夜台鱼雁。", 
            "百年有几？", 
            "我亦无多时返。", 
            "问天天山檗涧松，死生流转何处见？", 
            "最凄凉女哭儿啼，乍彻灵床饭。"
        ], 
        "title": "琐窗寒 和豁轩韵", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "未惯生离，那堪死别？", 
            "隔重泉远。", 
            "欲寻去处，妙子稠桑难唤。", 
            "乍新巢双栖未安，叹伊福薄侬缘浅。", 
            "忆廿年流落，牛衣鸿案，苦俱尝遍。", 
            "长短，前因恋。", 
            "纵早替量珠，未成孤雁。", 
            "知音会意，争似倩魂难返。", 
            "对灯前春风画图，绿窗鬓影长梦见。", 
            "忏情痴便欲灰心，去乞伊蒲饭。"
        ], 
        "title": "琐窗寒 再和豁轩", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "梦醒春回，房栊寂寂，彩云飞远。", 
            "罗窗镇掩，懊恼流莺空唤。", 
            "记三生钗钿誓盟，此情海水量深浅。", 
            "到如今赢得檀奴哀什，素屏题遍。", 
            "发短，遗簪恋。", 
            "况等是惊弦，劫馀哀雁。", 
            "尘缘撒手，恁便玉京先返。", 
            "断肠人春心渐灰，旧时月色应照见。", 
            "纵桃花赚入天台，肯吃胡麻饭？"
        ], 
        "title": "琐窗寒 三叠豁轩韵", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "嫣然初破东风笑，宋墙畔窥臣娇小。", 
            "暖香夜夜花丛抱，蝴蝶那知人恼！", 
            "解赋道枝头春闹，有谁似尚书风调？", 
            "醉锦坊中移种好，莫遣酒家村老！"
        ], 
        "title": "杏花天 咏杏花", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "春来春去，潮生潮落，年年岁岁相同。", 
            "鹿耳雨晴，鲲身月上，几番变化鱼龙。", 
            "海国霸图空，剩蘋洲铺练，桃涨翻红。", 
            "吞吐江山，军声十万势犹雄。", 
            "群飞乱拍苍穹，愿杨枝入手，咒使朝东。", 
            "弱水易沉，蓬山难近，骑鲸枉候天风。", 
            "万感倚楼中，恨浪淘不到，块垒愁胸。", 
            "判作随波鸥鹭，身世托渔篷。"
        ], 
        "title": "望海潮 春潮", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "风似剪，剪出万千金线。", 
            "无力解将斜照绾，笛吹春又晚。", 
            "不种灵和前殿，舞断柔腰谁见？", 
            "替诉长亭攀折怨，枝头莺百啭。"
        ], 
        "title": "垂杨碧 春柳", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "绿映波光，碧连岚影。", 
            "春工绘出郊原景，芳菲又遂岁华新。", 
            "换却一番裙屐踏青人。", 
            "南浦魂销，西堂梦醒，采香无复年时兴。", 
            "天涯何处望王孙，最恨萋萋没尽马蹄痕。"
        ], 
        "title": "踏莎美人 春草", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "指点糟邱，一杆风影，青扬街头。", 
            "袅娜千般，客心先醉，不待登楼。", 
            "无端摇曳春愁，怕回首高阳旧游。", 
            "燕外花梢，和烟和雨，卷了才休。"
        ], 
        "title": "柳梢青 酒旗", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "良人将远行，行李亲手检。", 
            "别泪满心头，眼中无一点。"
        ], 
        "title": "古别离四首 其一", 
        "type": "古风", 
        "yun": "俭"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "离筵罗众珍，鲤尾配猩唇。", 
            "自家不能食，长跪劝行人。"
        ], 
        "title": "古别离四首 其二", 
        "type": "古风", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "执手歧路间，欲言旋复止。", 
            "离情千万端，启口从何起？"
        ], 
        "title": "古别离四首 其三", 
        "type": "古风", 
        "yun": "纸"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "日落长亭晚，郎行妾独返。", 
            "春草妾不如，送郎千里远。"
        ], 
        "title": "古别离四首 其四", 
        "type": "古风", 
        "yun": "阮"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "横天渴虹长万尺，下饮沧江化为石。", 
            "鞭之叱之成此桥，桐城太守莆中客。", 
            "往时欲渡川无梁，行人海葬蛟蜺宅。", 
            "自从天堑变康庄，无复风涛阻形役。", 
            "我生飘泊一飞鸿，缘在重留雪泥迹。", 
            "手摩苔藓读遗碑，百五十字凝古色。", 
            "碑中空记倡义人，岁久谁能识王实？", 
            "将军下海语荒唐，流俗相传偏啧啧。", 
            "古人利济同一心，或传或否堪太息！", 
            "沈吟此事意难平，斜凭危栏日将夕。", 
            "汀洲橹唱催人归，几阵松风洒巾帻。", 
            "匆匆作诗别江神，何日重来看潮汐？"
        ], 
        "title": "洛阳桥", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "楚封春申君，乃在江水边。", 
            "孙、卢扰晋室，曾于此泊船。", 
            "奸雄与乱贼，到头俱化烟。", 
            "祗今惟潮水，来去如往年。", 
            "我登江上楼，怀古心爽然。", 
            "岂无芳樽酒，捧以小婵娟？", 
            "悲来不能咽，双泪流涟涟。", 
            "白日无留停，百年同逝川。", 
            "少壮不努力，老死终邱山。", 
            "转逊遗臭者，名字长流传。", 
            "古来三不朽，功、德以为先。", 
            "作诗告知心，立志同勉旃！"
        ], 
        "title": "沪渎怀古", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "阊阖朦胧积霜霰，玉宇琼楼看不见。", 
            "人间冷淡作中秋，酒徒败兴诗客倦。", 
            "金风只解吹雨来，不肯扫开云一片。", 
            "嫦娥飞上第几天？良宵却闭广寒殿。", 
            "仙桂森森千丈高，岂是妖蟆可吞咽？", 
            "九重高绝事难知，雾里瞻天眼空眩。", 
            "霓裳曲调长寂然，蟾蒐何曾暂时见。", 
            "安得仙客与梯空，直到月宫游一遍。"
        ], 
        "title": "中秋无月歌", 
        "type": "古风", 
        "yun": "霰"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "家本蓬莱海中住，日出咸池见乡树。", 
            "劫灰飞到仙山来，身骑白鼋且西渡。", 
            "一枝借住刺桐城，书剑常为闽峤行。", 
            "射乌山头吊霸主，狂歌醉舞不胜情。", 
            "天公为余添眼福，风送征帆来沪渎。", 
            "吴姬一笑终年留，用尽金钱欢未足。", 
            "到处流连似贾、胡，不知客路有穷途。", 
            "只今已发归欤叹，犹载琴樽泛五湖。", 
            "故人梁鸿苦相忆，昨驰尺素问消息。", 
            "缄情遥寄一诗筒，夜梦逢君龙伯国。"
        ], 
        "title": "得梁子嘉书赋长句奉答", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "沧海横天流，万里落胸次。", 
            "喷墨写蛮笺，化作龙蛇字。", 
            "奇哉作诗人，有此凌云气。", 
            "闻说骑白鼋，新自蓬山至。", 
            "君身有仙骨，十洲恣游戏。", 
            "自度思度人，肯与世相弃。", 
            "东行谒木公，却返扶桑辔。", 
            "遍求不死药，医国归有具。", 
            "海上方信佳，措手何日试？", 
            "君昔慕孙、吴，大军掌书记。", 
            "铜章七品官，空衔尚无位。", 
            "弃觚二十年，未遂平生志。", 
            "鳌极陷东南，青衫馀涕泪。", 
            "英雄岂终穷，天下方多事。", 
            "速陈治安策，汉廷思贾谊。"
        ], 
        "title": "读梁子嘉大令（成栴）日本纪游诗卷，赋此寄之", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "哭汝未吞声，年华暗中换。", 
            "搴帷见明月，团圆正月半。", 
            "去年当此时，系缆南台岸。", 
            "箫鼓沸榕城，满街灯彩烂。", 
            "与汝访连枝，酒杯乌山畔。", 
            "骨肉聚他乡，谈心乐且衎。", 
            "佳节应候来，旧游如梦幻。", 
            "江东春物佳，念汝不留盼。", 
            "红楼喧管弦，侧听肝肠断。", 
            "未审长眠人，好景同谁玩？", 
            "倘能怀六亲，鬼哭应至旦。"
        ], 
        "title": "元宵追哭亡侄子佩", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "觉来窗全白，天阴日未上。", 
            "倚楼眺大江，早潮来泱漭。", 
            "柳岸翠迎眸，前汀平若掌。", 
            "水禽波际戏，渔笛烟中响。", 
            "卧病久郁陶，览兹觉神爽。", 
            "惜无骚客来，同持一樽赏。"
        ], 
        "title": "江楼睡起", 
        "type": "古风", 
        "yun": "养"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "春江雨新霁，花柳方明媚。", 
            "游伴践约来，携手名园去。", 
            "到门车马屯，他人已先至。", 
            "管弦音聒耳，绮罗香扑鼻。", 
            "纨裤及裙钗，杂坐无伦次。", 
            "大会号无遮，相逢免回避。", 
            "流连未能归，匆匆日西坠。", 
            "我生遭世艰，逢场聊作戏。", 
            "但竭今日欢，焉知明日事！", 
            "囊中有酒钱，又向高楼醉。"
        ], 
        "title": "春日出游", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "哲兄卜吉地，百堵临江兴。", 
            "崇制欲干云，瑰材屯如陵。", 
            "梓人各献艺，圬匠亦奏能。", 
            "工师颐指挥，意气何轩腾！", 
            "披图觇宏规，技巧诚足称。", 
            "连楼可走马，绮阁高三层。", 
            "于兹宁君子，福至同川增。", 
            "丁宁语后辈，堂构善钦承。", 
            "念余当此去，悲来欲填膺。", 
            "屏营版筑场，惆怅不能胜。", 
            "花树种新活，江帆来相仍。", 
            "何年重戾止？朱槛此同凭。"
        ], 
        "title": "观杨树浦筑屋，赋呈家兄荫堂，兼示诸侄，将归台湾", 
        "type": "古风", 
        "yun": "蒸"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "嗟余遘阳九，弱冠辞枌榆。", 
            "四方唯伯氏，生死相呴需。", 
            "三霜同客闽，二稔并留吴。", 
            "提携患难间，终始情不渝。", 
            "百年指鸿雁，避缴誓相俱。", 
            "葳蕤荆树枝，何意分中途！", 
            "人事与心违，行将归海隅。", 
            "当著莱子服，去乘尼父桴。", 
            "此行隔河山，邈其秦与胡。", 
            "离亭一杯酒，执袂惨不娱。", 
            "去去勿相念，南冠命也夫？", 
            "九州尚烟尘，念子老江湖。", 
            "临歧何以赠，鱼肠金仆姑。", 
            "东山若再起，持此佐英图。"
        ], 
        "title": "留别家兄荫堂", 
        "type": "古风", 
        "yun": "虞"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "三叠阳关一杯酒，黄歇江头两分手。", 
            "无情春水送将归，不肯为人回鹢首。", 
            "玉树阶前第二枝，韩家阿买社家宜。", 
            "竹林文宴思畴昔，歧路东西泣此时。", 
            "古锦囊诗赠离别，呕心句妙何须说？", 
            "濡毫见汝意偏亲，挥袂令余肠欲绝。", 
            "肠欲绝，恨难平，南朝词客北朝行。", 
            "他日纵传枯树赋，也应萧瑟庾兰成。"
        ], 
        "title": "答兄子铨送别之作", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "避地四五年，转徙江湖间。", 
            "落拓愧书剑，风尘凋玉颜。", 
            "游子念旧国，高堂念家山。", 
            "进退羝触藩，去留两为难。", 
            "飞蓬寻本根，目前虽苟安。", 
            "伤哉鱼跃渊，将为鸟入樊。", 
            "神州又破碎，瓜剖议早传。", 
            "既无中流柱，何以回狂澜！", 
            "峨冠食肉人，大抵袖手看。", 
            "徒令草茅士，痛哭天步艰。", 
            "沈吟复沈吟，五噫归故关。", 
            "直将蓬莱岛，视作武陵源。", 
            "轩冕非吾愿，世事誓不言。", 
            "夸叔久绝踪，黄绮犹可攀。", 
            "已矣趹踶马，从此解征鞍。", 
            "愿言采紫芝，分与同心餐。"
        ], 
        "title": "归里书怀，答赖二、悔之、绍尧，即次原韵", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "昔从海上去，今从海上还。", 
            "海上何所见？万仞留青山。", 
            "山中有芳树，树下即归路。", 
            "落帆鳌西港，驱车乌日渡。", 
            "启途未亭午，到家已曛暮。", 
            "黯黯水生烟，冥冥山吐雾。", 
            "入门灯烛光，奉母上高堂。", 
            "兄弟两三人，彩服来迎将。", 
            "婢仆解装囊，子侄罗酒浆。", 
            "王家钟会郝，宋家郊会庠。", 
            "相看疑梦幻，相将诉离肠。"
        ], 
        "title": "到家", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "弱质蒲柳衰，微生依百药。", 
            "君亦卧漳滨，无聊掩书阁。", 
            "长卿愁病渴，退之欲驱疟。", 
            "伏枕各呻吟，垂帏两寂寞。", 
            "伏枕又垂帏，秋风吹桂枝。", 
            "天空夕鸟度，地迥暮砧悲。", 
            "时节遽如此，中心不可持。", 
            "书情桐叶上，赠汝慰睽离。"
        ], 
        "title": "秋日卧病，寄绍尧", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "墙东灶北甘隐沦，拉许排巢俱放诞。", 
            "道德遥师苦县聃，呻吟时学郑人缓。", 
            "尘鞿已脱幸身閒，年矢每催悲日短。", 
            "烧炼倘无鸿宝术，服食愿求麋角散。"
        ], 
        "title": "同兄子幼春家园秋日 其二", 
        "type": "古风", 
        "yun": "旱"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "邵平瓜熟时，慧远莲开日。", 
            "河朔罢传杯，茂陵方养疾。", 
            "君乘下泽车，来访维摩室。", 
            "蹑屣起相迎，采薪忧若失。", 
            "为君具鸡黍，为君觅芝朮。", 
            "相对劝加餐，乱离那忍述！", 
            "朱崖既弃捐，汐社多遗逸。", 
            "少卿久穷困，兰成亦萧瑟。", 
            "昔如鞲上鹰，今作裈中虱。", 
            "笑啼俱不敢，祸福两难必。", 
            "犹喜长吉囊，各有江生笔。", 
            "君歌我再和，诗成共评隙。"
        ], 
        "title": "夏日洪生左顾惠诗赋答", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "草虫吟风长唧唧，中庭桂花香不息。", 
            "清秋过半月仍圆，零露渐多夜方寂。", 
            "我辈离居亦已久，何意琴樽共今夕！", 
            "赖兄怀瑾后握瑜，由来声价连城璧。", 
            "吾家仲容亦佳士，只我才惭步兵籍。", 
            "论心慷慨及时事，执手慇勤叙离隔。", 
            "回首兵尘暗乡国，二子穷山我异域。", 
            "频年相望阻云海，促膝清谈宁易得！", 
            "乱离未死复此会，天荒地老三诗客。", 
            "流萍踪迹散还聚，离黍河山今异昔。", 
            "悠悠身世总如梦，万事不堪回首忆。", 
            "高岸为谷谷为陵，七尺虽在非金石。", 
            "相看破涕且欢笑，莫遣愁多头早白。"
        ], 
        "title": "八月十六夜小集，同赖二（绍尧）、兄子幼春作", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "海外有九州，域中非一姓。", 
            "王风久已颓，霸图日相竞。", 
            "报怨吴入越，据要楚取郑。", 
            "秦强六国惧，晋微五胡盛。", 
            "于戈方北伐，玉帛又南聘。", 
            "纷纷长不已，扰扰宁有竟！", 
            "春、陵各养士，苏、张争秉政。", 
            "君子则不然，龙潜乐天命。"
        ], 
        "title": "效阮公咏怀三首 其一", 
        "type": "古风", 
        "yun": "敬"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "渐渐殷墟麦，离离周庙黍。", 
            "伤时泣大夫，感物悲王子。", 
            "生世逢变革，痛心孰能已？", 
            "风景不异昔，河山倏殊轨。", 
            "二难慕夷、叔，四皓思黄绮。", 
            "名义苟不亏，前修可窃比。"
        ], 
        "title": "效阮公咏怀三首 其二", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "夜烛到晨灭，春华遇秋陨。", 
            "金石虽云固，销铄同归尽。", 
            "九转术难成，百年期苦近。", 
            "况遭天地闭，又值圣人隐。", 
            "焉能不行乐，只是长悲悯。", 
            "饮酒服绮纨，大笑于陵蚓。"
        ], 
        "title": "效阮公咏怀三首 其三", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "咄哉泾渭久合流，鱼目色喜夜光愁。", 
            "西施绝代负薪老，嫫母成群衣锦游。", 
            "削脯贩脂为世重，龙蟠凤逸无人求。", 
            "平子四愁空怨叹，左徒九歌枉离忧。", 
            "顾此胶胶兼扰扰，径须莫莫与休休。", 
            "怜君未改书生癖，攒眉长受吟魔役。", 
            "诗成珠玉亦奚为，他日空留覆瓿迹。", 
            "山冰渐解风骚骚，弱柳摇春莺欲歌。", 
            "孔融客座酒樽满，谢安故园花树多。", 
            "佳时不来共作乐，其奈黄鸡白日何！"
        ], 
        "title": "次韵和绍尧醉歌行（以下辛丑）", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "行处无人，听时有寺，古木云峰犹远。", 
            "战胜风篁，飘残烟磴，林深几回吹断。", 
            "正缟鹤难成梦，松阴月明满。", 
            "拨苍藓。", 
            "又经过、数重秋影，门掩定、初指翠微僧院。", 
            "步到列仙家，问瑶天、因甚清感。", 
            "那怪红楼，倚萧台、一半泪眼。", 
            "让陈思悟后，来向鱼山闻梵。"
        ], 
        "title": "法曲献仙音 月下闻山寺步虚声", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "总是愁人料。", 
            "谁说湖天秋好。", 
            "唤起诗心，水杨柳外残照。", 
            "晚晴杪。", 
            "微见团山白庙，霜空隔磬难到。", 
            "布帆远，鹭影飞同缟。", 
            "似带离魂飘未了。", 
            "苔石横波，云根一半都老。", 
            "落霞悄。", 
            "几点摇红疏蓼，今夜侬来系棹。"
        ], 
        "title": "下水船 洞庭晚泊，望团山", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "柳家井畔，感传书无路。", 
            "雾阁荒唐吊龙女。", 
            "便一枝、横竹吹入湖烟，平波上、惊起老鱼秋舞。", 
            "下界忒无聊，我劝银蟾，飞到人间最空处。", 
            "身世玉壶中，诗意高寒，曾遍染、湘天风露。", 
            "都说道今宵月朦胧，偏照出离愁，者般清楚。"
        ], 
        "title": "洞仙歌 湖天望月", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "十年受尽才名累。", 
            "枉落霞秋水。", 
            "今夜愁抱云和，吊潇湘帝子。", 
            "无端月明翠被。", 
            "念鄂君千里。", 
            "过燕又写相思，满湖天人字。"
        ], 
        "title": "散余霞", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "隋堤宫锦后，南朝无命，春影不生还。", 
            "送春元自苦，况送离人，更送送秋船。", 
            "空遮雁路，怎未将、别路都拦。", 
            "谁写出、杜陵诗意，白鹭上青天。", 
            "愁边。", 
            "暝枫江馆，衰柳湖楼，过凉阴几片。", 
            "应错认、斜阳坠也，倦倚红栏。", 
            "一痕认取新来破，是伊家、望眼能穿。", 
            "归定准，东风吹到花前。"
        ], 
        "title": "渡江云 秋帆", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "听风听雨。", 
            "更听到、者回柔橹。", 
            "酒亭灯暮。", 
            "此时正难住。", 
            "向远递秋响，知在鱼天何处。", 
            "已教愁满空江，再添个、雁儿语。", 
            "霜波晓路。", 
            "又摇梦、向那岸去。", 
            "水边人寤。", 
            "数声过红树。", 
            "何年买渔艇，单唱云山韶濩。", 
            "试指船背斜阳，菊花开否。"
        ], 
        "title": "清波引 秋橹", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "春堤曾小泊，一篷儿恰在柳阴中。", 
            "乍蜻蜓飞过，鸬鹚立满，剪剪西风。", 
            "误入芦花深处，秋雪压难松。", 
            "还被枫人觉，堆上愁红。", 
            "坐稳也如牛背，只横吹短笛，换个渔童。", 
            "写浮家图画，斜照旧衫烘。", 
            "又层层霜月围紧，掩船窗灭烛听孤鸿。", 
            "江南路，漫敲疏雨，酒梦惺忪。"
        ], 
        "title": "潇潇雨 秋篷", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "怅垂杨、不系春船，丝丝枉织怨碧。", 
            "蠹树心空，鸿沙爪静，留住烟篷客。", 
            "旧移椿，已难识。", 
            "云影潮痕换今昔。", 
            "愁寂。", 
            "被渔火照见，秋来陈迹。", 
            "梦惊晚汐。", 
            "看银鸥、睡处波才尺。", 
            "唤绿蓑冲晓，忍寒乍解，一手霜华白。", 
            "记追凉，藕花国。", 
            "神女祠前正堕月。", 
            "还忆。", 
            "钓舟酣卧，任他横直。"
        ], 
        "title": "定风波 秋缆", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "行尽蘋乡，才得见、数间渔屋。", 
            "正荒滩、炊菰扫叶，饭香初熟。", 
            "青草湖船鸥避桨，黄茆野庙鸦争粥。", 
            "问何人斜雨细风中，吹龙竹。", 
            "有几个，云帆逐。", 
            "有几个，烟篷宿。", 
            "有几个、投书吊屈，牢骚如仆。", 
            "纯是秋声鸿雁过，悄无春影鸳鸯浴。", 
            "最怜他一转一重深，潇湘曲。"
        ], 
        "title": "满江红 湖汊写望", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "玉卮娘，人间金屋难藏。", 
            "是生成、雪肤花貌，海山别有家乡。", 
            "九螭钗、两头敲重，千蝶帐、四角拖长。", 
            "稽首情天，扫眉才地，镜台双笑伴檀郎。", 
            "谁说道、书生无命，曾染杜兰香。", 
            "还牢记、帕装端正，钏响荒唐。", 
            "问因何、西东沟水，茂陵留句凄凉。", 
            "抱愁眠、暗销龙骨，收影去、空费鸾肠。", 
            "白燕秋飞，红鹃春哭，伤心不见殓时妆。", 
            "料碧海、娥情定悔，夜夜照潇湘。", 
            "虚博得、月归环佩，云想衣裳。"
        ], 
        "title": "多丽 为袁敬甫补悼亡", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "玉貌仍同雪一般。", 
            "桃红略减别时颜。", 
            "任凭憔悴，也尽彀郎看。", 
            "小影如魂当月坐，花间不信是人间。", 
            "抱来才慰，真个未成烟。"
        ], 
        "title": "琴调相思引 十月十二夜", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "澹墨浓愁写数行。", 
            "妓楼僧院酒家墙。", 
            "西陵松柏盟苏小，南院桃花吊李香。", 
            "珊作架，锦为囊。", 
            "少年别样冶游装。", 
            "鸳鸯乞句题红藕，鹦鹉徵诗赠绿杨。"
        ], 
        "title": "鹧鸪天 客自沪上归，言海上多传余艳词，赋此感旧。三首 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忽脱鹴裘贳酒还。", 
            "迷花结习欲全删。", 
            "参来嚼蜡禅心定，写罢惊鸿赋手闲。", 
            "披半臂，拥双鬟。", 
            "此生孤负是红颜。", 
            "梦和春雪消成水，愁比秋云积作山。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "风语华言岂足凭。", 
            "任人指定作明徵。", 
            "幽兰捏造三生眷，香草流传四海朋。", 
            "骚下酒，梵旁灯。", 
            "凡情艳想两俱冰。", 
            "梦游仙曲无名氏，心出家庵有发僧。"
        ], 
        "title": "鹧鸪天 其三", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "美人生性耐天寒。", 
            "常恁袖儿单。", 
            "凉阶小雨扶花立，红泪洒、秋海棠边。", 
            "玉笛供薪，金钗换酒，一例嫁邯郸。", 
            "斜扉闭月指轻弹。", 
            "不躲应门鬟。", 
            "绿窗软语兜鞋处，沉吟久、蹙断眉山。", 
            "鹦鹉心多，蟾蜍眼独，今夜出来难。"
        ], 
        "title": "一丛花 十三夜", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "人与蛟龙同不卧。", 
            "如许秋声，涨得湖天破。", 
            "湖水湖风相唱和。", 
            "半空纯是离骚些。", 
            "紧靠篷窗人一个。", 
            "昏黑为天，惨绿为灯火。", 
            "他日思量眉定锁。", 
            "不知今夜如何过。"
        ], 
        "title": "凤栖梧 湖中夜听风涛，有感", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "耄柳藏烟，髡芜待雪，湖天秋意难禁。", 
            "正落潮新岸，睡冷沙禽。", 
            "倚槛慵抬望眼，怎能穿这段阴阴。", 
            "愁来也、原无避处，况是登临。", 
            "沉吟水边，胜赏已不见，高楼倒影波心。", 
            "叹神弦仙笛。", 
            "一样销沉。", 
            "人在吴头楚尾，对孤云时序侵寻。", 
            "还添个、潇湘雁儿，九辨遗音。"
        ], 
        "title": "凤凰台上忆吹箫 岳阳废楼寒眺", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "水拖裙，山拥髻，相对夕阳中。", 
            "暮霞无奈似芙蓉。", 
            "皮偏向楚天红。", 
            "江岸幽，频极目。", 
            "指点几间茅屋。", 
            "女儿生小住堤边。", 
            "消受绿杨烟。"
        ], 
        "title": "喜迁莺", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "楚天空阔，尽收入、四扇船窗非小。", 
            "柔橹声中浑不让，七里桐庐放棹。", 
            "水欲无烟，山疑有雪，原不因霜缟。", 
            "乾坤清气，此时归我长啸。", 
            "明日鼓角黄州，英雄词客事，只供凭吊。", 
            "江月依然，应念我、不似当时年少。", 
            "长笛家山，短篷身世，写出凄凉照。", 
            "惊他飞雁，芦边误认初晓。"
        ], 
        "title": "念奴娇 乘月江行", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "帝子湘花，女郎山木，倩魂休叹无归。", 
            "润脸烘霞，酥胸映雪，空留玉座苔衣。", 
            "搓红汉水，尚染出年年夕晖。", 
            "一般流恨，分付春潮，莫到蟂矶。", 
            "楚宫泯灭全非。", 
            "剩命比西施，名过南威。", 
            "旧国鹃啼，新人燕笑，东风搁泪慵飞。", 
            "沉香妖艳，问何似伤心马嵬。", 
            "弄珠月侣，荐枕云神，小队依稀。"
        ], 
        "title": "庆春宫 桃花夫人庙", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "霸图销尽，问江上、犹剩当年何物。", 
            "不死英雄，凭仗此、吴楚中间石壁。", 
            "铜雀无春，赤乌无火，飞起芦花雪。", 
            "烟涛万顷，白鸥独立奇杰。", 
            "还想坡老扁舟，携尊来吊古，狂歌初发。", 
            "文字精神，都写入、月色江声难灭。", 
            "我亦登临，高寒浑不管，天风吹发。", 
            "题辞未敢，兹游聊记年月。"
        ], 
        "title": "念奴娇 夜游赤壁，用坡翁元韵谱之", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "天人玉立妆初试。", 
            "只一片，云为婢。", 
            "娥月映来同不字。", 
            "无媒也好，无郎也好，没个堪相配。", 
            "妆楼绝顶藏空翠。", 
            "淡扫蛾眉朝上帝。", 
            "小镜吴波照梳髻。", 
            "乔家姊妹，蒋家兄妹，都住江南地。"
        ], 
        "title": "青玉案 小姑山", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "老龙卧垂涎，成此千丈湫。", 
            "力能沛甘霖，络绎金简投。", 
            "过时若无用，委弃荒山陬。", 
            "神功不求试，又岂畏人求。", 
            "我来访灵境，山路阻且修。", 
            "双崖呀然开，始见风云幽。", 
            "太古铁色壁，倒挂三峡流。", 
            "伟哉造化奇，神鬼莫能谋。", 
            "哲人惬兹区，卜宅尝屡游。", 
            "顾名缅英贤，溟漠神相酬。", 
            "至今寻丈间，名与天地留。", 
            "吾闻龙为德，出则被五洲。", 
            "退藏一壑内，有若枯枝樛。", 
            "吾侪但饱啖，望古真堪愁。", 
            "徘徊日将暮，烟霭何纷缪。", 
            "回首望苍崖，寂寞飞龙秋。"
        ], 
        "title": "游卧龙冈访朱子筑庵处用朱子韵", 
        "type": "古风", 
        "yun": "尤"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "匡山紫芝生绝巇，神物难致路幽远。", 
            "樵人辛苦媚使君，持献公堂才一本。", 
            "无德不能致此芝，惟有使君能致之。", 
            "殊祥异瑞不自私，似可斋祓陈天墀。", 
            "谁知使君用意别，聊赠山中麋鹿姿。", 
            "紫云一朵忽飞下，满堂动色相嗟咨。", 
            "真形轮囷根屈曲，古色斑駮光陆离。", 
            "轩羲日月所沐浴，姚姒雨露所溉滋。", 
            "中含元气犹淋漓，旁观但讶形模奇。", 
            "有如肃穆陈鼎彝，奇古又若岣嵝碑。", 
            "若驾鸾凤骖龙螭，羽葆幢节纷追随。", 
            "真人无言坐华盖，王母欲下来金支。", 
            "僮奴不解天然贵，疑是巧工雕镂为。", 
            "使君怀抱何浩浩，鬓眉颇似商山皓。", 
            "恺悌君子神所保，报之玉树兼瑶草。", 
            "此芝亦是君精神，一茎草现金刚身。", 
            "十年种遍匡山春，却把余春赠与人。", 
            "吾家先世玉芝堂，人去堂空芝亦荒。", 
            "拜君嘉惠不敢忘，如还旧物增休祥。", 
            "归奉二亲进一觞，回首屏风南斗旁。"
        ], 
        "title": "谢王使君送匡山紫芝", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "使君十载南康城，抚摩一郡如孩婴。", 
            "我来匡山狎猿鹤，满耳闻颂神君声。", 
            "作公部民差可喜，一廛稳受千崖里。", 
            "劳公白衣常送酒，念我黄冠似归里。", 
            "命驾每从千里外，卜居已过三年矣。", 
            "去年武昌来，闻公亦初还。", 
            "公还旧郡我还山，山中猿鹤皆欢颜。", 
            "今年武昌来，闻公又将去。", 
            "公还故乡我流寓，山中猿鹤皆悲绪。", 
            "我今年才三十强，怀抱冰雪无春阳。", 
            "每逢热官辄走避，见公岂意温中肠。", 
            "公年八十好神采，健若龙马驰康庄。", 
            "至人养和驭造化，外物冰炭谁能伤。", 
            "乃知蓬蒿与松柏，相见未可论短长。", 
            "八百纵难企彭祖，九十已足凌张苍。", 
            "何况治郡有阴德，于公子孙行更昌。", 
            "官閤沈沈语忘倦，白头回忆江南战。", 
            "酒酣耳热说曾侯，幕府英英盛群彦。", 
            "郭冲五事犹能记，阮孚三语初为掾。", 
            "同时得路俱腾骧，钟鼎山林两无算。", 
            "转饷曾推萧相功，饮醇自学曹参办。", 
            "寥落东南一老守，头童齿豁看云久。", 
            "方今吏道颇衰微，莫使贤人厌升斗。", 
            "安得皆如元道州，一时布列神州九。", 
            "解组谁明陶令心，埋轮更惜张纲手。", 
            "我尚思攀车上辕，公言且酌杯中酒。", 
            "函楼老子六十余，挂冠七载神丰腴。", 
            "今年有意探匡庐，乘兴一访茅君居。", 
            "华阳句曲公乡里，洞天福地非虚诬。", 
            "烦公更作东道主，却写交游两世图。"
        ], 
        "title": "送南康王使君解官归里", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "匡山云雾窟沈沈，闻有六朝僧未死。", 
            "窟中产作云雾茶，灏气清英复无比。", 
            "托根高接南斗旁，坐令涧壑流芬芳。", 
            "三十六梯不可到，天风细细吹旗枪。", 
            "幽香似酒忘年岁，仙蝶飞来心已醉。", 
            "清閟宜教虎豹守，窈冥若见龙蛇避。", 
            "鸿荒辟后留根荄，却是匡君手自栽。", 
            "高空日月赠精髓，邃古冰霜成异胎。", 
            "斡旋元气仙人掌，斟酌灵浆众帝台。", 
            "蒙顶上清足相埒，宜供大祀陈天阶。", 
            "辛苦山僧摘盈瓮，手皲足茧人间送。", 
            "叶叶都含瀑水湿，枝枝尽带岚霞重。", 
            "种少应知造物悭，摘多莫使山灵痛。", 
            "螺春龙井徒芳腴，尚书道此清凉殊。", 
            "中泠精鉴赞皇李，双井佳题玉局苏。", 
            "袖里携将云雾去，欲倾江汉试跳珠。"
        ], 
        "title": "云雾茶歌", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "天风怒挟楼船走，一夜吹人傍南斗。", 
            "琴志楼头飞雨悬，日呼五老同杯酒。", 
            "诘朝海色连屏风，初阳灿烂金芙蓉。", 
            "白云散尽五峰出，一朵芙蓉为一峰。", 
            "云霞精魂日月液，铸此空中数拳碧。", 
            "斑駮疑经女娲炼，峥嵘想见灵胡擘。", 
            "孤根下插溟渤深，倒涌奇云作潮汐。", 
            "上窥造化无四邻，横绝东南惟一石。", 
            "不知混沌未分前，此峰却倚何天立。", 
            "乾坤崩坼海水翻，未倒鸿濛旧墙壁。", 
            "杞人莫忧天柱倾，乾坤赖此还清贞。", 
            "阳开阴阖苞万灵，砉然吐出如新硎。", 
            "大鹏沸海擘金翅，孔雀摇天翻翠屏。", 
            "江湖下通地道白，吴楚中断天门青。", 
            "独斟元枢执大象，坐览八极神明庭。", 
            "我疑一峰肖一岳，五岳何处藏真形。", 
            "鸟道横空一万里，石梁卷尽昆仑水。", 
            "龙愤雷霆斗穴骄，猿惊冰雪喷崖起。", 
            "鬓边河汉似西流，脚底须弥欲东徙。", 
            "误道天公大笑声，投壶玉女输骁矢。", 
            "仙魅行霄瀑作梯，虹霓饮涧山如绮。", 
            "匡君无言李白死，落落人寰初至此。", 
            "未许残飙冷剑花，肯让幽菭埋屐齿。", 
            "醉倚磐陀钓海还，神州正拂长竿底。", 
            "酒尽千峰休怅然，与君便可挟飞仙。", 
            "青天涕唾六鳌背，白日歌呼五老颠。", 
            "君卧太虚犹衽席，我凭倒景作阑干。", 
            "梦魂不逐斜阳去，相与提携十万年。"
        ], 
        "title": "登五老峰观三叠泉即送陈范罗三君别", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "中峰如法王，师子据其右。", 
            "老僧初开堂，辛苦此结构。", 
            "欲令震旦国，举首眺灵鹫。", 
            "天高龙象雄，地迥猿鸟瘦。", 
            "钟鼓运风涛，楼台出云岫。", 
            "我来访五老，逮此成三宿。", 
            "沈沈青莲地，可踏不可漱。", 
            "禅人数十辈，梵诵宵达昼。", 
            "为喜观威仪，频来听经咒。", 
            "弥天左蠡浸，收取作阶霤。", 
            "风帆散万叶，沙鸟飘千豆。", 
            "禅心止水定，客面观河皴。", 
            "闻僧昔面壁，绝粒坐岩窦。", 
            "今年八十余，爽健神所祐。", 
            "其徒勇写经，坚苦本师授。", 
            "周身万毛孔，一孔一针漏。", 
            "华严几万字，一字一血透。", 
            "吾闻兼爱术，不惜顶与脰。", 
            "儒家好批根，所见无乃囿。", 
            "孔墨何龂龂，仰窥大圜覆。"
        ], 
        "title": "海会寺", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "长飙吹散五峰云，化作群龙到东海。", 
            "我亦乘风下九江，青天俯视楼船在，寰中冰炭煮日月，物外沧桑幻烟霭。", 
            "吴章岭上看云还，夕阳明灭千万山。", 
            "谁倚山堂映酒看，镜边五老回朱颜。", 
            "半角楼台自朝暮，梦飞不到阑干殷。", 
            "忽惊脚踏天梯古，李白精魂在何许。", 
            "当日绸缪为别离，人生跬步多歧路。", 
            "赠此悲酸千载心，涕泪因风洒吴楚。", 
            "玉杖西还黄鹤楼，潇湘南去更悠悠。", 
            "明朝回首一千里，瀑布残阳天际流。"
        ], 
        "title": "吴章岭出庐山是李白别内处", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "纸鸢筝与卖饧箫，新岁儿童气已骄。", 
            "阴一日还晴一日，醉连朝更睡连朝。", 
            "春来渐欲生红土，雪后犹思上黑窑。", 
            "领略宣南閒况味，光阴何患不能销。", 
            "难得新正是嫩晴，嬉游士女说承平。", 
            "书因忙极车中读，诗为閒多枕上成。", 
            "阅世僧枯忘夏腊，谈天客老恋春明。", 
            "五陵年少三河侠，相见都能识姓名。"
        ], 
        "title": "新正漫成", 
        "type": "古风", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "江南枉冀留春住，愁见春来春又去。", 
            "问将何物慰离思，万里江流如系缕。", 
            "锦城丝管纷纷处，工部当年原小住。", 
            "谪仙终是爱江东，牛渚宣州多雅素。"
        ], 
        "title": "玉楼春 次研究生邓小军留别原韵", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "大别嵯峨，巢湖浩瀚，山川毓秀钟灵。", 
            "郁郁斯文，风骚奕世相承。", 
            "建安横槊三曹健，问唐音、水部扬声。", 
            "洎于湖，望断高歌，罢席同惊。", 
            "而今人物风流甚，集诗家词客，言志抒情。", 
            "月满南淝，桂华香里杯倾。", 
            "恰逢祖国腾飞际，献新篇、共庆河清。", 
            "喜凝眸，千里江淮，永播芳馨。"
        ], 
        "title": "高阳台 贺安徽省诗词学会成立大会", 
        "type": "词", 
        "yun": null
    }, 
    {
        "author": "宛敏灏", 
        "era": "近现代", 
        "subtype": null, 
        "text": [
            "低唱新词和玉箫，诗人归舸夜迢迢。", 
            "此时记否赤阑桥？", 
            "淝水东流春脉脉，梨花落尽雨潇潇。", 
            "年年柳色为谁娇？"
        ], 
        "title": "浣溪沙 冒叔子先生嘱题点帆楼主为作《姜白石合肥客居图》", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "水国春寒阴后晴，柳条藤蔓系离情。", 
            "相逢意气为君饮，唯觉樽前笑不成。"
        ], 
        "title": "席上集唐句留别陈鹿侪秀才（景璋）", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "江干花落水微波，梦醒高楼一刹那。", 
            "明月向人襟上照，酒痕较少泪痕多。"
        ], 
        "title": "沪上留别二首 其一", 
        "type": "绝句", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "柳绵飞尽落花乾，春去人归两可叹。", 
            "惆怅吴淞半江水，他年王宰画中看。"
        ], 
        "title": "沪上留别二首 其二", 
        "type": "绝句", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "水浅蓬莱又几霜，黍离宫殿忆前王。", 
            "可怜梦里槐安国，傀儡衣冠易散场。"
        ], 
        "title": "可怜词", 
        "type": "绝句", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "历阳鱼鳖事堪悲，冬岭孤松性不移。", 
            "报与子卿书一纸，应怜越鸟忆南枝。"
        ], 
        "title": "次韵遥和伯兄感怀之作却寄", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "生意婆娑殷仲文，芜城才尽鲍参军。", 
            "年来结社东林下，不负青山与白云。"
        ], 
        "title": "次和邱仙根水部见示之作，兼呈颂臣秀才 其一", 
        "type": "绝句", 
        "yun": "文"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "戎马十年耆老尽，邱公去作岭南人。", 
            "眼中唯有谢康乐，五字韩亡泣鬼神。"
        ], 
        "title": "次和邱仙根水部见示之作，兼呈颂臣秀才 其二", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "丈室呻吟拥被眠，药炉相伴日如年。", 
            "不知门外潇潇雨，一夜溪声到枕边。"
        ], 
        "title": "雨中卧病，闻溪水声作 其一", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "小溪涨绿雨新晴，茂树连阴伯赵鸣。", 
            "屈指分龙时节近，南风一路打禾声。"
        ], 
        "title": "雨中卧病，闻溪水声作 其二", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "叶落榈庭雁始飞，秋风吹汝到荆扉。", 
            "怪来语带烟霞气，新自蓬莱岛上归。"
        ], 
        "title": "立秋绍尧见过，谈东游事有赠", 
        "type": "绝句", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "诗家戏学糊名法，教索曹刘向暗中。", 
            "自笑眼花迷五色，主司头脑太冬烘。"
        ], 
        "title": "前年有抚松居士者，与余唱和甚多，后知为社友陈君沧玉所托名，戏为四绝句寄赠（以下甲辰） 其一", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "平生识宝比波斯，网尽珊瑚海底枝。", 
            "赤水一珠惊创获，谁知故物掌中遗。"
        ], 
        "title": "前年有抚松居士者，与余唱和甚多，后知为社友陈君沧玉所托名，戏为四绝句寄赠（以下甲辰） 其二", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "空吟下里和阳春，耳热偏忘刻羽人。", 
            "远愧延陵吴季子，国风十五识歌陈。"
        ], 
        "title": "前年有抚松居士者，与余唱和甚多，后知为社友陈君沧玉所托名，戏为四绝句寄赠（以下甲辰） 其三", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "龙媒本是渥洼种，一见吾能识彩毛。", 
            "牝牡不分君莫笑，古来亦有九方皋。"
        ], 
        "title": "前年有抚松居士者，与余唱和甚多，后知为社友陈君沧玉所托名，戏为四绝句寄赠（以下甲辰） 其四", 
        "type": "绝句", 
        "yun": "豪"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "主人情重许移栽，底事风前笑脸开？", 
            "应笑分司狂杜牧，一言乞得紫云来。"
        ], 
        "title": "次韵谢家载昭惠紫含笑一本二首 其一", 
        "type": "绝句", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "珍重携锄槛外栽，娟娟泣露紫苞开。", 
            "吴宫阿玉烟销久，今夜香魂步月来。"
        ], 
        "title": "次韵谢家载昭惠紫含笑一本二首 其二", 
        "type": "绝句", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "老人星畔小星添，绕喙诸毛恐见嫌。", 
            "便与枕边谈故事，朝云曾不厌苏髯。"
        ], 
        "title": "颂臣谢丈留须，余戏赠两绝，有『长须国里如求婿，跨凤乘龙属此髯』之句，后余弟烈堂果赠一姬，喜拙诗竟成佳谶，因次前韵，再赋二章，以博妆台双笑 其一", 
        "type": "绝句", 
        "yun": "盐"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "灯前却扇尚生疏，镜槛相偎晓起馀。", 
            "笑撚吟髭成八字，宫眉画出比何如。"
        ], 
        "title": "颂臣谢丈留须，余戏赠两绝，有『长须国里如求婿，跨凤乘龙属此髯』之句，后余弟烈堂果赠一姬，喜拙诗竟成佳谶，因次前韵，再赋二章，以博妆台双笑 其二", 
        "type": "绝句", 
        "yun": "鱼"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "爆竹声中又一年，光阴三十箭离弦。", 
            "莱衣戏作儿童舞，博得高堂压岁钱。"
        ], 
        "title": "甲辰除夕杂咏七首 其一", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "寿筵柏酒注红螺，大妇调丝小妇歌。", 
            "亦有左家娇女在，围炉人比去年多。"
        ], 
        "title": "甲辰除夕杂咏七首 其二", 
        "type": "绝句", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "荆树分开连理枝，萼楼长枕异当时。", 
            "琴床明日春风到，坐念徽之悼献之。"
        ], 
        "title": "甲辰除夕杂咏七首 其三", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "数载黄公垆下游，竹林人物最风流。", 
            "即今东阁梅花发，知否江南忆陇头？"
        ], 
        "title": "甲辰除夕杂咏七首 其四", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "四邻相倩写桃符，红纸千张墨一壶。", 
            "不惜醴陵花管秃，秋蛇春蚓笑髯苏。"
        ], 
        "title": "甲辰除夕杂咏七首 其五", 
        "type": "绝句", 
        "yun": "虞"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "绕床喝雉烛烧红，入坐毛公与井公。", 
            "若使武昌陶侃见，定将博具掷江中。"
        ], 
        "title": "甲辰除夕杂咏七首 其六", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "终年耳熟老农谈，祈谷神前我亦谙。", 
            "笑倒淳于都不管，豚蹄壶酒祝喃喃。"
        ], 
        "title": "甲辰除夕杂咏七首 其七", 
        "type": "绝句", 
        "yun": null
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "诗酒盟寒不可寻，偶思一面亦辰参。", 
            "我劳耒耜君铅椠，贫贱谋生累已深。"
        ], 
        "title": "访沧玉不遇", 
        "type": "绝句", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "翠黛樽前唱纥那，江头大艑泛轲峨。", 
            "烟波未得从君去，孤负春来鸥鹭多。"
        ], 
        "title": "再步前韵答槐庭四首（以下乙巳） 其一", 
        "type": "绝句", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "敦槃十二会葵邱，酒社诗盟接胜游。", 
            "最忆鹿江灯节宴，夜深丝竹醉高楼。"
        ], 
        "title": "再步前韵答槐庭四首（以下乙巳） 其二", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "交谊蒙庄与惠施，词场个个桂林枝。", 
            "吟君诗似闻邻笛，思旧山阳无限悲。"
        ], 
        "title": "再步前韵答槐庭四首（以下乙巳） 其三", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "多心已似不燃灰，叱犊佣耕甲水隈。", 
            "寂寞门庭可罗雀，故人唯望任安来。"
        ], 
        "title": "再步前韵答槐庭四首（以下乙巳） 其四", 
        "type": "绝句", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "哀乐中年感百端，东山丝竹强为欢。", 
            "当今后辈轻饶舌，错把风流笑谢安。"
        ], 
        "title": "谢安", 
        "type": "绝句", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "竹绕垣墙花绕庐，华堂小住感何如？", 
            "昔年宋玉临江宅，留与南朝庾信居。"
        ], 
        "title": "鹤亭招同沧玉、香圃过其岩野草堂，即事赋赠三首 其一", 
        "type": "绝句", 
        "yun": "鱼"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "君齿长余三岁耳，短长肥瘦颇相同。", 
            "左家膝下惟娇女，羡尔阶兰茁四丛。"
        ], 
        "title": "鹤亭招同沧玉、香圃过其岩野草堂，即事赋赠三首 其二", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "与子结交兄弟行，今朝拜父一登堂。", 
            "入门见我泥沾胫，倚杖呼孙速煖汤。"
        ], 
        "title": "鹤亭招同沧玉、香圃过其岩野草堂，即事赋赠三首 其三", 
        "type": "绝句", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "燕寝香凝宝篆灰，鸟啼窗外转幽哉。", 
            "先生不作封侯梦，懒向邯郸借枕来。"
        ], 
        "title": "步颂臣题帐眉原韵", 
        "type": "绝句", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "相思树下短桥西，鸠语呼人去杖藜。", 
            "昨夜狂风吹急雨，数重溪合一重溪。"
        ], 
        "title": "暮春偶题七首 其一", 
        "type": "绝句", 
        "yun": "齐"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "棋局高低百顷田，青青一片带朝烟。", 
            "不应饥死东方朔，已觉丰年在眼前。"
        ], 
        "title": "暮春偶题七首 其二", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "听罢田间叱犊声，春风容易杜鹃鸣。", 
            "东陵瓜与南山豆，课仆携锄趁雨睛。"
        ], 
        "title": "暮春偶题七首 其三", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "翡翠双飞拂钓丝，微风吹水绿差差。", 
            "池塘小立看春草，满眼江南谢客诗。"
        ], 
        "title": "暮春偶题七首 其四", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "雅爱苏黄笔阵豪，一窗晴日学挥毫。", 
            "临池功课经年废，砚匣尘封寸许高。"
        ], 
        "title": "暮春偶题七首 其五", 
        "type": "绝句", 
        "yun": "豪"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "久无书札到衡茅，雨散星离忆故交。", 
            "多谢春风双燕子，穷檐来觅旧时巢。"
        ], 
        "title": "暮春偶题七首 其六", 
        "type": "绝句", 
        "yun": "肴"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "后园一树王戎李，结实累累若贯珠。", 
            "屈指春风几场醉，等闲看到碧成朱。"
        ], 
        "title": "暮春偶题七首 其七", 
        "type": "绝句", 
        "yun": "虞"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "鸳鸯湖上种花人，一去韩江过十春。", 
            "陈迹已湮君莫叹，柏庄书籍亦灰尘。"
        ], 
        "title": "陪谢丈游鸳鸯湖，观邱水部种花处，今已犁为田矣，感而成咏", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "犁破嶙峋化土腴，一家梅鹤寄鸳湖。", 
            "莫嗟诸弟天涯隔，山鸟山花尽友于。"
        ], 
        "title": "题邱大达甫鸳鸯湖草堂 其一", 
        "type": "绝句", 
        "yun": "虞"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "错误岩楼数十家，锄云伴汝种桃花。", 
            "我行误入仙源路，鸡犬声中日未斜。"
        ], 
        "title": "题邱大达甫鸳鸯湖草堂 其二", 
        "type": "绝句", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "万树斜春叫子规，番风已过拣花时。", 
            "满山新绿娱人眼，明日春归也不知。"
        ], 
        "title": "题邱大达甫鸳鸯湖草堂 其三", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "碧天如水薄云销，明月随人过板桥。", 
            "隐隐市楼灯火近，暖风吹出一枝箫。"
        ], 
        "title": "与聘三步月至葫芦墩口占", 
        "type": "绝句", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "九县豺狼满，君来漳海滨。", 
            "江山非禹甸，日月隔尧天。", 
            "皂帽从为客，青云懒著鞭。", 
            "谁怜好才调，长欠一杯钱。"
        ], 
        "title": "赠葛宇宽孝廉（世鋆）", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "赤县妖氛满，腥臊战一场。", 
            "将才无颇牧，圣武是宣光。", 
            "宝鼎人争问，凶锋势太狂：翠华遂西幸，铁骑入朝堂。"
        ], 
        "title": "次韵题铨侄五月都中纪事诗后二首 其一", 
        "type": "律诗", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "天心开杀运，国事误权豪。", 
            "枭獍城中舞，豺狼殿上嗥。", 
            "入关仙仗远，弃屋小民逃。", 
            "乱定知何日？书哀藉兔毛。"
        ], 
        "title": "次韵题铨侄五月都中纪事诗后二首 其二", 
        "type": "律诗", 
        "yun": "豪"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "自古谁无死，悲君在客边。", 
            "一灵归故国，万恨掩穷泉。", 
            "永罢春明试，空留宝剑篇。", 
            "伤心帝京友，犹盼孝廉船。"
        ], 
        "title": "哭宇宽孝廉", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "一战惊西域，兜鍪旧将门。", 
            "毁家万金尽，报国寸心存。", 
            "海上归苏武，昭关出伍员。", 
            "馀生满腔血，犹得洒中原。"
        ], 
        "title": "哭伯兄萨堂四首 其一", 
        "type": "律诗", 
        "yun": null
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "召见明光里，牙旗驻海州。", 
            "主恩宜拜赐，老景复何求。", 
            "韬略教儿辈，忠贞激女流。", 
            "临当撤瑟夜，红粉为君休。"
        ], 
        "title": "哭伯兄萨堂四首 其二", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "患难相依久，饥寒颇累君。", 
            "取求无轹釜，和乐有吹埙。", 
            "爱弟逾灵运，恭兄愧陆云。", 
            "伤心江上别，奄忽死生分。"
        ], 
        "title": "哭伯兄萨堂四首 其三", 
        "type": "律诗", 
        "yun": null
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "昔别春申涧，相逢期十年。", 
            "熟知经五稔，君遽赴重泉。", 
            "露夕华亭鹤，花晨笠泽船。", 
            "斯游长已矣，难卜后生缘。"
        ], 
        "title": "哭伯兄萨堂四首 其四", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "隔年方一会，软语到参横。", 
            "兵革人间世，桑麻物外情。", 
            "家贫师老圃，才退愧诗名。", 
            "今日庐山社，非君孰主盟？"
        ], 
        "title": "次韵答沧玉", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "待君君不至，昨暮又今朝。", 
            "杯酒温还冷，炉香爇更销。", 
            "几回扫荒径，何处滞征镳。", 
            "更负青山约，能无愧久要。"
        ], 
        "title": "与厚庵在无闷草堂迟陈、傅诸子不至却寄 其一", 
        "type": "律诗", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "把耒东田隐，垂纶北渚居。", 
            "世人宜见弃，之子岂相疏？", 
            "别恨盈春水，佳期负尺书。", 
            "空教素心友，吟望倚茆庐。"
        ], 
        "title": "与厚庵在无闷草堂迟陈、傅诸子不至却寄 其二", 
        "type": "律诗", 
        "yun": "鱼"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "瓮头新酒熟，恰喜故人来。", 
            "萝径闻厖吠，豆田驱犊回。", 
            "看山捲帘幕，临水洗尊罍。", 
            "醉话经年别，春风怀抱开。"
        ], 
        "title": "诸子同过草堂喜而有作四首 其一", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "相识岂在早，晚交情益亲。", 
            "十年月泉社，俱是宋遗民。", 
            "斯世正龙战，吾徒宁蠖伸。", 
            "请辞问津者，来作耦耕人。"
        ], 
        "title": "诸子同过草堂喜而有作四首 其二", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "矫矫陈与傅，学成道尚屯。", 
            "文章喧众口，贫贱傍人门。", 
            "会面忘宾主，同心若弟昆。", 
            "袖中万国史，许我细评论。"
        ], 
        "title": "诸子同过草堂喜而有作四首 其三", 
        "type": "律诗", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "素发被两鬓，吾宗老散仙。", 
            "因君忆令弟，怅望白杨阡。", 
            "刀笔人皆贱，遗文世孰传？", 
            "相逢须痛饮，幸有酒如泉。"
        ], 
        "title": "诸子同过草堂喜而有作四首 其四", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "别墅云梯上，肩舆入薜萝。", 
            "新晴岩气暖，积雨瀑流多。", 
            "好鸟啼芳树，游鱼戏绿波。", 
            "物情欣有托，余亦憩山阿。"
        ], 
        "title": "陪谢丈游小东山别墅赋呈二首 其一", 
        "type": "律诗", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "君爱东山好，云堪避世氛。", 
            "樵歌清悦耳，稻陇绿侵云。", 
            "胜地难同隐，斯游过所闻。", 
            "回车愧流水，泾渭此中分。"
        ], 
        "title": "陪谢丈游小东山别墅赋呈二首 其二", 
        "type": "律诗", 
        "yun": "文"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "今日鲲身岛，谈诗数十家。", 
            "歌风及欧美，摛藻薄骚葩。", 
            "我拙将焚砚，君痴复嗜痂。", 
            "未能识奇字，载酒愧侯芭。"
        ], 
        "title": "赠林、杨诸子 其一", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "数子一时秀，高斋即近邻。", 
            "交因文字合，情以往来亲。", 
            "欲效他山助，深惭腹笥贫。", 
            "还应遭剪拂，枥马更精神。"
        ], 
        "title": "赠林、杨诸子 其二", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "脚底雷声起，轻车夜向东。", 
            "眼明挂山烧，耳聒过溪风。", 
            "屡犯垂堂戒，敢誇叱驭雄。", 
            "归途幸不远，村落冷烟中。"
        ], 
        "title": "往雾峰路上作", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "破寺无僧住，我来寻断碑。", 
            "荒园蝶影少，古树鸟声悲。", 
            "大梦前人觉，禅宗此日衰。", 
            "如闻龙象泣，雨漏坏龛帷。"
        ], 
        "title": "法华寺", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "千家屋瓦红，高下翠微中。", 
            "猎户能番语，闺装尚粤风。", 
            "连环山不断，竹箭水何雄！", 
            "始信和戎好，谣歌处处同。"
        ], 
        "title": "东势角", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "月照茅亭夕，好风开素襟。", 
            "闭门忘市近，置酒坐花深。", 
            "潇洒看书画，纵横说古今。", 
            "主人既风雅，况乃遇知音？"
        ], 
        "title": "洪以南词兄招饮逸园", 
        "type": "律诗", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "归棹趁秋风，维扬在眼中。", 
            "济时才自信，浮海道仍穷。", 
            "旅食吟肩瘦，行囊药价空。", 
            "南陔兰好采，安得久飘蓬！"
        ], 
        "title": "送作舟归淮海", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "拥肿俱无用，人间两散人。", 
            "相怜初禁酒，有梦尚嬉春。", 
            "恃健狂成病，耽吟笑杂呻。", 
            "填词湖海客，应怪负花晨。"
        ], 
        "title": "绍尧、槐庭同过，次绍尧韵", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "同志兼同病，相过又一回。", 
            "雨中佳客至，庭畔好花开。", 
            "休话黍离恨，自珍樗散材。", 
            "除非閒淡友，谁肯款门来！"
        ], 
        "title": "次鹤亭韵", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "面目犹如故，君今返玉楼。", 
            "糊涂无一事，博议有千秋。", 
            "契阔题襟集，寻常秉烛游。", 
            "筱云庄畔过，残菊对人愁。"
        ], 
        "title": "题厚庵遗照", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "风马驾云车，群仙聚一家。", 
            "鹭鸥盟物外，珠玉走天涯。", 
            "酒国莲为炬，诗城柳作衙。", 
            "苏耽善调笑，笑我醉吟花。"
        ], 
        "title": "次韵酬苏朗晨", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "瑞轩轩外月，两度送高轩。", 
            "数面成亲故，离居役梦魂。", 
            "树间灯照水，花底酒盈樽。", 
            "修禊明春约，休辞著述繁。"
        ], 
        "title": "次韵酬石秋", 
        "type": "律诗", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "多此一轮转，来期即去期。", 
            "空教愁汝母，原不是吾儿。", 
            "燕岂投怀误，桃应结子迟。", 
            "最怜乔梓分，一面永分离。"
        ], 
        "title": "九月二十六日小妾举一男，坠地即绝。余年三十有六，尚无子嗣，怆然有感 其一", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "不减唐家貌，硗硗头玉奇。", 
            "无缘为父子，何苦梦熊罴。", 
            "上掌珠还失，宜男草忽萎。", 
            "蔡家书籍满，恐合与文姬。"
        ], 
        "title": "九月二十六日小妾举一男，坠地即绝。余年三十有六，尚无子嗣，怆然有感 其二", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "绣褓银环在，开箱忍见之。", 
            "啼声犹未试，鬼伯已相追。", 
            "东岳魂难返，西河泪敢垂。", 
            "商瞿晚始获，称说慰闺帷。"
        ], 
        "title": "九月二十六日小妾举一男，坠地即绝。余年三十有六，尚无子嗣，怆然有感 其三", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "闭眼来人世，三光总未窥。", 
            "抚摩惟有恨，仓卒苦无医。", 
            "内子频呼佛，山人强咏诗。", 
            "此重因与果，除是问天知。"
        ], 
        "title": "九月二十六日小妾举一男，坠地即绝。余年三十有六，尚无子嗣，怆然有感 其四", 
        "type": "律诗", 
        "yun": "支"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "江上笛吹花落风，相思梦逐江流东。", 
            "尔不畏雪何畏雨，昨朝满枝今日空。", 
            "南山皑皑雪犹盛，二月欲尽无青红。", 
            "我将径入南山去，笑抚幽鬟冰雪中。"
        ], 
        "title": "梅花落乙未", 
        "type": "乐府曲辞", 
        "yun": "东"
    }, 
    {
        "author": "周麟书", 
        "era": "近现代", 
        "subtype": null, 
        "text": [
            "念家山破，秋月春花愁里过。", 
            "血泪模糊，画出分湖旧隐图。", 
            "一声飘泊，历尽天涯和海角。", 
            "何日扁舟，烟水菰芦续俊游。"
        ], 
        "title": "减字木兰花 咫天先生自分湖故居被焚后，近用斯调作分湖词五阕，寄伤离念乱之怀", 
        "type": "词", 
        "yun": null
    }, 
    {
        "author": "周麟书", 
        "era": "近现代", 
        "subtype": null, 
        "text": [
            "香雪空濛，霎时化作沾泥絮。", 
            "高楼延伫，肠断天涯树。", 
            "笛倚江城，谱出相思句。", 
            "斜阳暮，凄风寒雨，春色归何处。"
        ], 
        "title": "点绛唇 落梅", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "击剑饮君酒，听我唱青城。", 
            "戴楼门外东望，废垒暮云平。", 
            "一片降幡相继，惯送王孙去国，芳草太无情。", 
            "千载铜仙泪，呜咽汴河声。", 
            "到今日，握金镜，几朝更？", 
            "（故都乔木空在，轵道老农耕。", 
            "挟弹儿童亦杳，岂独捕螳黄雀，无复树间鸣。", 
            "倚伏有天道，何事日兵争？"
        ], 
        "title": "水调歌头 青城哀 其一", 
        "type": "词", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "花月大梁道，自古帝王都。", 
            "青城当日初筑，绣错与茵铺。", 
            "岂料铜驼荆棘，两作天家狴犴，新故鬼相呼。", 
            "出尔反乎尔，报应理非诬。", 
            "千载后，歌麦秀，吊遗墟。", 
            "不知衔璧何处？", 
            "瓦砾满平芜。", 
            "富贵总成春梦，一例天荒地变，仁暴感人殊。", 
            "重读靖康史，使我泪沾裾。"
        ], 
        "title": "水调歌头 青城哀 其二", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "罗带频宽腰似削，伤别伤春，自掩红泥阁。", 
            "尽日玉钩垂绣幕，一庭丝雨添萧索。", 
            "渐近黄昏风更恶，狼籍残红，命比佳人薄。", 
            "空与东君留后约，已无心管花开落。"
        ], 
        "title": "蝶恋花 「感春」次任公韵 其一", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "咫尺红墙银漠远，旧日枝头，误了游蜂恋。", 
            "梦隔梨花云一片，沧溟总比春愁浅。", 
            "十二湘帘垂又捲，倚竹竛竮，翠袖无人见。", 
            "除却思君心不变，近来已觉梳妆倦。"
        ], 
        "title": "蝶恋花 「感春」次任公韵 其二", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "吟到白头情最苦，肯抱琵琶，再嫁浔阳贾。", 
            "日落春潮归别浦，断云脉脉含残雨。", 
            "寂寞欲留春作主，绿暗西园，一梦成今古。", 
            "恼杀流莺声不住，东风满眼飘轻絮。"
        ], 
        "title": "蝶恋花 「感春」次任公韵 其三", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "冷落閒庭铺碧草，数点残英，倦蝶香犹抱。", 
            "门外斑骓嘶不到，陆郎廿载长安道。", 
            "可是今生缘未了，昨夜灯花，故故将人恼。", 
            "望断玉珰缄札杳，宁知绿鬓为君老。"
        ], 
        "title": "蝶恋花 「感春」次任公韵 其四", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "叶底残花无觅处，一片轻阴，又酿清明雨。", 
            "百计留春春不住，朝来塞雁先归去。", 
            "斜倚绣帘吹柳絮，念汝因风，飘荡谁为主？", 
            "侬亦孤鸾愁里度，双栖羡煞青陵树。"
        ], 
        "title": "蝶恋花 「感春」次任公韵 其五", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "池馆寂寥春去久，无主桃花，雨后开还有。", 
            "相对一杯婪尾酒，旧家姊妹怜消瘦。", 
            "倚柱悲吟今夕又，破镜空持，天许重圆否？", 
            "石烂海枯千劫后，恩波长记侬曾受。"
        ], 
        "title": "蝶恋花 「感春」次任公韵 其六", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "倚枕句慵敲，蕙炉香炷销。", 
            "醒无寥，睡也无寥。", 
            "帘外雨丝吹不断，才昨夜，又今朝。", 
            "涨绿水平桥，笼烟山黛描。", 
            "小红楼，几处吹箫。", 
            "惆怅茂陵多病客，空负了，酒旗招。"
        ], 
        "title": "唐多令 连雨台中卧病作 其一", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "两细又风斜，小庭开槿花。", 
            "问高楼，燕子谁家？", 
            "可惜谢池春草色，尽分付，与鸣蛙。", 
            "往事一咨嗟，病加愁更加。", 
            "悄愔愔，自掩窗纱。", 
            "白日相思空做梦，谁念我，老天涯。"
        ], 
        "title": "唐多令 连雨台中卧病作 其二", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "镇日小楼西，望遥情更迷。", 
            "更吹来，暮雨凄凄。", 
            "怕忆庾郎年少日，盘马地，有春泥。", 
            "依旧白铜堤，裙腰芳草齐。", 
            "水心亭，蛮榼谁携？", 
            "一片愁怀无处诉，杨柳外，乱鸦啼。"
        ], 
        "title": "唐多令 连雨台中卧病作 其三", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "暮雨暗高唐，绣衾馀旧香。", 
            "又争知，梦短愁长？", 
            "小妹怜人消瘦甚，教驻景，检神方。", 
            "歌起习家塘，采莲何处娘？", 
            "断肠人，忍斗新妆。", 
            "知得官奴重见否，憔悴也，却羞郎。"
        ], 
        "title": "唐多令 连雨台中卧病作 其四", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "海燕重来否？", 
            "问栖香玳梁金屋，甚时能彀？", 
            "薄命天涯俱沦落，冷眼人前惯受，最苦是西楼分手。", 
            "欲遣断云留残月，恨晓风容易吹杨柳。", 
            "斟未了，翠樽酒。", 
            "十分慰藉牵郎袖，道从今旧情休变，后逢终有。", 
            "梦里箜筱朱书在，难觅北亭卢舅。", 
            "怕则怕盟言轻负，一瓣心香齐声祝，祝东风种出双红豆。", 
            "天肯许，绿章奏。"
        ], 
        "title": "金缕曲 其一", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "肠断春知否？", 
            "为春来无端惹起，伤春情绪。", 
            "旧院回头荒寒甚，更苦连番雷雨，讶草甲兰芽争吐。", 
            "速制崔郎幡五色，莫金铃留待他家护。", 
            "蜂蝶闹，向谁语？", 
            "一湾银汉红墙路，销葳蕤曲池小菀，春应知处。", 
            "何时艳阳时节到，芳讯沉沉如故。", 
            "却恨不催花击鼓，倚遍阑干风正恶，把春愁付与流莺诉。", 
            "春不管，日将暮。"
        ], 
        "title": "金缕曲 其二", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "连云楼阁最称佳，新盛街通富贵街。", 
            "人物申韩家独夥，街头一步一招牌。"
        ], 
        "title": "台中竹枝词 其一", 
        "type": "词", 
        "yun": "佳"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "大墩墩下好婆娑，处处旗亭夜夜歌。", 
            "闻说风光非本地，佳人来自北方多。"
        ], 
        "title": "台中竹枝词 其二", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "女儿生小富春乡，倚市嫌羞刺绣忙。", 
            "近日别开新活计，夜深灯火绩麻场。"
        ], 
        "title": "台中竹枝词 其三", 
        "type": "词", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "全家食力靠锄云，郎罢烟园囝蔗园。", 
            "却喜深山虎狼少，桃花流水即仙源。"
        ], 
        "title": "台中竹枝词 其四", 
        "type": "词", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "开荒筑堰障狂澜，港口西移水渐乾。", 
            "利比盐田鱼塭厚，桑田沧海眼前看。"
        ], 
        "title": "台中竹枝词 其五", 
        "type": "词", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "南瑶宫畔去寻春，恰值天妃降诞辰。", 
            "烛影炉烟三里雾，不知多少进香人。"
        ], 
        "title": "台中竹枝词 其六", 
        "type": "词", 
        "yun": null
    }, 
    {
        "author": "周恩来", 
        "era": "近现代", 
        "subtype": null, 
        "text": [
            "千古奇冤，江南一叶。", 
            "同室操戈，相煎何急？"
        ], 
        "title": "为江南死国难者志哀", 
        "type": "四言诗", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "繁华过眼吹石火，我未弃世世弃我。", 
            "乌衣巷里封胡辈，相从东山唯汝可。"
        ], 
        "title": "答幼春（此四首系己酉作） 其一", 
        "type": "古风", 
        "yun": "哿"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "白也谪仙恺之痴，江湖颇传醉后诗。", 
            "谁知雁行揖坡谷，吾家阿买非常儿。"
        ], 
        "title": "答幼春（此四首系己酉作） 其二", 
        "type": "古风", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "春风汐社斗吟笔，南北甘陵初合一。", 
            "惜哉骚坛射雕手，大敌当前亦臂失。"
        ], 
        "title": "答幼春（此四首系己酉作） 其三", 
        "type": "古风", 
        "yun": "质"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "丈夫得志乘长风，画壁旗亭安足雄。", 
            "且取珊瑚归铁网，同声相应莫相攻。"
        ], 
        "title": "答幼春（此四首系己酉作） 其四", 
        "type": "古风", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "君胡为者发鬅松，求诗驱疟檄愈风？", 
            "凋残文集覆酱瓿，丛杂药裹填筠筒。", 
            "听君悲吟似有意，毋乃蒂芥盈心胸。", 
            "大贤自古困陋巷，栾布贱时曾卖佣。", 
            "何况平生慕嵇阮，寂寞政可养惰慵。", 
            "眼前无数首阳岭，随地尽有桐庐江。", 
            "食鱼茹蕨不饿死，何用富与程郑同？", 
            "忧能伤心语不妄，少年一宿成老翁。", 
            "劝君强起加餐食，收悲敛涕牛衣中。", 
            "战国干戈斗未已，七雄胜负纷鸡虫。", 
            "但闻苍梧远巡狩，未见舜陛鸣笙镛。", 
            "人间可哀非一事，愿君毋为药店龙。"
        ], 
        "title": "次幼春韵呈绍尧", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "凉风起蘋末，日落林塘幽。", 
            "携我登高伴，狂吟弄彩舟。", 
            "舟行拂岸竹，棹进冲沙鸥。", 
            "爱此一鉴清，堪洗万古愁。", 
            "插萸情畅遂，采若心夷犹。", 
            "遥山列画幛，密树张翠帱。", 
            "露下闻鹤唳，月出见鱼游。", 
            "翛然濠濮想，把酒劝庄周。"
        ], 
        "title": "重九夜偕庄竹书孝廉（士勋）及诸侄泛舟莱园小池", 
        "type": "古风", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "神龟长介族，性灵寿亦长。", 
            "一朝落人手，桑火来见伤。", 
            "蜉蝣虽微细，羽翼善飞扬。", 
            "朝生暮自死，数尽非人戕。", 
            "横目之民亦裸虫，谁云赋命人独丰？", 
            "君不见汉、魏、六朝好男子，地下长眠呼不起。", 
            "又不见神禹九州不长在，大半桑田变成海。", 
            "滔滔万世迭相送，我今不乐将何待？"
        ], 
        "title": "次韵和绍尧短歌行", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "我性颇爱菊，手栽满东篱。", 
            "苦遭风雨妒，花事今年衰。", 
            "秋色殊冷淡，不堪饰茅茨。", 
            "闻君有同好，培养独得宜。", 
            "慇勤树彩幡，抱瓮役不辞。", 
            "秋来尽圻放，锦绣铺庭墀。", 
            "病起颇忆君，芳园一来窥。", 
            "入门所见夥，五色纷陆离。", 
            "黄白间红紫，烂若剪綵为。", 
            "身到众香国，顾盼行步迟。", 
            "谁言春花媚？秋花更多姿。", 
            "肥瘦各有态，俱是倾城姬。", 
            "恨我来稍晚，不逢全盛时。", 
            "后起难竞秀，早开已半萎。", 
            "落英当爱惜，为君诵楚词。", 
            "泛酒秀可餐，煮茶味亦奇。", 
            "不然缝枕囊，梦里清香吹。", 
            "君颔我言是，折赠三两枝。", 
            "将持遗细君，先压乌帽欹。", 
            "更请分花苗，名品君不私。", 
            "归去重种植，诀依口授施。", 
            "明岁花定好，约君同赋诗。"
        ], 
        "title": "筱云山庄看菊，赠厚庵秀才", 
        "type": "古风", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "亦仙天麒麟，不可加鞿勒。", 
            "三十学饮酒，一饮辄一石。", 
            "胸有万古愁，江潭荡魂魄。", 
            "欲排天地出，恨身无羽翮。", 
            "飞扬跋扈气，醉后大嚄唶。", 
            "目不识泰山，二豪空侍侧。", 
            "解衣盘礡裸，呕秽恣狼籍。", 
            "笑示掩鼻人，斯道在屎溺。", 
            "玩世诚不恭，浩然无愧色。", 
            "我生颇同嗜，酒户称劲敌。", 
            "拇战亿千场，诗边斗尤力。", 
            "君比我谪仙，我比君狂客。", 
            "往来白社间，一笑称莫逆。", 
            "近者输一著，因病绝涓滴。", 
            "呻吟伏床褥，兴会无复昔。", 
            "灾生由曲糵，我止愿君亦！", 
            "折齿犹细事，烂肠救不得。", 
            "醉死岂足贤，如何自戕贼！", 
            "人生饮酒外，岂无安排策？", 
            "清谈可忘饥，请君读老易。"
        ], 
        "title": "戏赠亦仙（此首系己酉作）", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "家无儋石忧天下，今人未见如君者。", 
            "胸怀既与世相违，年命更遭天不假。", 
            "呜呼如君真数奇，生不能免寒与饥。", 
            "死不能庇妻与儿，学书击剑空尔为。", 
            "与君夙订忘年契，闻君羽化泪盈袂。", 
            "方嗟诗酒久离群，谁料声容俄隔世。", 
            "世上干戈斗触蛮，天荆地棘行路难。", 
            "我尚未知埋骨所，悲君益复自悲叹。"
        ], 
        "title": "哭梁钝庵大令", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "男儿不富贵，鍊丹驻年貌。", 
            "二者两无成，且从性所乐。", 
            "海上有敝庐，藏书归自校。", 
            "日与古人友，不为外物挠。", 
            "怜君钻故纸，未收稽古效。", 
            "开馆卖文字，逢人说忠孝。", 
            "闻声久相思，一见如漆胶。", 
            "群雄争山河，众才被笼罩。", 
            "谋臣与猛将，分途各腾趠。", 
            "吾党贵传道，穷通何足较。", 
            "愿因汝南评，扶翼周孔教。", 
            "赋诗叙鄙怀，险韵难推敲。"
        ], 
        "title": "书怀赠松坞居士", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "蕴隆何虫虫？赫羲烧大地。", 
            "五行水干土，咎徵肥遗至。", 
            "青阳萌动时，野望莽枯萎。", 
            "万井渴生尘，溉浇齐告匮。", 
            "田形龟背圻，农夫坐流泪。", 
            "苍赤帝所生，未忍沟中弃。", 
            "九霄呼行雨，乖龙不敢睡。", 
            "倒海洒云端，森然银竹坠。", 
            "燋燥一以云，鳞塍有生意。", 
            "涓滴皆黄金，欢呼拜天赐。", 
            "清明杏花盛，东作犹及事。", 
            "蓑笠聚陇头，秧歌慰劳悴。", 
            "吾闻一德朝，七祀貉为祟。", 
            "持鼎祷名山，言发致灵异。", 
            "哀鸿亿万姓，生命大君寄。", 
            "从来至人心，恻怛回天易。", 
            "后代焚巫尪，暴虐非古治。", 
            "时无臧文仲，谁与筹旱备？"
        ], 
        "title": "久旱喜雨", 
        "type": "古风", 
        "yun": "寘"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "城东散步去，良伴来相追。", 
            "笑谈忘路远，足力亦不疲。", 
            "草花不知名，红白开陆离。", 
            "前山如螺鬟，时于树里窥。", 
            "虽无风浴欢，游眺心自怡。", 
            "俯盼瀚溪中，石见何累累？", 
            "上天久不雨，泉眼涸经时。", 
            "西畴春事动，播种不可迟。", 
            "戴胜空催耕，无水将何为！", 
            "吾闻大乌溪，叹乾亦如斯。", 
            "枯鱼泣向天，老农皆涕洟。", 
            "洪流且犹尔，馀川从可知。", 
            "嗟嗟上帝心，临下何不慈？", 
            "方今国赋重，民无馀三资。", 
            "昨年遭蝗炎，禾死靡孑遗。", 
            "今春又苦旱，粒食岂可期！", 
            "谁能诛旱魃，火速召雨师。", 
            "沛然下膏泽，莫使民啼饥。"
        ], 
        "title": "仲春偕诸子游瀚溪有感而作", 
        "type": "古风", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "西望登高楼，申浦三千里。", 
            "犹记虹口桥，共君赤栏倚。", 
            "鹤鸣华亭县，花落太湖水。", 
            "解携恍如昨，晼晚弥年祀。", 
            "怜君五经筒，班鬓犹未仕。", 
            "淹迟弹琴歌，作客风尘里。", 
            "夙昔交莫逆，磋磨在文史。", 
            "封壤今即殊，声容满心耳。", 
            "离居欲有赠，愧乏鸳鸯绮。", 
            "裁笺寄吴云，思乱谁能理！"
        ], 
        "title": "寄上海俞生子渊", 
        "type": "古风", 
        "yun": "纸"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "男儿处草莽，有志无由伸。", 
            "同调尚龃龉，况乃行路人。", 
            "东山花落时，醵饮会亲宾。", 
            "银灯照初夜，妙伎堂前陈。", 
            "皓齿歌白雪，细腰舞萦尘。", 
            "逢君绮席间，爵行不计巡。", 
            "小令杂谐谑，翻酒沾衣巾。", 
            "半酣发狂态，笑齧妃女唇。", 
            "观者如堵墙，交口詈申申。", 
            "百年一刹那，浮云是吾身。", 
            "醉死讵足悔，但恐为世嗔。", 
            "牛角触金花，自古同悲辛。", 
            "埋照不出门，庶以葆天真。", 
            "一枕北窗风，聊署无怀民。"
        ], 
        "title": "醉后言志，寄绍尧", 
        "type": "古风", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "天运穷百六，劫尘飞蓬壶。", 
            "避地吾与汝，适越还入吴。", 
            "吴下风月窝，越中山水国。", 
            "五载同娱游，一别分南北。", 
            "汝志在显扬，书剑客帝乡。", 
            "吾贫甘守拙，返棹婆娑洋。", 
            "迢迢七千里，相望隔烟水。", 
            "中外断知闻，叹恨何能已！", 
            "今年京师乱，六龙西入关。", 
            "闻道辇毂下，白骨如丘山。", 
            "嗟汝年少子，陷身兵革里。", 
            "笳鼓喧蓟门，何处问生死？", 
            "青鸟天外飞，衔书坠我衣。", 
            "开缄惊且喜，知汝脱重围。", 
            "汝亲已衰老，旅食江南道。", 
            "馀生复何求，拜辞诣绝岛。", 
            "绝岛海东滨，徐市此避秦。", 
            "传闻有仙药，宫阙皆金银。", 
            "地与鲲身接，向来通舟楫。", 
            "为我折扶桑，乘风浮一叶。", 
            "须识竹林人，相思泪濡睫。"
        ], 
        "title": "寄铨侄日本", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "掩关东郭外，懒拙世所轻。", 
            "二仲披草来，欢甚扫榻迎。", 
            "是时山花落，鴃鶗林间鸣。", 
            "感彼春芳歇，欣此亲爱并。", 
            "题诗五色笺，煮茗龙头枪。", 
            "夜阑语往事，破窗风雨惊。", 
            "自从不周碎，坤轴东南倾。", 
            "蠕蠕裈中虱，一饱各自营。", 
            "凤凰长苦饥，玉山禾不生。", 
            "修陵植华藕，枝叶安得荣？", 
            "回也困陋巷，孟荀老于行。", 
            "与世苟凿枘，贤哲亦无成。", 
            "吾道在固穷，何用吐不平！", 
            "沧江有鸥鹭，可与洗心盟。"
        ], 
        "title": "与吕生厚庵、沈生祝澄、侄幼春夜话作", 
        "type": "古风", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "门掩麦秋雨，雀噪故人至。", 
            "相将林下酌，俱向水边戏。", 
            "弹琴玄鹤舞，说剑山精避。", 
            "兴来且为欢，休论尘世事！"
        ], 
        "title": "山堂小集分韵得至字", 
        "type": "古风", 
        "yun": "寘"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "之子佩琼华，红颜齿编贝。", 
            "既为兰亭集，复作竹林会。", 
            "鸣泉鼓瑟和，碧岫焚香对。", 
            "清谈杂玄史，浊酒浇磊块。", 
            "朝游逐麈鹿，暮吟倚松桧。", 
            "逍遥丘壑间，放浪形骸外。", 
            "纷华久忘怀，理乱宁置喙。", 
            "神交支许流，尚友宗雷辈。", 
            "功名乃祸媒，富贵为身害。", 
            "但尔自足娱，何必麒麟绘。"
        ], 
        "title": "赖二留精舍数日重有此赠", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "觥觥太守公，我之王父行。", 
            "一箭取功名，门前旌棨壮。", 
            "恭人昔来嫔，薳簉贤声畅。", 
            "生我孝廉叔，秀出诸昆上。", 
            "画戟鹓班执，峨冠雀翎扬。", 
            "母因子爵荣，翚翟拜天贶。", 
            "司徒石窌封，阿杜金钗饷。", 
            "援古以方今，恩宠何多让？", 
            "彩衣舞虽罢，兰芽茁相向。", 
            "才堪宝田守，孝同洗马养。", 
            "华诞逢古稀，徵词耀屏幛。", 
            "彤管书妇功，女史职久旷。", 
            "不才忝诸孙，懿行安敢忘？", 
            "愿扬圣善风，付与乐人唱。"
        ], 
        "title": "二叔祖母罗太恭人七十晋一寿诗四首 其一", 
        "type": "古风", 
        "yun": "漾"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "丹山凤将雏，养成毛彩异。", 
            "上天衔瑞图，飞来鸣盛世。", 
            "昔我孝廉叔，名织登科记。", 
            "入为粉署郎，出作朱轩使。", 
            "固因媚学然，亦缘庭训致。", 
            "吾闻恭人教，义方无不备。", 
            "悯近丸熊助，惩惰折葼示。", 
            "今虽届嵫景，诸孙扳舆侍。", 
            "尚于含饴际，丁宁开幼稚。", 
            "一经勉承先，五木戒废事。", 
            "贻厥有如此，家声未宜坠。", 
            "会看兰玉枝，百叶长繁炽。"
        ], 
        "title": "二叔祖母罗太恭人七十晋一寿诗四首 其二", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "秦时巴寡妇，世擅丹穴赀。", 
            "筑台只旌富，未闻能博施。", 
            "贤哉我恭人，所宝在俭慈。", 
            "自奉若寒素，见义则勇为。", 
            "如坻散仓栗，年荒绝啼饥。", 
            "编桥压狂澜，免忧蛟与螭。", 
            "德水饮万家，仁风扇四垂。", 
            "行不践虫蚁，春不折树枝。", 
            "人有恻隐念，一动天早知。", 
            "何况七十年，乐善心不移。", 
            "至诚感神明，天授龟鹤姿。", 
            "齐寿与金母，永为女中师。"
        ], 
        "title": "二叔祖母罗太恭人七十晋一寿诗四首 其三", 
        "type": "古风", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "羽人重服食，谓可获高年。", 
            "闇河采桂实，郦县汲菊泉。", 
            "谁知此术妄，修短均由天。", 
            "恭人识道纪，委命顺自然。", 
            "不求五福备，唯求四德全。", 
            "迈种天佑之，寿同金石坚。", 
            "孙曾联五代，玉立扶鱼軿。", 
            "双双花下拜，齐诵九如篇。", 
            "是时华堂暮，仰见秋月悬。", 
            "寿星出南极，光射宝婺躔。", 
            "亲姻既毕会，敕厨铺贺筵。", 
            "虽无蟠桃果，来献彩觞前。", 
            "窈窕梨园伎，霓羽舞翩翩。", 
            "或弹八琅璈，或鼓云和弦。", 
            "何殊瑶池饮，法曲奏云仙。"
        ], 
        "title": "二叔祖母罗太恭人七十晋一寿诗四首 其四", 
        "type": "古风", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "鸿雁从何来，来自沧海滨。", 
            "似为饥所驱，哀哀鸣向人。", 
            "弋者满天下，挟弓窥秋旻。", 
            "高鸟看渐尽，幸汝得全身。", 
            "奈何困口腹，终日长悲呻！", 
            "硕鼠食汝苗，使汝生计钝。", 
            "虽不毙弹射，饥死惨亦均。", 
            "我无活汝术，目击徒怆神。", 
            "凤凰百鸟王，鹓鸾为其臣。", 
            "朝餐琅玕饭，夕饮玉池津。", 
            "丹穴分馀粮，羽族皆回春。", 
            "嗟哉汝翮摧，飞去永无因。", 
            "一物不得所，足伤天公仁。", 
            "我愿陈此词，泣血叩帝闉。"
        ], 
        "title": "哀鸿篇", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "忆昔游泮池，词场结交盛。", 
            "识君人丛中，神彩朗月映。", 
            "示我帖括文，妙义阐思孟。", 
            "夺标童子军，时畏此敌劲。", 
            "诗才尤敏捷，落笔春泉迸。", 
            "兼长贾董策，万言论时政。", 
            "鹏翼搏扶摇，只待风月横。", 
            "所愿岂温饱，欲佐尧舜圣。", 
            "余亦志青云，道同陪啸咏。", 
            "朝游联衣袂，夕饮将灯檠。", 
            "光景宛目前，事隔两尘夐。", 
            "海邦鼎革来，新学方驰竞。", 
            "一唱而百和，同音若笙磬。", 
            "闻人弹古词，齿冷加讥评。", 
            "而我与夫子，顿减飞腾兴。", 
            "落魄两青衫，老大意不称。", 
            "初日出东方，弹丸被兼并。", 
            "伶俜新寡妇，羞再窥妆镜。", 
            "谁知耳后珠，照国非照乘。", 
            "出门望新高，万丈悬危嶝。", 
            "上自白玉苗，采之欲谁赠？", 
            "自有此山来，积雪翠微互。", 
            "登高怀美人，长啸天地暝。", 
            "浪捲前朝去，云海空濎滢。", 
            "成功逐荷兰，延明一线命。", 
            "儿孙非霸才，穷波坐蹬蹬。", 
            "靖海楼船来，一举降诸郑。", 
            "从此属神州，凤历春王正。", 
            "海疆本盗薮，民俗颇剽轻。", 
            "滔滔婆娑洋，蛟鳄时游泳。", 
            "二百馀年中，揭竿乱靡竟。", 
            "淡江军幕开，伏莽始稍定。", 
            "方面托名臣，政治较昔胜。", 
            "星罗起衙寺，丹刻俱华靓。", 
            "蛛丝牵电线，羊肠通轨径。", 
            "岂知好江山，拱手让他姓。", 
            "几处呼仓葛，失主旋扫净。", 
            "嗟余避风鸟，回惑迷本姓。", 
            "飞去生处乐，饥驱还入阱。", 
            "振翮触罗网，声发惧祸应。", 
            "安敢华厦居，自屏邃壑靘。", 
            "家世鼎钟业，坠落已无剩。", 
            "愧君赠我诗，满纸犹饾饤。", 
            "迩来久谢客，车马绝萝磴。", 
            "闭门惟种菜，不求彭泽令。", 
            "茆斋临清溪，潇洒置几登。", 
            "青山隔墙头，时来竹栏凭。", 
            "索性畏俗氛，与君颇同病。", 
            "既远磨涅场，庶葆坚白行。", 
            "回思半生事，一梦邯郸醒。", 
            "诗词虽无用，未忍弃破甑。", 
            "汐社自唱酬，尚有知音听。", 
            "共君素位行，休悲辱泥泞。", 
            "愤懑种豆歌，须防汉庭侦！"
        ], 
        "title": "忆昔答洪月樵（一枝）即次其韵", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "采薇入西山，抱石沉东海。", 
            "孤高空留名，骨朽今安在？", 
            "世儒守一经，闭门蓄光彩。", 
            "不知眉睫间，浮云旦夕改。", 
            "当年不为欢，景光讵相待。"
        ], 
        "title": "对酒用太白韵和沈生祝澄二首 其一", 
        "type": "古风", 
        "yun": "贿"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "青春流惊湍，一去不再来。", 
            "昨日已落花，今日难重开。", 
            "如何朱颜子，块然将空罍？", 
            "但忧黄金尽，不畏白发催。", 
            "倏忽百年满，赍恨归泉台。", 
            "丈夫贵适意，物外轻浮埃。", 
            "把酒笑二豪，蜾蠃何多哉！"
        ], 
        "title": "对酒用太白韵和沈生祝澄二首 其二", 
        "type": "古风", 
        "yun": "灰"
    }, 
    {
        "author": "周钟岳", 
        "era": "近现代", 
        "subtype": "七言绝句", 
        "text": [
            "含鄱岭上一亭孤，脚底云层似海铺。", 
            "浓雾渐低山渐出，林间一扯漾晴湖。"
        ], 
        "title": "含鄱岭", 
        "type": "绝句", 
        "yun": "虞"
    }, 
    {
        "author": "周采泉", 
        "era": "近现代", 
        "subtype": null, 
        "text": [
            "来书询贱辰，马齿承牢记。", 
            "我生值辛亥，武昌已起义。", 
            "四明易帜日，呱呱甫堕地。", 
            "蓬门远尘嚣，山陬临海澨。", 
            "虽入典午年，犹存秦甲子。", 
            "倏忽七十载，坐看居诸逝。", 
            "徒靡太仓粟，无一善可纪。", 
            "今忽辱众问，想有馈赠意。", 
            "何功又何劳，安敢拜高谊。", 
            "君文富八斗，下笔风雷起。", 
            "神交酬唱频，伟制珍藏弆。", 
            "我厌阿谀辞，浮言堆满纸。", 
            "誓不征题咏，鸠祝良可已。", 
            "又因云山隔，切莫致甘旨。", 
            "燕楚嗜好殊，邮驿增繁费。", 
            "京津集名流，为我搜墨戏。", 
            "予诛亦予求，怡情足欢喜。", 
            "信笔作覆书，其颜亦厚矣。", 
            "诗格偶翻新，试学方尔止。", 
            "眷注感情亲，天涯数知己。"
        ], 
        "title": "晋斋词家函询贱辰作此报之并柬诸亲友", 
        "type": "古风", 
        "yun": null
    }, 
    {
        "author": "周采泉", 
        "era": "近现代", 
        "subtype": null, 
        "text": [
            "异代声同喙，千秋只一人。", 
            "宽严由法纪，和战展经纶。", 
            "顾命师兼相，饬躬老称臣。", 
            "南阳难再隐，北伐萃千辛。", 
            "志复炎刘业，其如国祚屯。", 
            "三分延季汉，六出向殽秦。", 
            "表奏箴言切，驿因筹笔神。", 
            "云飘丹凤羽，风动石鲸鳞。", 
            "天府桑麻沃，巴山草木春。", 
            "闷宫终不改，琬琰护常新。", 
            "霸业随身尽，兴亡屈指频。", 
            "姓名垂宇宙，血胤殁沙尘。", 
            "北地英灵在，惠陵謦欬。", 
            "吟成梁甫后，家与浣花邻。", 
            "早定隆中策，长辞渭水溽。", 
            "未能酬壮志，泪洒少陵巾。"
        ], 
        "title": "题成都武侯祠谨步工部谒先主庙韵", 
        "type": "古风", 
        "yun": null
    }, 
    {
        "author": "周采泉", 
        "era": "近现代", 
        "subtype": null, 
        "text": [
            "神交两地互知名，宾至礼宜倒屐迎。", 
            "身似卞和双刖足，才同东郭半虚声。", 
            "湖光秋色争春艳，坛坫新风向晚成。", 
            "别后相思渺天末，宛如摩诘送晃卿。"
        ], 
        "title": "喜东瀛诗坛元老大井清先生枉访二首选一", 
        "type": "古风", 
        "yun": "庚"
    }, 
    {
        "author": "周采泉", 
        "era": "近现代", 
        "subtype": null, 
        "text": [
            "游春剧迹镇神京，过眼云烟亦足荣。", 
            "丝绣平原矜迹弛，冢埋公路辨纷争。", 
            "总持坛坫开风气，珍重闺檐玩月明。", 
            "情固缠绵恩更重，曾从虎穴□馀生。"
        ], 
        "title": "正月二十二日为丛碧词家七十九生日寄此为寿", 
        "type": "古风", 
        "yun": "庚"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "小小红船，恰好是、吴江平底。", 
            "早倚作、风波同命，水云知己。", 
            "但得南人如使马，不愁西子难随蠡。", 
            "到中流、篷背响诗声，鸥飞起。", 
            "高七尺，伸腰抵。", 
            "宽五尺，摩肩挤。", 
            "算最堪惊者，四边无地。", 
            "白月一床渔器具，青山六代侬行李。", 
            "快撑开、蠡壳两旁窗，山来矣。"
        ], 
        "title": "满江红 所租艇名满江红，即以此调赋之", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "江程也似容园景，远树如洲。", 
            "小屋如舟。", 
            "不到天涯不信愁。", 
            "雁儿引得人回望，行尽吴头。", 
            "费尽湘眸。", 
            "细雨梅花上舵楼。"
        ], 
        "title": "采桑子 江行写怀，敬步家大人见忆韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "过雁精神偏百倍。", 
            "不管愁人篷底睡。", 
            "欲烦相寄一封书，明日至。", 
            "侬乡里。", 
            "后日榕城山翠里。", 
            "君去洞庭波正起。", 
            "听水听风方未已。", 
            "思量何物赠行装，枫叶醉。", 
            "红如此。", 
            "都是天涯红泪耳。"
        ], 
        "title": "天仙子 江上逢过雁，敬借家大人韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "别泪绛于枫，病脸黄疑菊。", 
            "剪得垂杨没一丝，直恁霜天毒。", 
            "沿路访梅花，暗里东风促。", 
            "愁到今年欲尽时，又把春来续。"
        ], 
        "title": "卜算子 岁暮江空，羁怀无俚，敬借家大人韵写之", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "难忘最是敲诗处，春绿琴台。", 
            "午翠书斋。", 
            "时听穿云鹤响哀。", 
            "今宵便向容园去，梅影横阶。", 
            "月浸苍苔。", 
            "梦到山扉已半开。"
        ], 
        "title": "采桑子 忆容园，敬借家大人韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "洗出水都新。", 
            "鱼地蟾天只一云。", 
            "我料嫦娥居碧海，愁辛。", 
            "来觅英皇话夜分。", 
            "骚唱更微闻。", 
            "万古灵均欲返魂。", 
            "悔把龙宫青玉笛，收存。", 
            "吹得潇湘月满身。"
        ], 
        "title": "南乡子 自题洞庭看月图，敬用家大人韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "剪出翠蓑新。", 
            "夜夜空江卧冷云。", 
            "我与梅花同一样，艰辛。", 
            "风雪天才过几分。", 
            "何处玉箫闻。", 
            "更向前头访艳魂。", 
            "听说南朝花世界，无存。", 
            "绿减秦淮水半身。"
        ], 
        "title": "南乡子 其一 将抵白门，敬借家大人韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "楚尾更吴头。", 
            "篷影如云暝未收。", 
            "雁与间鸥同渚卧，休休。", 
            "出处途分漫代筹。", 
            "沽酒向津楼。", 
            "隔岸风灯乱醉眸。", 
            "客里小寒春又近，堪愁。", 
            "一派江声尚送秋。"
        ], 
        "title": "南乡子 其二 野泊值小寒日，敬借家大人韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "空翠浑无界。", 
            "猛推篷四围山色，乌飞犹碍。", 
            "想见诗仙吟眺处，湘管一枝曾带。", 
            "认云气都经刻画。", 
            "眼底长江东下急，问何能流出兴亡外。", 
            "且还我，看山债。", 
            "迎江塔影岿然在。", 
            "怅难寻夕阳天末，楼名镇海。", 
            "三国六朝如梦过，禁得英雄几醉。", 
            "早付与风飘雪洒。", 
            "不解近时何意绪，但茫茫总觉愁来会。", 
            "怀古恨，共君悴。"
        ], 
        "title": "金缕曲 泊皖城，忆张紫帆，三次前韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "缆影鸥移，篷声雁到。", 
            "忽惊月出当空早。", 
            "茫茫多少六朝愁，和秋涨得江天饱。", 
            "事与花残，山随地老。", 
            "何人更唱江南好。", 
            "明朝准备要销魂，白门衰柳啼鸟道。"
        ], 
        "title": "踏莎行 其一 江南夜泊感怀，敬次家大人韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "树拥云眠，潮飞雪到。", 
            "似闻起语舟人早。", 
            "啼乌催得酒醒时，霜华已打孤篷饱。", 
            "客夜多寒，离天易老。", 
            "千般未抵还家好。", 
            "五更乘月度蛮山，鸟和梦影来争道。"
        ], 
        "title": "踏莎行 其二 晓发梦归，次前韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "似当年，退红更见，犹余洗妆泪。", 
            "水窗幽意。", 
            "看小影如魂，明月能记。", 
            "冰弦听到无生际。", 
            "葱尖飞恨起。", 
            "来伴渡江桃叶，矮篷春雪底。", 
            "浔阳苦竹漫为家，孤芳品，合配灵均湘芷。", 
            "仙不去，却恋人间何味。", 
            "天涯且漫悲沦落，肯今夜、焚香同鄂被。", 
            "须替尔，横安一位，岁寒三友里。"
        ], 
        "title": "绣鸾凤花犯 湓浦江上得水仙一本，姬人限以周公瑾韵赋之", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "斗大烟篷，拳大雪花，同把孤愁压定。", 
            "正短柳昏鸦、弄成风紧。", 
            "没个人家卖酒，枉踏遍溪桥三叉径。", 
            "感他一雁，寥空送响，似来相问。", 
            "清景。", 
            "白门近，说旧苑春迟，万红无信。", 
            "但做出、南朝那时宫粉。", 
            "今夜凄凉月子，向离恨天边寻梅影。", 
            "把玉笛、吹破江云，不管暮寒成阵。"
        ], 
        "title": "无闷 江南道中孤舟逢雪，荒寒情事，略见于词", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "家在何村，问飞到、可是江南黄叶。", 
            "溪路双桨敲冰，烟丝舞愁绝。", 
            "兴废事、梅花不管，那知有六朝啼鴂。", 
            "废苑红绡，柔淮绿减，商女能说。", 
            "待收拾、毡笠狨鞍，要游过、明年放灯节。", 
            "压遍紫骢蹄印，认桥通皂荚。", 
            "何处觅、歌楼十里，拥玉人、坐看春雪。", 
            "误道风柳吹香，酒徒将别。"
        ], 
        "title": "琵琶仙 将踏雪白门，用白石吴兴词韵写意", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "剪尽柔丝飘尽絮，白门风色年年。", 
            "江南何梦不成烟。", 
            "玉骢来死后，银燕别生前。", 
            "几处红楼飞雪里，痴心犹当搓绵。", 
            "绿云忆否旧垂肩。", 
            "美人都削发，无语证枯禅。"
        ], 
        "title": "临江仙 赋枯柳", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "墙角垂杨绿剩。", 
            "岸觜误，枫红尽。", 
            "凝望酒船来，一晌等此际。", 
            "江天便飞鸥也没，芦花里、几个乌篷厮并。", 
            "梦归迥，故山扉刚掩定。", 
            "玉瓶汲墙阴井。", 
            "月华端正鹤初醒。", 
            "痴绝园童，要扫开梅影。", 
            "寒翠满修竹，吾庐三径。"
        ], 
        "title": "忆黄梅 江雪思家", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "独木桥斜。", 
            "做成寒色，几点昏鸦。", 
            "疏树西山，夕阳江寺，残雪人家。", 
            "问伊浪只淘沙。", 
            "怎淘去年华梦华。", 
            "柳已无丝，枫还有叶，梅又将花。"
        ], 
        "title": "柳梢青 荻港即目", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "苔藏绿篆，枫堆红锦，僧影冷坐瘦石。", 
            "暮寒似恋无人处，更把几层砖塔，舍为鸦宅。", 
            "竹里穿来惊路断，早四面都围青雪。", 
            "最爱听、脆响敲时，误道玉钗折。", 
            "幽绝还堪眺远，蟂矶荻港，指点风帆如叶。", 
            "一鸥飞处，一豚吹处，浪与芦花争白。", 
            "叹浮生似梦，且办孤琴两吟屐。", 
            "愁来否、试凭高看，六代青山，如今华了发。"
        ], 
        "title": "八归 雪中登鹊矶寺", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "江月都愁老。", 
            "何苦向南朝一带，照他凭吊。", 
            "采石荒矶闲系艇，有客倚阑而眺。", 
            "谁看见吴宫花草。", 
            "楼影千年流不去，缓商量毕竟诗人好。", 
            "须记取，醉中稿。", 
            "狂吟那顾先生笑。", 
            "为神州骚沉雅坏，特来相告。", 
            "更问锦袍归水后，清气收还多少。", 
            "可许我骑鲸三岛。", 
            "如此江山浑寂寞，但风帆几点和沙鸟。", 
            "怀古意，怎生了。"
        ], 
        "title": "贺新凉 采石太白楼，用洪稚存、黄仲则两家集中太白墓原韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "骊宫百亩。", 
            "谁压定，不许潜蟉飞去。", 
            "赖此云根，一拳怪石，守御奔涛如戍。", 
            "偏让当年，王气轻销龙虎。", 
            "怎送完兴废，单留愁住。", 
            "愁处。", 
            "指点英雄陈迹，战垒与、寒鸦同数。", 
            "姑孰山多，历阳城远，分作两行红树。", 
            "且把南朝撇过，乌江北望，更吊亡秦三户。", 
            "剩一楼风月，谪仙长据。"
        ], 
        "title": "望远行 采石步仲则元韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "皓魄西生易没，长江东去难还。", 
            "多少精灵来更往，总在寒云断苇边。", 
            "一灯红不然。", 
            "两岸沙明似昼，中流浪涌如山。", 
            "谁把鱼龙千古雪，洗得英雄白骨寒。", 
            "月华都怕看。"
        ], 
        "title": "十拍子 雪月夜起望江涛，慨然有作", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "想当年、是何玉貌，今日问名犹艳。", 
            "早赢过无愁，六代四纪，明皇不算。", 
            "蒋妹第三，桃家行二，住处都非远。", 
            "到春时相约湔裙，只怕鸳边月底，影儿还见。", 
            "却因甚一双太傅，苦要前来厮占。", 
            "闻道西湖，一双少保，有小青为伴。", 
            "信千秋胜地，英雄儿女分半。", 
            "此水冰清，其人可想，休当秦淮看。", 
            "笑南朝宫井，胭脂辱痕难浣。"
        ], 
        "title": "子夜歌 游莫愁湖，并展徐中山、曾文正遗像，湖上有王壬秋丈楹帖，辨莫愁非妓，与鄙见正同，词中因并申此意", 
        "type": "词", 
        "yun": null
    }, 
    {
        "author": "周采泉", 
        "era": "近现代", 
        "subtype": "五言绝句", 
        "text": [
            "寰宇寿书圣，如公信绝伦。", 
            "讵知工吐属，诗句响千春。"
        ], 
        "title": "贱辰八十沙孟海先生赠联云“岁华开九秩（据沙老云昔人登八十即云开九秩）”诗句响千春，愧不敢当，爰以其下联演成辘轳体四绝以申谢忱选一", 
        "type": "绝句", 
        "yun": "真"
    }, 
    {
        "author": "周采泉", 
        "era": "近现代", 
        "subtype": "七言绝句", 
        "text": [
            "无罪何须讳谪边，好诗偏自谪中传。", 
            "廿年畅饮湟河水，定有词源倒百川。"
        ], 
        "title": "闻陈朗自谪所返京复职写此申贺中四首选一", 
        "type": "绝句", 
        "yun": "先"
    }, 
    {
        "author": "周采泉", 
        "era": "近现代", 
        "subtype": "七言绝句", 
        "text": [
            "秋蕻春韭吾家物，一瓮黄齑五石粮。", 
            "近日更添蔬笋气，荒村新泛菜根香。"
        ], 
        "title": "腌雪里蕻经旬散发清香此亦何异瓮头春耶戏占一绝", 
        "type": "绝句", 
        "yun": "阳"
    }, 
    {
        "author": "周采泉", 
        "era": "近现代", 
        "subtype": "七言绝句", 
        "text": [
            "少陵一饭古今怜，望帝魂归拜杜鹃。", 
            "同是江南流落客，可怜肠断李龟年。"
        ], 
        "title": "沙孟海先生题康长素有为观光绪痛史新剧五古诗卷手迹见示饮我遗闻戏赋三绝 其一", 
        "type": "绝句", 
        "yun": "先"
    }, 
    {
        "author": "周采泉", 
        "era": "近现代", 
        "subtype": "七言绝句", 
        "text": [
            "万言书上策维新，百日恩荣九死身。", 
            "此景此情如隔世，下台人看上台人。"
        ], 
        "title": "沙孟海先生题康长素有为观光绪痛史新剧五古诗卷手迹见示饮我遗闻戏赋三绝 其二", 
        "type": "绝句", 
        "yun": "真"
    }, 
    {
        "author": "周采泉", 
        "era": "近现代", 
        "subtype": "七言绝句", 
        "text": [
            "殷忧启圣属康梁，蹈海归来海已桑。", 
            "毕竟是非公论在，凭君目验又何妨。"
        ], 
        "title": "沙孟海先生题康长素有为观光绪痛史新剧五古诗卷手迹见示饮我遗闻戏赋三绝 其三", 
        "type": "绝句", 
        "yun": "阳"
    }, 
    {
        "author": "周采泉", 
        "era": "近现代", 
        "subtype": "七言绝句", 
        "text": [
            "病骨支离阅岁华，劫来吟事遣生涯。", 
            "孤山剩有前朝树，犹为今人作旧花。"
        ], 
        "title": "次韵胡宛老病中咏梅", 
        "type": "绝句", 
        "yun": "麻"
    }, 
    {
        "author": "周采泉", 
        "era": "近现代", 
        "subtype": "七言绝句", 
        "text": [
            "冰雪聪明间气钟，知名卅载未相逢。", 
            "缑山仙侣无凡骨，眉妩何须问淡浓。"
        ], 
        "title": "题涉江词寄千帆教授四首 其一", 
        "type": "绝句", 
        "yun": "冬"
    }, 
    {
        "author": "周采泉", 
        "era": "近现代", 
        "subtype": "七言绝句", 
        "text": [
            "涉江兰芷作离忧，烽火仓皇赋好逑。", 
            "万里投荒还远别，渝州肠断望嘉州。"
        ], 
        "title": "题涉江词寄千帆教授四首 其二", 
        "type": "绝句", 
        "yun": "尤"
    }, 
    {
        "author": "周采泉", 
        "era": "近现代", 
        "subtype": "七言绝句", 
        "text": [
            "环佩魂归骨已寒，人亡更觉得才难。", 
            "巴山楚水凄凉句，夜雨秋窗制泪看。"
        ], 
        "title": "题涉江词寄千帆教授四首 其三", 
        "type": "绝句", 
        "yun": "寒"
    }, 
    {
        "author": "周采泉", 
        "era": "近现代", 
        "subtype": "七言绝句", 
        "text": [
            "奇光异彩豁吟眸，哀乐中年集百忧。", 
            "七字便堪千载诵，有斜阳处有春愁。"
        ], 
        "title": "题涉江词寄千帆教授四首 其四", 
        "type": "绝句", 
        "yun": "尤"
    }, 
    {
        "author": "周采泉", 
        "era": "近现代", 
        "subtype": "七言绝句", 
        "text": [
            "吉贝何时入汉家，而今衣被遍天涯。", 
            "三春万卉红似海，暖到人心只此花。"
        ], 
        "title": "棉花", 
        "type": "绝句", 
        "yun": "麻"
    }, 
    {
        "author": "周采泉", 
        "era": "近现代", 
        "subtype": "七言绝句", 
        "text": [
            "检点楹书淡淡哀，家居读罢笑颜开。", 
            "回头七十五年事，身是先君抱里孩。"
        ], 
        "title": "读先父家居诗恭题两首 其一", 
        "type": "绝句", 
        "yun": "灰"
    }, 
    {
        "author": "周采泉", 
        "era": "近现代", 
        "subtype": "七言绝句", 
        "text": [
            "露电光阴岁月驰，古今代谢竟如斯。", 
            "欲知当日咿唔态，看取曾孙学语时。"
        ], 
        "title": "读先父家居诗恭题两首 其二", 
        "type": "绝句", 
        "yun": "支"
    }, 
    {
        "author": "周采泉", 
        "era": "近现代", 
        "subtype": "七言绝句", 
        "text": [
            "惨澹经营最擅场，纲师囊括渡重洋。", 
            "羡君已具拔山力，更得仙家缩地方。"
        ], 
        "title": "题陈从周教授园林谈二首 其一", 
        "type": "绝句", 
        "yun": "阳"
    }, 
    {
        "author": "周采泉", 
        "era": "近现代", 
        "subtype": "七言绝句", 
        "text": [
            "丹青尺幅论千里，捉得邱山笼有之。", 
            "布置林泉无浪墨，风湍水槛总宜诗。"
        ], 
        "title": "题陈从周教授园林谈二首 其二", 
        "type": "绝句", 
        "yun": "支"
    }, 
    {
        "author": "周采泉", 
        "era": "近现代", 
        "subtype": "五言律诗", 
        "text": [
            "又值金秋节，樨香处处闻。", 
            "青天仍一片，明月可三分。", 
            "耿耿长开眼，绵绵欲断魂。", 
            "今朝母难日，百感与谁论。"
        ], 
        "title": "生日", 
        "type": "律诗", 
        "yun": null
    }, 
    {
        "author": "周采泉", 
        "era": "近现代", 
        "subtype": "五言律诗", 
        "text": [
            "朋辈嗟零落，蹉跎我尚存。", 
            "病阑怀夙契，梦短约诗魂。", 
            "华屋开宾馆，茅檐失旧村。", 
            "嫩寒残暑尽，渐喜晓暾温。"
        ], 
        "title": "告存", 
        "type": "律诗", 
        "yun": "元"
    }, 
    {
        "author": "周采泉", 
        "era": "近现代", 
        "subtype": "七言律诗", 
        "text": [
            "玉貌青衫乌角巾，惊才绝艳出风尘。", 
            "曾同几社为吟侣，应认双成是后身。", 
            "生怕胭脂污国色，唯求宝剑合延津。", 
            "云间旧事从头说，下笔踌躇注洛神。"
        ], 
        "title": "咏柳如是", 
        "type": "律诗", 
        "yun": "真"
    }, 
    {
        "author": "周采泉", 
        "era": "近现代", 
        "subtype": "七言律诗", 
        "text": [
            "风雨如磐一影驰，幽明顷刻路人悲。", 
            "运交华盖眉难展，祸启飙轮力不支。", 
            "时际升平独憔悴，生平傲骨总支离。", 
            "尘寰撒手无家别，肠断孱躯一日师。"
        ], 
        "title": "痛悼沈生奇年陨于车祸念其一生坎坷行年四十九尚未有家室也余又抱病未能抚其遗体诀别诗以哭之", 
        "type": "律诗", 
        "yun": "支"
    }, 
    {
        "author": "周采泉", 
        "era": "近现代", 
        "subtype": "七言律诗", 
        "text": [
            "积稿爬梳传手民，谁知身世历千辛。", 
            "匡时尚觉三焦热，劝学翻忧一字贫。", 
            "好句每从无意得，怜才赢得后生亲。", 
            "梁鸿海曲成肥遁，更感桑榆夕照珍。"
        ], 
        "title": "题梁常岭南夕照楼诗集", 
        "type": "律诗", 
        "yun": "真"
    }, 
    {
        "author": "周采泉", 
        "era": "近现代", 
        "subtype": "七言律诗", 
        "text": [
            "疑是后山再世身，名家又见晚山人。", 
            "不因丽句妨诗骨，正藉清狂露本真。", 
            "早岁峥嵘匡鼎革，暮年濩落悯沈沦。", 
            "由来多少西湖长，若个风流似使君。"
        ], 
        "title": "读陈屺怀先生晚作晚山人集并示介弟叔谅", 
        "type": "律诗", 
        "yun": null
    }, 
    {
        "author": "周采泉", 
        "era": "近现代", 
        "subtype": "七言律诗", 
        "text": [
            "三尺新阡一尺棺，饰终如此太辛酸。", 
            "疮痍痛足还思痛，窀穸完时恨未完。", 
            "驹隙光阴如梦短，垄头月色比家寒。", 
            "愁深直欲将身殉，未尽天年死亦难。"
        ], 
        "title": "悼亡五首选二 其一", 
        "type": "律诗", 
        "yun": "寒"
    }, 
    {
        "author": "周采泉", 
        "era": "近现代", 
        "subtype": "七言律诗", 
        "text": [
            "龙钟翁媪白头新，六十年前结发人。", 
            "序齿理应尊作姊，齐眉总是敬如宾。", 
            "长辞粉黛唯求淡，日嚼黄齑不厌贫。", 
            "纵使返魂香可得，如今捣麝已成尘。"
        ], 
        "title": "悼亡五首选二 其二", 
        "type": "律诗", 
        "yun": "真"
    }, 
    {
        "author": "周采泉", 
        "era": "近现代", 
        "subtype": "七言律诗", 
        "text": [
            "欲排阊阖攀灵琐，痛废蓼莪读楚骚。", 
            "低首蒹葭分法乳，争雄坛坫壮波涛。", 
            "长吟士气萦鸾哕，补画征题藉凤毛。", 
            "一别尘寰逾廿载，漫天风雨吊诗豪。"
        ], 
        "title": "题灵琐阁图为邵能世兄纪念其尊人惠衣先生作", 
        "type": "律诗", 
        "yun": "豪"
    }, 
    {
        "author": "周采泉", 
        "era": "近现代", 
        "subtype": "七言律诗", 
        "text": [
            "一别悠悠阅岁华，头衔持向故人誇。", 
            "广张越客千丝网，消受卢仝七碗茶。", 
            "愧我未能成国士，问君何事滞天涯。", 
            "星移物换前盟在，燕子飞来认旧家。"
        ], 
        "title": "国际桂冠诗人陈汉山自台北寓书附来海上诗简内录吾家兄弟佚诗二十多首故人契阔不通音问四十馀年矣喜感交集赋二律以报 其一", 
        "type": "律诗", 
        "yun": "麻"
    }, 
    {
        "author": "周采泉", 
        "era": "近现代", 
        "subtype": "七言律诗", 
        "text": [
            "往事如烟记不真，书来彷佛悟前因。", 
            "疑年应是比肩友，推爱还如同气亲。", 
            "卅载欣逢通好日，两间难得有心人。", 
            "休云病榻无生意，失喜秋边一缕春。"
        ], 
        "title": "国际桂冠诗人陈汉山自台北寓书附来海上诗简内录吾家兄弟佚诗二十多首故人契阔不通音问四十馀年矣喜感交集赋二律以报 其二", 
        "type": "律诗", 
        "yun": "真"
    }, 
    {
        "author": "周采泉", 
        "era": "近现代", 
        "subtype": "七言律诗", 
        "text": [
            "病体霜前冷不支，东方欲曙月残时。", 
            "厌闻卡拉风行调，拊掌亭桥绝妙辞。", 
            "量窄不堪浮大白，才疏深愧副相知。", 
            "寄来自挽催生挽，宛似河梁惜别时。"
        ], 
        "title": "白凤词家以自挽诗见示并索生挽步韵奉和二首 其一", 
        "type": "律诗", 
        "yun": "支"
    }, 
    {
        "author": "周采泉", 
        "era": "近现代", 
        "subtype": "七言律诗", 
        "text": [
            "风前短烛更难支，偶有回光返照时。", 
            "仙梦欲圆旋远引，劳生己倦欲长辞。", 
            "平生积习耽三好，暗室无欺守四知。", 
            "来去自如真洒脱，不须挥涕读遗诗。"
        ], 
        "title": "白凤词家以自挽诗见示并索生挽步韵奉和二首 其二", 
        "type": "律诗", 
        "yun": "支"
    }, 
    {
        "author": "周学藩", 
        "era": "近现代", 
        "subtype": null, 
        "text": [
            "龙角山头鬼气高。", 
            "风凄月黑夜磨刀。", 
            "穴中虎子犹沈睡，谷底蛟王起怒号。", 
            "思往事，感今宵。", 
            "前人飞动对吾曹。", 
            "兵书压案尘封满，却倚红灯听碧箫。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "周学藩", 
        "era": "近现代", 
        "subtype": null, 
        "text": [
            "隔座繁声沸似潮。", 
            "有人低拨郁轮袍。", 
            "千年沉梦警今宵。", 
            "散尽黄金余薄倖，赚来红豆得无寥。", 
            "此愁谁信泪能浇。"
        ], 
        "title": "浣溪纱·路边琵琶", 
        "type": "词", 
        "yun": null
    }, 
    {
        "author": "周学藩", 
        "era": "近现代", 
        "subtype": null, 
        "text": [
            "枝头绿净。", 
            "落尽猩红果。", 
            "有限芳时容易过。", 
            "此物不应归我。", 
            "袖中相携。", 
            "愁没个人知。", 
            "多谢一双红豆，怪他杜牧来迟。"
        ], 
        "title": "清平乐·董大贻双红豆", 
        "type": "词", 
        "yun": null
    }, 
    {
        "author": "周学藩", 
        "era": "近现代", 
        "subtype": null, 
        "text": [
            "梦上巫山事可憎。", 
            "守宫红褪剩孤颦。", 
            "果然谣啄葬全城。", 
            "金线脆时怜妾命，杨花轻处欠君心。", 
            "近来差解学忘情。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "周学藩", 
        "era": "近现代", 
        "subtype": null, 
        "text": [
            "中表平生数雁行。", 
            "次公娇女胜诸郎。", 
            "芝兰旧记庭前秀，桃李新看海上芳。", 
            "人似璧，月如霜。", 
            "炎州冬候祗微凉。", 
            "宜家报国无穷事，都在房中乐一章。"
        ], 
        "title": "鹧鸪天·蔚然表侄新婚", 
        "type": "词", 
        "yun": null
    }, 
    {
        "author": "周学藩", 
        "era": "近现代", 
        "subtype": null, 
        "text": [
            "寒玉堂中玉貌人。", 
            "北邙霾玉久成尘。", 
            "残山剩水非耶是，片楮零缣旧亦珍。", 
            "思往事，忆王孙。", 
            "临沂街闬去来频。", 
            "南强游士都诬誷，那及先生品独真。"
        ], 
        "title": "鹧鸪天·题心畬山水", 
        "type": "词", 
        "yun": null
    }, 
    {
        "author": "周学藩", 
        "era": "近现代", 
        "subtype": null, 
        "text": [
            "画像惊心一瞥鸿。", 
            "危城烽火别匆匆。", 
            "梦中彩笔剧朦胧。", 
            "愁际本无天可问，死前惟有爱难空。", 
            "感君辛苦事雕虫。"
        ], 
        "title": "浣溪纱·赠嗣汾", 
        "type": "词", 
        "yun": null
    }, 
    {
        "author": "周学藩", 
        "era": "近现代", 
        "subtype": null, 
        "text": [
            "轻车流矢。", 
            "周道平如砥。", 
            "万绿成丛幽径里。", 
            "小筑精严新起。", 
            "白云天半华芝。", 
            "山泉遥挹双溪。", 
            "好是风清月朗，璧人素手常携。"
        ], 
        "title": "清平乐·题修道盛瑶士林新居", 
        "type": "词", 
        "yun": null
    }, 
    {
        "author": "周学藩", 
        "era": "近现代", 
        "subtype": null, 
        "text": [
            "通家梁孟，见明珠掌上，故人娇女。", 
            "容易标梅时节近，问讯小姑居处。", 
            "碧海槎移，红桑物换，邂逅神仙侣。", 
            "翩翩吉士，前生注定相许。", 
            "正是美景花朝，咬春桃菜，更结同心缕。", 
            "面对而翁开口笑，破格填词因汝。", 
            "玳瑁双栖，鸳鸯并泳，燕子呢喃语。", 
            "归宁有日，毋忘邀我鸡黍。"
        ], 
        "title": "百字令·田治民沈齐新婚", 
        "type": "词", 
        "yun": null
    }, 
    {
        "author": "周学藩", 
        "era": "近现代", 
        "subtype": null, 
        "text": [
            "身是阊门萼绿华。", 
            "多文宜与碧笼纱。", 
            "惊鸿顾影余飞动，梦雨飘春足怨嗟。", 
            "云路迥，客程赊。", 
            "向来羁泊本无家。", 
            "人生惯作寻常别，不用低回海一涯。"
        ], 
        "title": "鹧鸪天·蒋芸将往香港，写此赠别", 
        "type": "词", 
        "yun": null
    }, 
    {
        "author": "周学藩", 
        "era": "近现代", 
        "subtype": null, 
        "text": [
            "高楼同上，步瑶阶玉砌，纵横层叠。", 
            "入座黯然疑是梦，梦见星光摇掣。", 
            "对影闻声，迷烟阻雾，咫尺蓬山隔。", 
            "钟情太苦，暗中多少磨折。", 
            "莫道破戒无端，分明为汝，又堕华鬘劫。", 
            "万事向来常不悔，记得当时曾说。", 
            "未卜他生，难忘此夜，酿泪都成血。", 
            "甘心拚了，大千泡幻齐灭。"
        ], 
        "title": "念奴娇·丁巳八月十六", 
        "type": "词", 
        "yun": null
    }, 
    {
        "author": "周学藩", 
        "era": "近现代", 
        "subtype": null, 
        "text": [
            "秾华婉淑，是仙掌明珠，故人娇女。", 
            "丫角童嬉犹昨日，转眼亭亭楚楚。", 
            "专业勤修，父书能读，吐属谐宫羽。", 
            "空中待听，清声雏凤如许。", 
            "失喜鹊报佳期，远归髦俊，结得同心缕。", 
            "充满乾坤惟有爱，相谅相扶尔汝。", 
            "红烛高烧，鲜花齐撒，散作弥天雨。", 
            "江郎彩笔，新来应画眉妩。"
        ], 
        "title": "百字令·张佛千兄女公子北一（盼）于归江百龄君嘉礼", 
        "type": "词", 
        "yun": null
    }, 
    {
        "author": "周学藩", 
        "era": "近现代", 
        "subtype": null, 
        "text": [
            "枝头鹊喜。", 
            "春早花前起。", 
            "满眼奇岩苍翠里。", 
            "恰称卷帘梳洗。", 
            "人间难得忘情。", 
            "本来心迹双清。", 
            "算有相知携手，而今不负平生。"
        ], 
        "title": "清平乐·贺吴裕民新婚", 
        "type": "词", 
        "yun": null
    }, 
    {
        "author": "周学藩", 
        "era": "近现代", 
        "subtype": null, 
        "text": [
            "绣被焚香烛自眠。", 
            "玉溪诗句念相关。", 
            "几年翘首待云鬟。", 
            "天外好风吹凤至，阶前红药闹春还。", 
            "安排画稿染眉山。"
        ], 
        "title": "浣溪纱·贺一鸣汉琦新婚", 
        "type": "词", 
        "yun": null
    }, 
    {
        "author": "周应沣", 
        "era": "近现代", 
        "subtype": "五言律诗", 
        "text": [
            "白日下关头，昏鸦集戍楼。", 
            "蒲昌沙海暮，杨柳玉门秋。", 
            "羌笛流人泪，胡尊咽旅愁。", 
            "壮游西塞下，谈笑说封侯。"
        ], 
        "title": "嘉峪关", 
        "type": "律诗", 
        "yun": "尤"
    }, 
    {
        "author": "周作人", 
        "era": "近现代", 
        "subtype": null, 
        "text": [
            "四檐山色清残暑。草深闲院虫相语。", 
            "凉风过柴门。孤烟竹里村。", 
            "宿润侵苔甃。扫花山石瘦。", 
            "篱落带斜晕。樵声出翠微。"
        ], 
        "title": "菩萨蛮·夏日村居，集句（一九○○年夏）", 
        "type": "词", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "风力渐添帆力健。萧条落叶垂杨岸。", 
            "人影夕阳中。遥山带日红。", 
            "齐心同所愿。努力加餐饭。", 
            "桥上送君行。绿波舟楫轻。"
        ], 
        "title": "菩萨蛮·送戛剑生往秣陵，集（一九○一年三月十五日）句", 
        "type": "词", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "庭树露浓花气湿。花里小楼双燕入。", 
            "明日是清明。春逢小雨晴。", 
            "轻㮒浮草色。苍筠密于织。", 
            "竹阴借东家。苔阶日影斜。"
        ], 
        "title": "菩萨蛮·春日天香阁偶成，时辛丑寒（一九○一年四月四日）食", 
        "type": "词", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "尚爱此山看不足。芳草和烟铺嫩绿。", 
            "风静鸟声圆。春阴寒食天。", 
            "云岚青欲滴。落日衔翠壁。", 
            "飞絮拂归鞍。春衣雨后寒。"
        ], 
        "title": "菩萨蛮·辛丑清明游戒珠寺，望黄琢山率（一九○一年四月五日）赋", 
        "type": "词", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "庭院无人花自飞。", 
            "乍晴池馆燕争泥。", 
            "竹枝香露湿人衣。", 
            "千缕麴尘杨柳绿，一江微雨鹧鸪啼。", 
            "花间觅路鸟先知。"
        ], 
        "title": "浣溪沙·春日集句，用坡公春情韵（一九○一年春）", 
        "type": "词", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "小醉微吟过一春。", 
            "杏花雨细欲生尘。", 
            "闭门高卧养天真。", 
            "只有梅花是知己，重与江山作主人。", 
            "好书堆案转甘贫。"
        ], 
        "title": "浣溪沙·春日遣怀，集（一九○一年春）句", 
        "type": "词", 
        "yun": null
    }, 
    {
        "author": "周庆云", 
        "era": "近现代", 
        "subtype": null, 
        "text": [
            "疏蝶惊秋，愁鹃诉晚，高楼静夜孤倚。", 
            "柳浪题痕，月湖书影，往事半随烟水。", 
            "冷香自抱，谁写出、天涯吟思。", 
            "分韵宫商细嚼，传神素缣还是。", 
            "南云雁边剩寄。", 
            "梦罗浮、问梅开未。", 
            "记取浦滨觞咏，海沤身世。", 
            "笛外寒笳四起。", 
            "怕盼尽、斜曛暮鸦蔽。", 
            "倦眼江山，幽怀画里。"
        ], 
        "title": "天香 题抱香室填词图", 
        "type": "词", 
        "yun": null
    }, 
    {
        "author": "周文雍", 
        "era": "近现代", 
        "subtype": null, 
        "text": [
            "头可断，肢可折，革命精神不可灭。", 
            "壮士头颅为党落，好汉身躯为群裂。"
        ], 
        "title": "绝笔诗", 
        "type": "古风", 
        "yun": "屑"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "海村十里雨丝斜，小避茆亭卖饼家。", 
            "输与林宗风度好，垫巾留作画图誇。"
        ], 
        "title": "马鸣山阻雨", 
        "type": "绝句", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "客窗剪烛故情长，睡触屏风倦仆僵。", 
            "榾柮满炉亲煮茗，一村对酌胜琼浆。"
        ], 
        "title": "夜访沧玉、锡祺寓斋作 其一", 
        "type": "绝句", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "萧斋听雨夜眠迟，拈韵灯前课小诗。", 
            "重叠钵声催纳卷，俨然风味棘闱时。"
        ], 
        "title": "夜访沧玉、锡祺寓斋作 其二", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "一番微雨过池塘，小酌茆斋赏夜凉。", 
            "残月半规星数点，隔篱风送稻花香。"
        ], 
        "title": "夜坐与仲衡作 其一", 
        "type": "绝句", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "剪灯相对话桑麻，尽把山居水竹誇。", 
            "不是吾庐吾亦爱，野人乘兴即为家。"
        ], 
        "title": "夜坐与仲衡作 其二", 
        "type": "绝句", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "荒山倚杖牧鸡豚，五柳萧疏夕掩门。", 
            "忆昔同君学书剑，壮心岂料老农村。"
        ], 
        "title": "夜坐与仲衡作 其三", 
        "type": "绝句", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "不上吟楼又几年，风帆烟树景依然。", 
            "主人酒美鱼虾足，我欲江乡作醉仙。"
        ], 
        "title": "答赠藻云，步原韵", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "城郭都非鹤自还，磺溪不改旧潺湲。", 
            "汉家废垒生春草，落日牛羊八卦山。"
        ], 
        "title": "重过彰化", 
        "type": "绝句", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "人生到处总前缘，不过乌溪又四年。", 
            "晓渡乘桴微雨里，狮头山翠半含烟。"
        ], 
        "title": "渡乌溪", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "茄荖山前雨涨溪，人家近在稻花西。", 
            "牵情步步横堤路，芳草曾观衬马蹄。"
        ], 
        "title": "过县庄", 
        "type": "绝句", 
        "yun": "齐"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "竹林绕屋午阴凉，静坐轩中觉日长。", 
            "合眼齁齁闲数息，案头销尽一炉香。"
        ], 
        "title": "静坐", 
        "type": "绝句", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "南阮交情两世深，修文地下去相寻。", 
            "阿咸哭罢重思籍，落日悲风满竹林。"
        ], 
        "title": "哭沈笛亭 其一", 
        "type": "绝句", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "词场夺锦压朋僚，玉树临风怅易凋。", 
            "一曲比红成绝调，可怜传唱海东遥！"
        ], 
        "title": "哭沈笛亭 其二", 
        "type": "绝句", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "珂乡佳果荔奴誇，也许分甘处士家。", 
            "香味不殊东壁好，令人回忆晋江涯。"
        ], 
        "title": "谢张子材惠龙眼 其一", 
        "type": "绝句", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "筠笼满贮素书俱，驰驿迢迢十里途。", 
            "敢作寻常佳果视？深情一颗一骊珠。"
        ], 
        "title": "谢张子材惠龙眼 其二", 
        "type": "绝句", 
        "yun": "虞"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "雅会高秋赴竹林，沿途风景发清吟。", 
            "甲溪南北山重叠，吊古惟应上铁砧。"
        ], 
        "title": "赠郑济若 其一", 
        "type": "绝句", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "七载前途是凤雏，谈诗今见唾成珠。", 
            "月泉社里人皆喜，添得江南郑鹧鸪。"
        ], 
        "title": "赠郑济若 其二", 
        "type": "绝句", 
        "yun": "虞"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "寂寂空堂海燕来，月门无锁昼长开。", 
            "多年不演云韶队，积雨苔痕上舞台。"
        ], 
        "title": "雾峰杂咏十首 一 其一 大花厅", 
        "type": "绝句", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "花绕茅斋柳拂门，老兄亲笔榜怡园。", 
            "如今衰草鸣蛙闹，犹作当时鼓吹喧。"
        ], 
        "title": "雾峰杂咏十首 一 二 怡园", 
        "type": "绝句", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "蓉镜斋中花木荣，鸡窗回首十年情。", 
            "逋仙逝后龟山去，无复琅琅弦诵声。"
        ], 
        "title": "雾峰杂咏十首 一 三 蓉镜斋", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "郎官八载返星辰，楼阁连云又一新。", 
            "鹤发鱼轩千万寿，孙曾舞綵满堂春。"
        ], 
        "title": "雾峰杂咏十首 一 四 莱园", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "小院花深鸟弄娇，璃窗书画映明描。", 
            "一生为善东平乐，不爱朱楼赋洞箫。"
        ], 
        "title": "雾峰杂咏十首 一 五 颐圃", 
        "type": "绝句", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "爱客时将车辖投，酒中堪隐老何求。", 
            "秫田下噀年年乐，陶令閒居署醉侯。"
        ], 
        "title": "雾峰杂咏十首 一 六 龙文轩", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "一间佛庙四山中，曾下书帷共阿戎。", 
            "红叶白云依旧好，别来又过几秋风。"
        ], 
        "title": "雾峰杂咏十首 一 七 青桐林", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "社公庙畔一泓寒，泉喷连珠挹不乾。", 
            "每岁鸟溪流偶断，满村乞水向神坛。"
        ], 
        "title": "雾峰杂咏十首 一 八 土地公井", 
        "type": "绝句", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "几处溪桥铁线敷，蜿蜓直接雾山隅。", 
            "眼前世事谁能料？此日康庄昔畏途。"
        ], 
        "title": "雾峰杂咏十首 一 九 轻便铁道", 
        "type": "绝句", 
        "yun": "虞"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "闲倚璃窗望野田，晚禾狼籍卧秋烟。", 
            "一风顿使丰年歉，失望西成十日前。"
        ], 
        "title": "彰化道中", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "览景谈诗乐事兼，暂时二八水庄淹。", 
            "忽惊文笔落吾手，翠扑车窗斗六尖。"
        ], 
        "title": "二八水村", 
        "type": "绝句", 
        "yun": "盐"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "两字「风流」误半生，徵歌休更画楼行。", 
            "铜琶羯鼓无情物，中有勾魂摄魄声。"
        ], 
        "title": "感作二首 其一", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "牧猪奴戏费光阴，破产常愁掷万金。", 
            "鞭挞且须防士行，不如游艺学棋琴。"
        ], 
        "title": "感作二首 其二", 
        "type": "绝句", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "红树青山十驿连，笑谈已到浊溪边。", 
            "行人今夜云林宿，回首烟迷半线天。"
        ], 
        "title": "浊水溪 其一", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "俯听浑流响急滩，板桥过尽始心安。", 
            "此溪疑是黄河水，清比包公一笑难。"
        ], 
        "title": "浊水溪 其二", 
        "type": "绝句", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "崔嵬石柱布如棋，正值新桥创造时。", 
            "莫笑黄金掷虚牝，人工能化险为夷。"
        ], 
        "title": "浊水溪 其三", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "台南南去蔗园青，此路平生尚未经。", 
            "聊把新诗记鸿爪，不关水秀与山明。"
        ], 
        "title": "九日自台南至打狗作 其一", 
        "type": "绝句", 
        "yun": null
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "良辰不陟白云层，半日车窗览胜凭。", 
            "南部名山都看遍，笑人高占一峰登。"
        ], 
        "title": "九日自台南至打狗作 其二", 
        "type": "绝句", 
        "yun": "蒸"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "溪水潺潺绕寺凉，地无人迹世缘忘。", 
            "谁能抛却城中去，看竹山门立夕阳。"
        ], 
        "title": "竹溪寺", 
        "type": "绝句", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "小小旗山对鼓山，夜潮来往两崖间。", 
            "月斜人语菰蒲岸，知是渔舟港口还。"
        ], 
        "title": "旗后作 其一", 
        "type": "绝句", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "渫港机关响海边，如闻龙骨转秋田。", 
            "君看细草淤泥地，明岁能容万斛船。"
        ], 
        "title": "旗后作 其二", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "埠头经始未成功，估客帆樯泊港中。", 
            "自与葫芦通铁道，米糖输出胜基隆。"
        ], 
        "title": "旗后作 其三", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "灯台设处路岧峣，晓起登高补昨朝。", 
            "望美人兮秋水隔，西风吹帽鬓飘萧。"
        ], 
        "title": "旗后作 其四", 
        "type": "绝句", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "岁岁花开古洞幽，居人平等各优游。", 
            "分明一小共和国，鸡犬云中也自由。"
        ], 
        "title": "桃花源 其一", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "避秦寻得小乾坤，五柳先生但寓言。", 
            "岂识欧人工探险，美洲真辟一桃源。"
        ], 
        "title": "桃花源 其二", 
        "type": "绝句", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "洞里桑麻太古风，仙家何事井蛙同。", 
            "愿推芥子须弥法，尽纳全球入此中。"
        ], 
        "title": "桃花源 其三", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "目虾师水母，不厌著篱轻。", 
            "修月轮双现，看花雾一清。", 
            "宁因遮隔暗，转使视瞻明。", 
            "持此骄虞舜，重瞳空有名。"
        ], 
        "title": "眼镜", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "弱草暗相依，么么势力微。", 
            "偶然借风助，并欲上天飞。", 
            "滚滚无时已，飘飘何处归？", 
            "轻狂休任性，留到雨中稀。"
        ], 
        "title": "尘", 
        "type": "律诗", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "轣辘双轮响，蜿蜒十里间。", 
            "隔林遥见海，下阪始知山。", 
            "风劲无飞鸟，天寒促刈菅。", 
            "昨朝传府帖，官柳禁人攀。"
        ], 
        "title": "自神岗赴鳌峰道上作", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "楼下鱼鳞屋，窗前牛首山。", 
            "世家乔木古，高卧主人閒。", 
            "撰杖尊乡里，哦诗隐市阛。", 
            "仲由能负米，老慰舞衣斑。"
        ], 
        "title": "赠蔡二寿仁翁 其一", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "负箧诸孙远，神山望眼中。", 
            "高楼花萼感，俗物马牛风。", 
            "健饭不知老，佯痴久作翁。", 
            "关怀唯一事，百岁树人功。"
        ], 
        "title": "赠蔡二寿仁翁 其二", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "乍脱风霜苦，终愁羽翼摧。", 
            "稻粱矰缴伏，江海弟兄哀。", 
            "岂肯朝青帝，无时忘紫台。", 
            "高楼帘捲处，社燕正飞来。"
        ], 
        "title": "春雁（以下甲寅）", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "马首欲迷途，东风满海隅。", 
            "赭痕经劫火，绿色变舆图。", 
            "乐府歌千里，扁舟忆五湖。", 
            "西川姜伯约，肠断寄文无。"
        ], 
        "title": "春草 其一", 
        "type": "律诗", 
        "yun": "虞"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "一雨地皆绿，年年阅菀枯。", 
            "无情小儿女，只解斗赢输。", 
            "服艾盈腰有，寻芳十步无。", 
            "参军才欲尽，愁赋古城芜。"
        ], 
        "title": "春草 其二", 
        "type": "律诗", 
        "yun": "虞"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "山拥楼前后，水随山短长。", 
            "水声疑急雨，日色易斜阳。", 
            "入浴灵泉煖，踏歌瑶草芳。", 
            "烟云足供养，吾欲住仙乡。"
        ], 
        "title": "箱根玉泉楼", 
        "type": "律诗", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "飞泉千丈落，绝壁一尘无。", 
            "映日成虹气，随风散唾珠。", 
            "垂帘长不捲，好鸟自相呼。", 
            "小坐林间石，冰心在玉壶。"
        ], 
        "title": "箱根玉帘泷（日人称瀑布曰泷）", 
        "type": "律诗", 
        "yun": "虞"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "共起扶文运，儒家可不祧？", 
            "棹回沧海浪，茶约草堂瓢。", 
            "同社来虽少，分题兴已饶。", 
            "竹深荷净处，秋入雨潇潇。"
        ], 
        "title": "乙卯六月詹园小集", 
        "type": "律诗", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "倚杖观溪涨，柴门俯浊流。", 
            "误依鱼鳖处，未学野人游。", 
            "积雨长愁涝，全生拟买舟。", 
            "蹉跎苦难遂，吾命任阳侯。"
        ], 
        "title": "观溪涨", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "漫把公孙比，卑栖水一涯。", 
            "文章著科斗，身世侣鱼虾。", 
            "绝迹思奔月，虚名辱式车。", 
            "草间休鼓吹，庶免饱长蛇。"
        ], 
        "title": "蛙", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "楚楚衣裳好，营营巧佞兼。", 
            "出身由逐臭，生性解趋炎。", 
            "棕拂挥能避，饧枝集自黏。", 
            "休思点良玉，韫厂外賣内早深潜。"
        ], 
        "title": "蝇", 
        "type": "律诗", 
        "yun": "盐"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "百计窃人物，性情贪且饕。", 
            "不知铜臭贱，惟爱窖藏牢。", 
            "忌器投常误，为文刻枉劳。", 
            "迎猫向邻舍，准备买腥臊。"
        ], 
        "title": "鼠", 
        "type": "律诗", 
        "yun": "豪"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "累世万金产，到君家已贫。", 
            "训蒙能恤友，学佛不违亲。", 
            "古寺蒲牢晓，空斋苜蓿春。", 
            "扫除才子气，一任笑头巾。"
        ], 
        "title": "呈槐庭四首 其一", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "不见经年久，谈心更老成。", 
            "米薪忧活计，诗酒悔虚名。", 
            "近市尘深厌，为园地早营。", 
            "閒中发书读，尽足补生平。"
        ], 
        "title": "呈槐庭四首 其二", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "我亦故家后，与君同病怜。", 
            "性情迂略似，风义久弥坚。", 
            "旧事如前世，閒愁集长年。", 
            "西窗来话雨，往往不成眠。"
        ], 
        "title": "呈槐庭四首 其三", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "五言律诗", 
        "text": [
            "冷眼看斯世，伤心唤奈何。", 
            "稻粱无饱雁，灯火有投蛾。", 
            "俭合储升斗，危休蹈网罗。", 
            "枢机在言行，努力互磋磨。"
        ], 
        "title": "呈槐庭四首 其四", 
        "type": "律诗", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "伯氏吹埙仲氏篪，相怜相爱不相离。", 
            "尘埃洛下三间屋，风雨苏州五字诗。", 
            "乱后同居差少慰，客中分手最堪悲。", 
            "柴桑故径今虽在，人物应殊晋义熙。"
        ], 
        "title": "送三兄绍堂东归", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "鲰生剧是可怜虫，二载闽南逐转蓬。", 
            "流落怕谈桑海事，追随空记竹林中。", 
            "恼人春色花无赖，消我乡愁酒有功。", 
            "最忆旧时文宴处，梦魂夜夜雾峰东。"
        ], 
        "title": "寄怀八叔父允卿（以下丙申）", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "通信遐荒顷刻间，泰西电学盖区寰。", 
            "铁绳横海神龙避，铜线传声驿马閒。", 
            "问答全非凭笔墨，往来似不隔河山。", 
            "钟杯路管工夫巧，从此欧洲有鲁班。"
        ], 
        "title": "电线", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "海上楼船奏暮笳，伤心桑梓在天涯。", 
            "江山锦绣开新国，文武衣冠少故家。", 
            "楚客共知哀郢苦，宋人未悔画淮差。", 
            "同来避乱君先返，终老东篱莫怨嗟。"
        ], 
        "title": "送吕厚庵秀才东归二首 其一", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "吾人聚散本难知，分手何须泣路歧。", 
            "但使三生盟片石，不应一步阻雷池。", 
            "情天再补虽无术，缺月重圆会有时。", 
            "珍重莱衣归故里，相思寄我采薇诗。"
        ], 
        "title": "送吕厚庵秀才东归二首 其二", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "匝月春霖未肯休，出门却喜日当头。", 
            "路边麦浪千畦翠，风里禽声万树幽。", 
            "耕妇饲牛锄野草，牧儿驱马饮泉流。", 
            "田家一种幽閒乐，胜我奔波作远游。"
        ], 
        "title": "出门", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "海外当年说甲兵，闾阎鼎食复钟鸣。", 
            "春藏华屋神仙艳，月入兰房梦寐清。", 
            "乡里尽多冠盖族，楼台时有管弦声。", 
            "岂知今日东西廨，憔悴机、云弟与兄。"
        ], 
        "title": "杂忆二首 其一", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "山边庐舍水边篱，芳卉千枝柳万枝。", 
            "三月莺花佳丽地，十年寰海太平时。", 
            "辋川泉石皆堪画，梓泽宾朋尽解诗。", 
            "一自扁舟逃难后，故园东望只增悲。"
        ], 
        "title": "杂忆二首 其二", 
        "type": "律诗", 
        "yun": "支"
    }, 
    {
        "author": "周作人", 
        "era": "近现代", 
        "subtype": null, 
        "text": [
            "入狱二百日，即事多所欣。", 
            "同居恒乞食，高谈不避人。", 
            "忧患互相恤，盗贼渐可亲。", 
            "昨日岂为非，前路认已真。", 
            "拘幽增自力，悲悯即雄心。", 
            "学道未有成，立愿在今晨。"
        ], 
        "title": "偶作", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读《论语》，吾爱长沮生。", 
            "接舆何多事，荷蒉亦有心。", 
            "丈人供鸡黍，徒尔招讥评。", 
            "唯有耦读者，不知所问津。", 
            "挥手不复顾，妙在无人情。", 
            "向往不能至，如望秋月明。", 
            "冷气彻人骨，清光自难名。"
        ], 
        "title": "往昔六首 其一 长沮桀溺", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读佛书，吾爱觉有情。", 
            "菩萨有六度，忍辱良足钦。", 
            "布旗立弘愿，愿重身命轻。", 
            "投身饲饿虎，事奇情更真。", 
            "平生再三读，感激几涕零。", 
            "向往不能至，留作座右铭。", 
            "安得传灯火，供此一卷经。"
        ], 
        "title": "往昔六首 其二 菩提萨埵", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读《国语》，吾爱范大夫。", 
            "忍耻逾十载，遂尔破强吴。", 
            "一言却使者，亲自执鼓桴。", 
            "吴使与越师，相随入姑苏。", 
            "腼然具人面，本是蛙黾徒。", 
            "但知报仇恨，情理非所喻。", 
            "读此一节话，毛戴亦气舒。", 
            "向往不难至，徒具作楷模。", 
            "人生得到此，不妨终醢菹。", 
            "陋哉后世人，虚传游五湖。"
        ], 
        "title": "往昔六首 其三 范蠡", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读《论衡》，吾爱王仲任。", 
            "读书疾虚妄，无愧读书人。", 
            "汉儒渐不竞，胥吏起叔孙。", 
            "终至谈谶纬，乃与道士邻。", 
            "王君不信数，雷虚鬼非真。", 
            "著书数十篇，覼缕亦肫诚。", 
            "赖有黄氏释，遗文差可明。", 
            "向往不能至，礼赞颂姓名。", 
            "明清有李俞，学海之三灯。", 
            "唯此星星火，照破千古冥。"
        ], 
        "title": "往昔六首 其四 王充", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读古文，吾爱王阳明。", 
            "瘗旅文一作，不虚龙场行。", 
            "吾与尔犹彼，此语动人心。", 
            "非墨亦非释，儒家自有真。", 
            "后年说良知，学术为一新。", 
            "未尝吃苦瓜，味道殊难名。", 
            "素不喜闽洛，跳脱良所欣。", 
            "擒濠虽小事，亦足傲迂生。", 
            "道谊兼事功，百世有几人。", 
            "向往不能至，祠下徒逡巡。"
        ], 
        "title": "往昔六首 其五 王守仁", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读《文饭》，吾爱王谑庵。", 
            "姚江一雷震，文苑起聋喑。", 
            "温陵实滥觞，发难自公安。", 
            "由熟而返生，继之以钟谭。", 
            "山阴集大成，笔舌翻波澜。", 
            "略迹论风神，颇似苏子瞻。", 
            "嬉笑兼怪僻，余人未易谙。", 
            "或解啖橄榄，滋味自醰醰。", 
            "向往一能至，攀援聊自宽。", 
            "后有张宗子，越风良可观。"
        ], 
        "title": "往昔六首 其六 王思任", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读《世说》，吾爱王右军。", 
            "一幅《兰亭序》，今古称至文。", 
            "徘徊顾景光，故是东晋人。", 
            "亦有用世志，终乃甘隐沦。", 
            "爱鹅访道士，妇稚知其名。", 
            "戏书六角扇，老妪戚复欣。", 
            "还匿躲婆巷，幸得免纷纶。", 
            "舍宅为僧房，戒珠榜寺门。", 
            "至今蕺山下，俨与学校邻。", 
            "乡里多胜事，首最推此君。"
        ], 
        "title": "往昔续六首 其一 王羲之", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读《说部》，吾爱段柯古。", 
            "名列三十六，姓氏略能数。", 
            "不爱余诗文，但知有杂《俎》。", 
            "最喜诺《皋记》，亦读肉攫部。", 
            "金经出鸠异，黥梦并分组。", 
            "旁篪得金椎，灰娘失玉履。", 
            "童话与民谭，纪录此鼻祖。", 
            "抱此一函书，乃忘读书苦。", 
            "引人入胜地，功力比水浒。", 
            "深入而不出，遂与蠹鱼伍。"
        ], 
        "title": "往昔续六首 其二 段成式", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔论乡贤，吾爱陆放翁。", 
            "著作等本身，文苑称豪雄。", 
            "名与香山并，诗派一大宗。", 
            "家家画团扇，声名满城中。", 
            "奈何钗头凤，好事乃不终。", 
            "春波虽常绿，不复照惊鸿。", 
            "水乡鸣姑恶，赋诗独不同。", 
            "隐约不忍言，言之有余恫。", 
            "荏苒过八十，此恨终无穷。", 
            "剧怜稽山土，犹恋沈园东。"
        ], 
        "title": "往昔续六首 其三 陆游", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔听乡谈，吾爱徐文长。", 
            "其人颇促狭，作剧无报偿。", 
            "市井竞传说，终乃似流氓。", 
            "单裤买豆腐，毕拨入茶汤。", 
            "喜与妇人戏，嬉笑辄哄堂。", 
            "又复杀和尚，流祸到僧坊。", 
            "浩浩徐夫子，浊世恣佯狂。", 
            "畸谱殊坦白，行迹略可详。", 
            "世人好闲话，传讹亦何妨。", 
            "吴有唐伯虎，旗鼓差相当。"
        ], 
        "title": "往昔续六首 其四 徐谓", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔看画本，吾爱金射堂。", 
            "创作无双谱，此意自无双。", 
            "画或逊老莲，诗却胜老杨。", 
            "自比于诗史，字故曰古良。", 
            "终以文丞相，始自张子房。", 
            "中有长乐老，旁及吴越王。", 
            "图赞四十人，各各不寻常。", 
            "金君古逸名，微意可推详。", 
            "尊王亦贵民，影响出桃江。", 
            "不必师梨洲，浙学故流长。"
        ], 
        "title": "往昔续六首 其五 金古良", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔居会稽，吾爱东郭门。", 
            "吾家在城内，船步近沈园。", 
            "出门访亲友，棹舟发清晨。", 
            "东行十许里，残山有箬蕡。", 
            "既过皋埠市，乃至樊江村。", 
            "名物松子糕，记忆至今存。", 
            "烧饼重双酥，其价才二文。", 
            "水程三十里，春游正及辰。", 
            "待得缓缓归，天色近黄昏。", 
            "遥望城门口，薜荔如层云。"
        ], 
        "title": "往昔续六首 其六 东郭门", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读古史，吾爱神农氏。", 
            "教民务稼穑，文明自兹始。", 
            "又复教医术，百姓无夭死。", 
            "舍身尝百药，辛苦非徒尔。", 
            "今朝嚼人参，晚或吞附子。", 
            "巴豆与甘草，有时一齐饵。", 
            "非有水晶腹，内景何由视。", 
            "头顶似山峰，得无毒气聚。", 
            "野人多风趣，拟议得神理。", 
            "可笑唯仓圣，四眼非佳谥。"
        ], 
        "title": "往昔三续六首 其一 神农氏", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读《家训》，吾爱颜黄门。", 
            "生丁六朝末，身世值乱棼。", 
            "试读观我生，呜咽声暗吞。", 
            "归心向三宝，此意自可原。", 
            "遗书二十篇，斐娓见情文。", 
            "谈艺有新意，论学尊旧闻。", 
            "明达通情理，末世尤足尊。", 
            "垂老写家教，辛苦念子孙。", 
            "岂知悯楚辈，巢覆卵不存。", 
            "生入舂捣寨，何处与招魂。"
        ], 
        "title": "往昔三续六首 其二 颜之推", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读唐诗，吾爱李青莲。", 
            "渊明昔有愿，唯酒与长年。", 
            "李生饮中豪，斗酒诗百篇。", 
            "醉来仰天笑，飘渺思游仙。", 
            "若问所喜爱，乃复在人间。", 
            "人女伊可怀，曼妙比诸天。", 
            "惟兹易朽质，柔美更可怜。", 
            "双足如霜白，长惹梦魂牵。", 
            "人情好好色，幸喜近自然。", 
            "奈何杨廉夫，鞋杯古今传。"
        ], 
        "title": "往昔三续六首 其三 李白", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔在集部，吾爱邵尧夫。", 
            "宋朝重道学，举世鲜真儒。", 
            "重法偏苛酷，援释近虚无。", 
            "曾读濂溪集，不能解通书。", 
            "晦庵诃黎涡，出语如隶胥。", 
            "邵子独击壤，有意似康衢。", 
            "渊明擅说理，泰山不可逾。", 
            "披襟说闲话，庶几寒山徒。", 
            "闲居安乐窝，乃弄河洛图。", 
            "后世赛康节，揭帜走江湖。"
        ], 
        "title": "往昔三续六首 其四 邵雍", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔在越中，吾爱河与桥。", 
            "城中多水路，河小劣容舠。", 
            "曲折行屋后，舍橹但用篙。", 
            "夏日河水干，两岸丈许高。", 
            "洞桥如虹亘，石梁横空蹻。", 
            "亦常有过楼，步屧声非遥。", 
            "行行二三里，桥影相错交。", 
            "既出水城门，风景变一朝。", 
            "河港俄空阔，野坂风萧萧。", 
            "试立船头望，炉峰干云霄。"
        ], 
        "title": "往昔三续六首 其五 河与桥", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔买玩具，吾爱填填鼓。", 
            "亦有纸叫鸡，名曰吹嘟嘟。", 
            "架上何累累，泥人与泥虎。", 
            "光头端然坐，哈喇挺大肚。", 
            "高髻著长帔，云是堕民妇。", 
            "火漆摸虾翁，攘臂据竹篰。", 
            "水牛红金鱼，果品以十数。", 
            "更有木盘碗，家用诸器具。", 
            "唯独花鸭子，小儿非所许。", 
            "恶画复易损，只供掷骰赌。"
        ], 
        "title": "往昔三续六首 其六 玩具", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "少小读儒书。", 
            "尊崇也仲尼。", 
            "无可无不可，号为圣之时。", 
            "嗣复见老子，广大似过之。", 
            "大道不可名，世事差能知。", 
            "飘风与骤雨，天地难久持。", 
            "儒家贵中庸，道理或在兹。", 
            "齿亡舌尚存，复是隐者师。", 
            "庄生说木雁，反复畅陈辞。", 
            "道家重养生，为我固其宜。", 
            "众生虽苦饿，未肯投身施。", 
            "毳衣出函关，逝去不复疑。", 
            "后世有哲士，读史识其微。", 
            "自疑在水浒，朝夕多惧思。", 
            "唯恐身作脯，徒佐酒一卮。", 
            "自称曰狂人，措词杂愤悲。", 
            "此意无人领，归卧东海湄。", 
            "逝者长已矣，杯羹不可遗。", 
            "但怜坚目辈，芸芸亦苦为。"
        ], 
        "title": "丙戌岁暮杂诗 狂人", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔论古人，吾爱周李耳。", 
            "熟知古今事，久为柱下史。", 
            "阅历尽人智，无愧称老子。", 
            "仲尼曾问道，赞叹不自已。", 
            "如何云中龙，为人掣其尾。", 
            "骑牛过函谷，乃逢令尹喜。", 
            "闭关不令行，写经尽两纸。", 
            "道德五千言，言简多妙理。", 
            "道家重无为，传教自此始。", 
            "何意宗太上，后复有道士。"
        ], 
        "title": "往昔四续六首 其一 老子", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读杂文，吾爱坡与谷。", 
            "二君工书画，神妙穷笔墨。", 
            "举世重文诗，书堂竟诵读。", 
            "我只知杂著，题跋与尺牍。", 
            "妙得自然趣，情味满短幅。", 
            "有似所作画，怪石间竹木。", 
            "独惜多忧患，文字致讼狱。", 
            "坡老流海南，回首望巴蜀。", 
            "涪翁宜州住，城楼雨濯足。", 
            "声名比李杜，遭遇乃更酷。"
        ], 
        "title": "往昔四续六首 其二 苏轼黄庭坚", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔论先贤，吾爱李卓吾。", 
            "秃头著儒服，言行如合符。", 
            "遥遥禹稷心，俨与菩萨俱。", 
            "《焚书》既已作，一再定藏书。", 
            "笔削寸大义，刚直过史狐。", 
            "人伦重估价，肇自龙潭初。", 
            "语语准情理，世俗惊相呼。", 
            "吁嗟七十叟，投身饲酷儒。", 
            "遗令有先兆，裸葬如束刍。", 
            "至今通州道，片石委路隅。"
        ], 
        "title": "往昔四续六首 其三 李贽", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔论乡人，吾爱李越缦。", 
            "诗语所不晓，文喜杂骈散。", 
            "日记颇可读，小文记游览。", 
            "一卷《萝庵志》，书斋足清玩。", 
            "流派虽不同，风味比文饭。", 
            "惜哉性褊急，往往坠我慢。", 
            "益甫与景孙，粗语恣月旦。", 
            "瞋目骂季贶，只是由私怨。", 
            "岂因山川气，溪刻成疾患。", 
            "喜得披遗编，胜于生对面。"
        ], 
        "title": "往昔四续六首 其四 李慈铭", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔看画谱，吾爱《列仙图》。", 
            "前人有画本，相貌多魁梧。", 
            "了不异人意，方面美髭须。", 
            "此图独不尔，作者出浮屠。", 
            "老聃寿者相，胡坐驾牛车。", 
            "篷下悬卷轴，后有酒一壶。", 
            "赤松诸仙人，面目如干瓠。", 
            "枯瘦多皱纹，俨然山泽癯。", 
            "长生不驻颜，道理非龃龉。", 
            "见识能到此，善哉二氏徒。"
        ], 
        "title": "往昔四续六首 其五 列仙图", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔常行旅，吾爱夜航船。", 
            "船身长丈许，白蓬竹叶苫。", 
            "旅客颠倒卧，开铺费百钱。", 
            "来船靠塘下，呼声到枕边。", 
            "火舱明残烛，邻坐各笑言。", 
            "秀才与和尚，共语亦有缘。", 
            "尧舜本一人，澹台乃二贤。", 
            "小僧容伸脚，一觉得安眠。", 
            "晨泊西陵渡，朝日未上檐。", 
            "徐步出镇口，钱塘在眼前。"
        ], 
        "title": "往昔四续六首 其六 夜航船", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "昔住本乡时，常闻索士语。", 
            "极口颂天才，凡愚无足数。", 
            "未必是超人，文明有盟主。", 
            "俗世不相容，有怀不得吐。", 
            "有如鹄在笼，奄忽化黄土。", 
            "孰乃杀性解，应得大咒诅。", 
            "哲人自萎谢，孽报斯为巨。", 
            "自坏汝长城，灾祸还归汝。", 
            "忽忽四十年，人琴无处所。", 
            "酌酒湛空觞，劳劳亦何补。"
        ], 
        "title": "丙戌岁暮杂诗 天才", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔看图像，吾爱陈老莲。", 
            "身是明遗民，悔迟学逃禅。", 
            "诗味比少陵，乃以画人传。", 
            "画中有书卷，佳妙非一端。", 
            "衣褶皆殊绝，自是古衣冠。", 
            "女面如倒盂，不作瓜子尖。", 
            "窄额丰辅颊，唐俑多婵娟。", 
            "环肥正非偶，华清想当年。", 
            "后有任渭长，于越图先贤。", 
            "笔法得一二，佳誉满萧然。"
        ], 
        "title": "往昔五续六首 其一 陈洪绶", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读志异，吾爱蒲留仙。", 
            "源流出唐人，属词特鲜妍。", 
            "委曲尽世情，十九属寓言。", 
            "演述怕婆事，醒世说因缘。", 
            "善写儿女态，却在狐鬼篇。", 
            "青凤与连琐，魅尽诸少年。", 
            "今古传奇文，至此造顶颠。", 
            "名高运亦穷，有如秋水轩。", 
            "一再经模拟，语意不新鲜。", 
            "淞影富卷帙，冷落王紫诠。"
        ], 
        "title": "往昔五续六首 其二 蒲松龄", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔在南京，吾爱扫叶楼。", 
            "闭居管轮堂，七日得一休。", 
            "群走清凉山，聊以散牢愁。", 
            "明贤龚半千，异路不相谋。", 
            "高楼出木末，喜得豁双眸。", 
            "会当风雨时，可作半日留。", 
            "倚槛望台城，块然如层丘。", 
            "苍茫有古趣，感触如深秋。", 
            "少不经世务，读史增百忧。", 
            "缅想南朝事，点滴上心头。"
        ], 
        "title": "往昔五续六首 其三 扫叶楼", 
        "type": "古风", 
        "yun": "尤"
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔幼小时，吾爱炙糕担。", 
            "夕阳下长街，门外闻呼唤。", 
            "竹笼架熬盘，瓦钵炽白炭。", 
            "上炙黄米糕，一钱买一片。", 
            "麻糍值四文，豆沙裹作馅。", 
            "年糕如水晶，上有桂花糁。", 
            "品物虽不多，大抵甜且暖。", 
            "儿童围作圈，探囊竟买啖。", 
            "亦有贫家儿，衔指倚门看。", 
            "所缺一文钱，无奈英雄汉。"
        ], 
        "title": "往昔五续六首 其四 炙糕担", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读西书，吾爱古神话。", 
            "埃及与印度，象教夙称霸。", 
            "形相多异物，睢盱可怪诧。", 
            "唯有希腊人，想像特明婳。", 
            "天上如人间，营营为憎爱。", 
            "神人同一体，伟美超凡界。", 
            "诗人作祭司，宗教归美化。", 
            "艺文旋复兴，影响遍诗画。", 
            "后世谈文明，恍负一重债。", 
            "所惜时地隔，未得及华夏。"
        ], 
        "title": "往昔五续六首 其五 神话", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔务杂学，吾爱性心理。", 
            "中国有淫书，少时曾染指。", 
            "有如图秘戏，都是云如此。", 
            "莫怪不自然，纲维在男子。", 
            "后读西儒书，一新目与耳。", 
            "无有秽与净，横陈观玉体。", 
            "人欲即天理，非鸩亦非醴。", 
            "为酬平生愿，须得大欢喜。", 
            "大食有香园，反复明斯旨。", 
            "今经科学光，明净故无比。"
        ], 
        "title": "往昔五续六首 其六 性心理", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "昔读寒山诗，十中了一二。", 
            "亦尝看语录，未能彻禅味。", 
            "但喜当诗读，所重在文字。", 
            "吟诗即说话，此语颇有致。", 
            "偶尔写一篇，大有打油气。", 
            "平生怀惧思，百一此中寄。", 
            "掐臂至见血，摇头作游戏。", 
            "骗尽老实人，得无多罪戾。", 
            "说破太行山，亦复少风趣。", 
            "且任泼苦茶，领取塾师意。"
        ], 
        "title": "打油", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "平生有所爱，妇人与小儿。", 
            "委屈殊堪念，况此婉娈姿。", 
            "圣王哀妇人，周公非所知。", 
            "又复嘉孺子，此意重可思。", 
            "仁者相人偶，彼我无差违。", 
            "哲人重理知，人事无弗窥。", 
            "迢迢千百年，文化生光辉。", 
            "妇女与儿童，学问各分支。", 
            "染指女人论，下笔语枝离。", 
            "隐曲不尽意，时地非其宜。", 
            "著手儿童学，喜读无厌时。", 
            "志在教与养，游戏实始基。", 
            "围坐说故事，歌谣声喔咿。", 
            "瓦狗及木马，哄笑共游嬉。", 
            "撮土为盘筵，主客各陈词。", 
            "儿童有权利，道理可发挥。", 
            "黾勉写文字，心尽力不随。", 
            "半生事笔墨，辛苦为法施。", 
            "百事无一成，吾力固为微。", 
            "却顾小儿辈，怅惘不自持。", 
            "人情爱溺孙，牛马任所为。", 
            "非不知烦恼，乐此不为疲。", 
            "善哉诸老翁，相对吾愧之。", 
            "媪煦虽有心，胜业终多亏。", 
            "何时得还愿，补写童话诗。", 
            "持赠小朋友，聊当一勺饴。"
        ], 
        "title": "童话", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "读书五十年，如饮掺水酒。", 
            "偶得陶然醉，水味还在口。", 
            "终年不快意，长令吾腹负。", 
            "久久亦有得，一呷识好丑。", 
            "冥想架上书，累累如瓦缶。", 
            "酸甜留舌本，指顾辨良否。", 
            "世有好事人，扣门乞传授。", 
            "舌存不可惜，对客徒搔首。"
        ], 
        "title": "读书", 
        "type": "古风", 
        "yun": "有"
    }, 
    {
        "author": "周作人", 
        "era": "近现代", 
        "subtype": null, 
        "text": [
            "时节近大寒，朝夕多风雪。", 
            "纪数过二九，寒气何凛烈。", 
            "疾风不终朝，骤雨不终日。", 
            "短至日转长，严冬余三一。", 
            "屈指交春时，即在上元夕。", 
            "虽复有馀寒，未必妨启蛰。", 
            "天地有盈虚，往复成季节。", 
            "农夫自了知，无待圣人说。"
        ], 
        "title": "大寒", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "半生写文字，计数近千万。", 
            "强半灾梨枣，重叠堆几案。", 
            "不会诗下酒，岂是文作饭。", 
            "读书苦积食，聊且代行散。", 
            "本不薄功利，亦自有誓愿。", 
            "诚心期法施，一偈或及半。", 
            "但得有人看，投石非所恨。", 
            "饲虎恐未能，遇狼亦已惯。", 
            "出入新潮中，意思终一贯。", 
            "只憾欠精进，回顾增感叹。"
        ], 
        "title": "文字", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "从前作诗句，漫云牛山体。", 
            "近又写五言，似拟寒山子。", 
            "自身非禅门，稗贩无一是。", 
            "还自写我诗，笔画代口耳。", 
            "寄远示友生，本意只如此。", 
            "茫茫火狗年，涂画尽数纸。", 
            "倏忽将改岁，唐劳可以已。", 
            "诚知笔墨贱，不及钱刀利。", 
            "岂无恩与怨，欲报无由致。", 
            "行当濯手足，山中习符水。"
        ], 
        "title": "丙戌岁暮", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "顷日见好梦，寻得黑色花。", 
            "如墨或如漆，比拟毫釐差。", 
            "冥冥如长夜，设喻将非夸。", 
            "上翔猫头鸟，下伏癞虾蟆。", 
            "是实有见毒，有如美杜沙。", 
            "倏忽化为石，伪笑露齿牙。", 
            "法力制人天，摩吕不能遮。", 
            "我未学咒法，红衣师喇嘛。", 
            "板凳作马骑，人足换桠杈。", 
            "却喜最黑术，能伏两脚蛇。"
        ], 
        "title": "丁亥暑中杂诗 黑色花", 
        "type": "古风", 
        "yun": "麻"
    }, 
    {
        "author": "周作人", 
        "era": "近现代", 
        "subtype": null, 
        "text": [
            "仓颉造文字，其时天雨粟。", 
            "亦有南山鬼，夜半号咷哭。", 
            "天意似欣喜，发廪散五谷。", 
            "有似雨香花，往例征天竺。", 
            "鬼意欲何为，诡秘殊难度。", 
            "或恐凿混沌，不能保纯朴。", 
            "或惧窥幽奥，如燃通犀角。", 
            "可惜小鬼头，识见尚不足。", 
            "唐有吴道子，变相图地狱。", 
            "清人罗两峰，鬼趣画满幅。", 
            "不必借文字，幽隐无弗烛。", 
            "更有张天师，画符如蚓曲。", 
            "一纸下雷部，狠过钟馗捉。", 
            "不比官文书，出入弄笔墨。", 
            "寒村穷秀才，旦夕捧书读。", 
            "摇头诵《左传》，《周易》背烂熟。", 
            "常被鬼揶揄，耸肩如蝙蝠。", 
            "饼酸酒味薄，生计遭逼迫。", 
            "虽持无鬼论，虚耗苦难逐。", 
            "此时鬼应喜，日夜笑局局。"
        ], 
        "title": "鬼夜哭", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "昔人作小说，幻出女人国。", 
            "其地无丈夫，窥井自孕育。", 
            "设想非不奇，阴阳苦孤独。", 
            "又或妻为纲，夫男作纲目。", 
            "女君罗面首，人事正反覆。", 
            "岂不快人意，所重在报复。", 
            "平等良大难，故事未容续。", 
            "男女相人偶，天然成眷属。", 
            "相推复相就，如轮共一轴。", 
            "茫茫人世事，端在衣食足。", 
            "自在不相离，公平即为福。", 
            "奇迹止于斯，何用惊世俗。"
        ], 
        "title": "女人国", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "昔有东郭生，骑驴作浪游。", 
            "道中见狼子，乞命频叩头。", 
            "启笈救敝狼，或是墨者流。", 
            "难去狼复出，欲断先生喉。", 
            "咨询及桑树，同意有老牛。", 
            "动植本一体，何所用怨忧。", 
            "终乃逢老叟，纵横多智谋。", 
            "引狼却入笈，一剑还相酬。", 
            "此事大有名，流传遍九州。", 
            "示戒行道者，慎防貉一丘。", 
            "我曾遇野狼，似狗伏道周。", 
            "望见白棓影，曳尾窜田沟。", 
            "人世有异物，面目犹同俦。", 
            "忽尔现狼相，不省恩与仇。", 
            "民间惧人狼，颇复似此不。", 
            "掩卷灯下坐，思之发沉忧。"
        ], 
        "title": "中山狼", 
        "type": "古风", 
        "yun": "尤"
    }, 
    {
        "author": "周作人", 
        "era": "近现代", 
        "subtype": null, 
        "text": [
            "儿时读《西游》，最喜孙行者。", 
            "此猴有本领，言动近儒雅。", 
            "变化无穷尽，童心最歆讶。", 
            "亦有猪八戒，妙处在疏野。", 
            "偷懒说谎话，时被师兄骂。", 
            "却复近自然，读过亦难舍。", 
            "虽是上西天，一路尽作耍。", 
            "只苦老和尚，落难无假借。", 
            "却令小读者，展卷忘昼夜。", 
            "著书赠后人，于此见真价。", 
            "即使谈玄理，亦应如是写。", 
            "买椟而还珠，一样致感谢。"
        ], 
        "title": "《西游记》", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "尝读《红楼梦》，不知所喜爱。", 
            "皎皎名门女，矜贵如兰茝。", 
            "长养深闺里，各各富姿态。", 
            "多愁复多病，娇嗔苦颦黛。", 
            "蘅芜深心人，沉著如老狯。", 
            "啾唧争意气，捭阖观成败。", 
            "哀乐各分途，掩卷增叹概。", 
            "名花岂不艳，培栽费灌溉。", 
            "细巧失自然，反不如萧艾。", 
            "反复细思量，我喜晴雯姐。", 
            "本是民间女，因缘入人海。", 
            "虽裹罗与绮，野性宛然在。", 
            "所惜乃短命，奄忽归他界。", 
            "但愿现世中，斯人倘能再。", 
            "径情对家国，良时庶可待。"
        ], 
        "title": "《红楼梦》", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": "五言排律", 
        "text": [
            "昔日南京住，匆匆过五年。", 
            "炎威虽可畏，风趣却堪传。", 
            "喜得空庭寂，难消永日闲。", 
            "举杯倾白酒，买肉费青钱。", 
            "记日无余事，翻书尽一编。", 
            "夕凉坐廊下，夜雨溺门前。", 
            "板榻不觉热，油灯空自煎。", 
            "时逢击柝叟，隔牗问安眠。"
        ], 
        "title": "夏日怀旧", 
        "type": "排律", 
        "yun": null
    }, 
    {
        "author": "周作人", 
        "era": "近现代", 
        "subtype": "五言绝句", 
        "text": [
            "灼灼芙蓉花，凌寒发红萼。", 
            "徒有拒霜姿，临风自开落。"
        ], 
        "title": "题画绝句 芙蓉（果斋云一名拒霜花） 丁亥十一月廿一日", 
        "type": "绝句", 
        "yun": "药"
    }, 
    {
        "author": "周作人", 
        "era": "近现代", 
        "subtype": "五言绝句", 
        "text": [
            "日暮草深深，谁遗白玉簪。", 
            "补萝人不见，零落到如今。"
        ], 
        "title": "题画绝句 玉簪花", 
        "type": "绝句", 
        "yun": "侵"
    }, 
    {
        "author": "周作人", 
        "era": "近现代", 
        "subtype": "五言绝句", 
        "text": [
            "持醪叹靡由，秋华浸盈把。", 
            "陶令不归来，寂寞东篱下。"
        ], 
        "title": "题画绝句 篱边菊花   十一月廿八日", 
        "type": "绝句", 
        "yun": "马"
    }, 
    {
        "author": "周作人", 
        "era": "近现代", 
        "subtype": "五言绝句", 
        "text": [
            "春时十日雨，横流满坑谷。", 
            "山中有幽人，拄杖看飞瀑。"
        ], 
        "title": "观瀑图", 
        "type": "绝句", 
        "yun": "屋"
    }, 
    {
        "author": "周作人", 
        "era": "近现代", 
        "subtype": "五言绝句", 
        "text": [
            "阔别西湖久，无憀独闭门。", 
            "何人最相忆，红萼耿无言。"
        ], 
        "title": "红梅   用姜白石词意", 
        "type": "绝句", 
        "yun": "元"
    }, 
    {
        "author": "周作人", 
        "era": "近现代", 
        "subtype": "五言绝句", 
        "text": [
            "杖策慢登高，独行何踽踽。", 
            "恰将木石奇，映出须眉古。"
        ], 
        "title": "松石上有老人扶杖行", 
        "type": "绝句", 
        "yun": "麌"
    }, 
    {
        "author": "周作人", 
        "era": "近现代", 
        "subtype": "五言绝句", 
        "text": [
            "秋色满大地，探幽到水隈。", 
            "扁舟人独坐，不为羡鱼来。"
        ], 
        "title": "山水", 
        "type": "绝句", 
        "yun": "灰"
    }, 
    {
        "author": "周作人", 
        "era": "近现代", 
        "subtype": "五言绝句", 
        "text": [
            "篱角月黄昏，无言倚修竹。", 
            "微风动佩环，幽恨寄蛾绿。"
        ], 
        "title": "为文鉴题果斋画绿梅", 
        "type": "绝句", 
        "yun": null
    }, 
    {
        "author": "周作人", 
        "era": "近现代", 
        "subtype": "五言绝句", 
        "text": [
            "寂寞攒宫道，冬青摇晚风。", 
            "山花不解事，独自映山红。"
        ], 
        "title": "杜鹃花", 
        "type": "绝句", 
        "yun": "东"
    }, 
    {
        "author": "周作人", 
        "era": "近现代", 
        "subtype": "五言绝句", 
        "text": [
            "柳绿复桃红，春光满乡里。", 
            "山中有幽人，独坐看流水。"
        ], 
        "title": "山水（四首） 其一", 
        "type": "绝句", 
        "yun": "纸"
    }, 
    {
        "author": "周作人", 
        "era": "近现代", 
        "subtype": "五言绝句", 
        "text": [
            "登楼望山气，秋色何佳哉。", 
            "时光如落叶，片片迫人来。"
        ], 
        "title": "山水（四首） 其三", 
        "type": "绝句", 
        "yun": "灰"
    }, 
    {
        "author": "周作人", 
        "era": "近现代", 
        "subtype": "五言绝句", 
        "text": [
            "何处听黄鹂，双柑并斗酒。", 
            "杖策且徐行，记取青青柳。"
        ], 
        "title": "山水人物四首 其一", 
        "type": "绝句", 
        "yun": "有"
    }, 
    {
        "author": "周作人", 
        "era": "近现代", 
        "subtype": "五言绝句", 
        "text": [
            "小坐青桐下，芙蕖自在香。", 
            "身闲更地静，心里自清凉。"
        ], 
        "title": "山水人物四首 其二", 
        "type": "绝句", 
        "yun": "阳"
    }, 
    {
        "author": "周作人", 
        "era": "近现代", 
        "subtype": "五言绝句", 
        "text": [
            "骑驴寻梅去，领略一枝春。", 
            "独叹寒意重，花瘦似高人。"
        ], 
        "title": "山水人物四首 其四", 
        "type": "绝句", 
        "yun": "真"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "布衾米饭粗温饱，木屋安眠亦快然。", 
            "多谢公家费钱谷，铁窗风味似当年。"
        ], 
        "title": "炮局杂诗（录五首） 其一", 
        "type": "绝句", 
        "yun": "先"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "卖却虎皮吃冷饭，当时豪气未全消。", 
            "莫将原子平天下，珍重馀年好看潮。"
        ], 
        "title": "炮局杂诗（录五首） 其二", 
        "type": "绝句", 
        "yun": "萧"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "青帽蓝衣十九时，代爷入狱复何词。", 
            "荧荧双眼含悲愤，国事前途未可知。"
        ], 
        "title": "炮局杂诗（录五首） 其三", 
        "type": "绝句", 
        "yun": "支"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "七十老翁坐不起，笑啖榅桲与芙蓉。", 
            "夜半溺床复悲啸，南冠相对但书空。"
        ], 
        "title": "炮局杂诗（录五首） 其四", 
        "type": "绝句", 
        "yun": null
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "一夜寒灯十首诗，若中作乐有谁知。", 
            "而今木屋飕飕冷，正是无忧无虑时。"
        ], 
        "title": "炮局杂诗（录五首） 其五", 
        "type": "绝句", 
        "yun": "支"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "白日昭昭寖已驰，芦中穷士欲何之。", 
            "吹箫乞食寻常事，记取吴师入楚时。"
        ], 
        "title": "忠舍杂诗 纪梦诗三首 其一", 
        "type": "绝句", 
        "yun": "支"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "儒冠一著误生平，多谢杨生示儆情。", 
            "若使逃儒还入墨，此中岐路本分明。"
        ], 
        "title": "忠舍杂诗 纪梦诗三首 其二", 
        "type": "绝句", 
        "yun": "庚"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "李生大隐在朝市，醇酒美人寄所思。", 
            "醉梦不忘金齿履，如霜白足想当时。"
        ], 
        "title": "忠舍杂诗 纪梦诗三首 其三", 
        "type": "绝句", 
        "yun": "支"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "灌云豪杰今何在，留与诗人伴寂寥。", 
            "莫话浔阳江口客，黑洋桥畔雨潇潇。"
        ], 
        "title": "灌云", 
        "type": "绝句", 
        "yun": "萧"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "一千一百五十日，且作浮屠学闭关。", 
            "今日出门桥上望，菰蒲零落满溪间。"
        ], 
        "title": "拟题壁 拟题云者未题也，卅八年一月廿六日", 
        "type": "绝句", 
        "yun": "删"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "文王圣德足堪夸，狱里著书度岁华。", 
            "百日幽囚容易过，《易经》一部属周家。"
        ], 
        "title": "数典诗 其一", 
        "type": "绝句", 
        "yun": "麻"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "东征事业安家国，夜祷精城动鬼神。", 
            "再读东山零雨句，始知公旦是诗人。"
        ], 
        "title": "数典诗 其二", 
        "type": "绝句", 
        "yun": "真"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "世间艳说除三害，杀虎屠蛟事有无。", 
            "豪侠喜能兼儒雅，一编风土是传书。"
        ], 
        "title": "数典诗 其三", 
        "type": "绝句", 
        "yun": null
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "会稽文风世称美，吾家诗句却稀微。", 
            "偶然检得唐人语，门静花开色照衣。"
        ], 
        "title": "数典诗 其四", 
        "type": "绝句", 
        "yun": "微"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "清逸先生百世师，通书读过愧无知。", 
            "年来翻遍濂溪集，只记篷窗夜雨诗。"
        ], 
        "title": "数典诗 其五", 
        "type": "绝句", 
        "yun": "支"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "清道桥头百姓家，逸斋遗教是桑麻。", 
            "关门不管周朝事，数典何因学画蛇。"
        ], 
        "title": "数典诗 其六", 
        "type": "绝句", 
        "yun": "麻"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "轻寒乍暖试晴和，风送春声入棹歌。", 
            "雨细有痕秧正绿，浓香如蜜菜花多。"
        ], 
        "title": "四时村居即景 其一", 
        "type": "绝句", 
        "yun": "歌"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "庭院无人燕语长，小田撒雨稻苗香。", 
            "蒹葭影里和烟卧，红树蝉声满夕阳。"
        ], 
        "title": "四时村居即景 其二", 
        "type": "绝句", 
        "yun": "阳"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "半天寒色在啼鸦，红树青山日欲斜。", 
            "村市独归江路熟，秋风初冷稻吹花。"
        ], 
        "title": "四时村居即景 其三", 
        "type": "绝句", 
        "yun": "麻"
    }, 
    {
        "author": "周作人", 
        "era": "近现代", 
        "subtype": "七言绝句", 
        "text": [
            "枫落吴江小雪天，夜寒应耸作诗肩。", 
            "风林叶脱山容瘦，看到梅花又一年。"
        ], 
        "title": "四时村居即景 其四", 
        "type": "绝句", 
        "yun": "先"
    }, 
    {
        "author": "周作人", 
        "era": "近现代", 
        "subtype": "七言律诗", 
        "text": [
            "杖藜扶我过桥东，竹院莎斋小径通。", 
            "杨柳池塘科斗水，杏花村馆酒旗风。", 
            "一逢山色斜阳外，千树蝉声夕照中。", 
            "剑匣指头容醉卧，日光穿竹翠玲珑。"
        ], 
        "title": "初夏村居即景", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "东有瀛洲西弱水，埋头世网井蛙耳。", 
            "羡君能乘破浪风，入手扁舟行万里。", 
            "万里飘飘指日边，此行采药兼求仙。", 
            "回头忽与故山远，浩浩惟见水拍天。", 
            "海中妖怪无不有，天吴飞舞黑蛟吼。", 
            "君身自有神呵护，鬼物岂敢相攫取。", 
            "风涛险绝无人域，知君恬吟不动色。", 
            "耳边万斛漰湃声，祗与新诗增笔力。", 
            "行行直到三神山，东皇所治隔世寰。", 
            "金宫银阙接天起，扶桑千丈手可攀。", 
            "我生梦亦不到处，君今游戏于其间。", 
            "太乙授君药一丸，换君凡骨驻君颜。", 
            "昔时羡门高寿，今骑招君渡西海。", 
            "我亦思为汗漫游，昆崙岭上遥相待。"
        ], 
        "title": "日边行，送绍尧东游（以下癸卯）", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "吾兄膝上王文度，不减谢庭之宝树。", 
            "先世起家用弓马，汝独苦心向词赋。", 
            "千金一字不轻下，文成每有惊人句。", 
            "奇峰狂浪生笔端，掷地铿锵协韶頀。", 
            "偶然游艺贾馀勇，巧思亦足相贯注。", 
            "围棋不落第二品，蹴鞠樗蒱皆独步。", 
            "只今年才二十四，文采风流遐迩慕。", 
            "但恨操术与时乖，斑斑高隐南山雾。", 
            "今朝别我西游学，小弟担簦逐芒屦。", 
            "离亲去里初作客，越水闽山慎行路。", 
            "迩来震旦新学兴，说富言强士争骛。", 
            "侏离讲习红毛文，糟粕六经谁复顾！", 
            "二三儒生抱残缺，拘守人笑书中蠹。", 
            "低心逐时何足羞，贵令樗栎化箘簬。", 
            "物生合用斯为美，章甫适越毋乃误！", 
            "汝今此行良有以，窃愿知新更温故。", 
            "毋忘所能古有训，博览兼通问则裕。", 
            "送汝求师浮海去，祝汝业成早东渡。", 
            "离筵有酒不能饮，心逐去帆飞似骛。", 
            "别后知余日夜思，莫厌频频传尺素。"
        ], 
        "title": "送侄幼春过海游学", 
        "type": "古风", 
        "yun": "遇"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "富贵百年内，一霎优昙华。", 
            "所以源道人，甘心逃烟霞。", 
            "同志如晨星，三五何寥落！", 
            "君今有强弩，休穿鲁缟薄。", 
            "栽兰在空谷，种榆在层霄。", 
            "相去天壤间，曷由知荣凋？", 
            "古人亦有言，投桃报以李。", 
            "但愧东家施，颦眉学西子。"
        ], 
        "title": "次韵答抚松处士", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "肩舆出里门，一望皆稻畦。", 
            "仲夏刈穫了，数处亦既犁。", 
            "濛濛丘中麻，其下有横溪。", 
            "我寻溪路边，惝恍南北迷。", 
            "霖潦断行径，荒莽与人齐。", 
            "天晴涨虽缩，沙岸犹积泥。", 
            "前村围修竹，日午闻鸣鸡。", 
            "役夫皆已休，而我独栖栖。", 
            "远赴田叟期，触热更向西。"
        ], 
        "title": "往石螺潭道中作", 
        "type": "古风", 
        "yun": "齐"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "久雨陂塘溃，田水绝涓滴。", 
            "筑堤焉可迟，插秧时候迫。", 
            "农家出丁壮，里粮从兹役。", 
            "朝伐象山竹，暮负乌溪石。", 
            "举锸多如云，挥汗不敢息。", 
            "虽无官吏呵，里正相督责。", 
            "慎毋怨里正，里正谋汝食。", 
            "努力莫告劳，报汝在秋穫。"
        ], 
        "title": "示乌溪筑陂者", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "井蛙拘于墟，何足语溟渤！", 
            "井中数斗泥，是渠盘踞窟。", 
            "一鸣华林园，青紫遂滥窃。", 
            "居然比令仆，给廪何须说。", 
            "蜂衙蚁队外，别是一官阀。", 
            "鼓吹草间来，众虫畏瞋喝。", 
            "汝虽性善怒，伎俩亦云劣。", 
            "但能困蜈蚣，未堪制蛇蝎。", 
            "胡然鸣得意，向人日喧聒？", 
            "人事亦何常，锦袄有时脱。", 
            "似闻南烹客，沸鼎为汝设。", 
            "跳梁漫自喜，骄甚理必灭。"
        ], 
        "title": "和抚松处士井底蛙", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "赤云夹日翔，飓母空中舞。", 
            "夜来风大作，吹万声熛怒。", 
            "初如奏笙竽，继若鸣金鼓。", 
            "倏忽啼鬼神，杂沓斗龙虎。", 
            "势欲翻渤海，响疑折天柱。", 
            "丰隆既出地，元冥亦行雨。", 
            "奔腾熠群动，滂濡浸后土。", 
            "助虐益咆咻，挠物无龃龉。", 
            "拔树倒千章，倾屋非一所。", 
            "估客念船舶，农夫忧场圃。", 
            "六鹢飞过来，爰居止于鲁。", 
            "鸡犬俱不宁，人物多安堵。", 
            "却思轩顼世，雨十而风五。", 
            "时若应休徵，至治难再睹。", 
            "长吟记灾异，慨然怀往古。"
        ], 
        "title": "阴历六月二十六夜大风雨，诗以志异", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "朝菌无晦朔，蟪蛄无春秋。", 
            "人生居短景，百年忽我遒。", 
            "佯狂衰凤歌，接舆真吾俦。", 
            "下士大笑之，乃呼为马牛。", 
            "咄咄釜中鱼，焉知水上鸥。", 
            "仁义一蘧庐，久处将何求？", 
            "不如纵远柁，乘老无倪舟。", 
            "停棹瑶池间，婆娑王母楼。", 
            "玉盘红仙桃，一食消牢愁。", 
            "双成吹云和，劝我竟日留。", 
            "俯视蚁垤小，稗海环九州。", 
            "哀哉涿鹿战，蚩尤碎铜头。", 
            "积骸如邱山，血作江河流。", 
            "黔首为牺牲，功名归彻侯。", 
            "我欲和触蛮，独唱莫余酬。", 
            "饮酒入玉壶，聊与达者侔。", 
            "何用学鲁儒，矩步誇纯修。", 
            "游心无怀天，安识是与不。"
        ], 
        "title": "饮酒放言，步沧玉席上见赠韵", 
        "type": "古风", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "不饮鹿溪水，弹指俄三秋。", 
            "鹿溪多诗人，云集十宜楼。", 
            "平生与我好，夺帜骚坛游。", 
            "相思命驾访，岂惮道里悠。", 
            "主人今陈遵，爱客投辖留。", 
            "别情未及叙，满案罗珍羞。", 
            "嘉宾联袂至，入座偕应刘。", 
            "洪生老祭酒，最初交契投。", 
            "文笔雄绝岛，万物困雕搜。", 
            "赠我锦绣篇，高唱不可酬。", 
            "席罢复纵谈，煮茗南窗幽。", 
            "焚香读古书，披图看地球。", 
            "方今东西帝，争长挥戈矛。", 
            "海天风鹤时，雅会宁易求。", 
            "诸君舞长剑，余欲歌箜篌。", 
            "时事日以非，天道与群酋。", 
            "东北望绿江，遥遥战云浮。", 
            "角上斗蛮触，中华一蜗牛。", 
            "城火及池鱼，此事可隐忧。", 
            "六鳌负员峤，久沉弱水流。", 
            "窃恐卖卢龙，更有一田畴。", 
            "谋臣空满朝，未闻借箸筹。", 
            "吾侪亦何为？新亭泣楚囚。", 
            "两国方用兵，算缗及车舟。", 
            "入笼鸟虽饥，一饱焉敢谋？", 
            "但愿昆明灰，莫再飞瀛洲。", 
            "亲友长相保，无事到白头。"
        ], 
        "title": "十宜楼夜集作", 
        "type": "古风", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "黄姑织女隔天河，虽则异居心靡他。", 
            "不知君心别后变，相逢犹道故情多。", 
            "奉君中山千日之美酒，子夜四时之清歌。", 
            "歌亦竟不听，酒亦竟不饮。", 
            "翩然拂衣去，君心一何忍？", 
            "回忆当初鱼水欢，两行泪落沾衾枕！"
        ], 
        "title": "拟鲍参军行路难", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "谢先生有好奇癖，避喧诛茆向绝壁。", 
            "堂成自署小东山，希风乃祖老安石。", 
            "堂前秫田类泉明，堂后橘园如李衡。", 
            "山居兼有生计事，岂徒浪博高隐名。", 
            "有时凭高作伎乐，山水丝竹音俱清。", 
            "中年哀乐藉陶写，一任俗儒嘲风情。", 
            "先生行乐不知老，逢人便诩东山好。", 
            "暮春三月山花开，倾家买酒延客来。", 
            "林中扫地置磐石，平稳可以安樽罍。", 
            "红妆当筵劝尽醉，诸君何可辞深杯。", 
            "东山调丝西山应，猿鸟惊啼夜不定。", 
            "坐久残月衣上明，相属拈题尽馀兴。", 
            "余亦东山客，请赋东山歌。", 
            "东山草木尽识我，去年此际曾来过。", 
            "重游但作信宿计，匆匆难免山灵呵。", 
            "唯愿主宾长健在，年年觞咏山之阿。"
        ], 
        "title": "小东山草堂歌", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "寄居阮家林，贫贱谁记忆？", 
            "多病身常闲，乐道心自得。", 
            "绿树围村舍，白水明沟洫。", 
            "阴晴山异态，远近草殊色。", 
            "鸟笑春催耕，虫吟秋促织。", 
            "愿学于陵隐，夫妻俱食力。"
        ], 
        "title": "寄居三首 其一", 
        "type": "古风", 
        "yun": "职"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "误著缝掖衣，治生失其道。", 
            "耻为洛阳贾，学种琅琊稻。", 
            "地方苦硗确，天灾忧旱涝。", 
            "岁歉家屡空，亲健贫亦好。", 
            "南陔采芳兰，北堂树萱草。", 
            "差胜潘黄门，母子长相保。"
        ], 
        "title": "寄居三首 其二", 
        "type": "古风", 
        "yun": "皓"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "言念我同父，寥落晨星少。", 
            "今为田氏荆，昔是桓山鸟。", 
            "东西一异居，音尘终岁杳。", 
            "闻雁起中夜，看云卧清晓。", 
            "华屋诚爽垲，田舍诚隘湫。", 
            "倘因省觐来，荒径嘶腰袅。"
        ], 
        "title": "寄居三首 其三", 
        "type": "古风", 
        "yun": "筱"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "傅子醇谨人，家风万古亚。", 
            "持身若驭马，不敢骋缰靶。", 
            "早采泮水芹，声华压黉舍。", 
            "若无沧海劫，举场一战霸。", 
            "中岁始学诗，典则薄娇奼。", 
            "静女体自香，薰染贱兰麝。", 
            "生计累人深，压线长作嫁。", 
            "投身报界中，铅椠少休暇。", 
            "遭时多忌讳，言权谁暂假。", 
            "欲为处士议，恐遭官长骂。", 
            "幡然弃觚去，头巾一旦卸。", 
            "知君性和易，到处争欢迓。", 
            "或从鲍生贾，或与樊迟稼。", 
            "才大无不可，龙蛇任变化。", 
            "应笑平生时，束缚守书架。", 
            "亲朋集大墩，别酒醵金贳。", 
            "挽衣苦死留，归计肯中罢。", 
            "我意与众殊，愿君车速驾。", 
            "与君居止近，隔村望桑柘。", 
            "每恨佣书出，未得常亲炙。", 
            "从今多閒日，过谈晓连夜。", 
            "孤陋余何忧，规劝欣有藉。", 
            "永愿从君游，终始无虞诈。", 
            "赋诗示区区，草率君应赦。"
        ], 
        "title": "赠傅锡祺秀才（以下丁未）", 
        "type": "古风", 
        "yun": "祃"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "宁逢恶宾，不逢故人。", 
            "此语闻自汉平津。", 
            "我乃故人兼恶宾，驱车访君过十驿，不待折柬招频频。", 
            "同行弟兄及张、陈，挂杖蜡屐来缤纷。", 
            "登君之堂君大喜，谓宾不恶席上珍。", 
            "君时第宅结构新，丹青雕刻皆绝伦，照耀嘉政之水滨。", 
            "君家近与曾家邻，曾家筑楼在市闉，高与凤山、狮岭同嶙峋。", 
            "东西土木同时作，我恰来作张老颂奂轮。", 
            "两家宗谱兼旧姻，剪灯清谈夜达晨。", 
            "忘形不复拘礼文，曾家索酒面米春，林家索肴猩猩唇。", 
            "予取予求应如响，醉饱摩腹何轮囷。", 
            "南游赤嵌有成约，明日举手别二君。", 
            "二君乃效下榻之仲举、投辖之陈遵，相留看竹东埔蜡，更请探胜龙门津。", 
            "挽断青衫不肯放，令我愁听浊水车辚辚。", 
            "恶宾自谓岂知更遇恶主人，为君勉强半日倚装更酌酒数巡。", 
            "作诗诮君君不嗔，相与笑倒抛冠巾。"
        ], 
        "title": "戏赠月汀、君定", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "斗大诸罗城，雄扼南北道。", 
            "八掌与牛栏，双溪左右抱。", 
            "其东有玉山，高压群峰倒。", 
            "我来登城望，九衢风埃浩。", 
            "不见北沼荷，唯见南浦草。", 
            "红毛古井存，浑浅等行潦。", 
            "漳镇竹数茎，群鸟晓尚噪。", 
            "开台三百年，萑苇几伐讨。", 
            "此城虽弹丸，守城贼难捣。", 
            "高宗锡佳名，「嘉义」二字好。", 
            "厥后寖隆盛，人物多国宝。", 
            "文学则林、徐，武功推太保。", 
            "故家既零落，邑里日枯槁。", 
            "自从改隶来，官舍亦改造。", 
            "黉门今书邮，狴狱昔营堡。", 
            "现闻今年春，地震惊父老。", 
            "屋坏二万间，瓦砾堆未扫。", 
            "死者千馀人，压扁髓出脑。", 
            "灾地夜啾啾，鬼哭怨苍昊。", 
            "废兴一纪间，此理谁能考！", 
            "近者阿里山，林业冠全岛。", 
            "东石港欲开，可以系船造。", 
            "铁轨通凤、基，海陆富鱼稻。", 
            "地运否必泰，疮痍复应早。", 
            "我无抚循责，空为同胞祷。", 
            "驱车向南行，回头意懊恼。"
        ], 
        "title": "过嘉义", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "遥望魁斗山，累累尽荒冢。", 
            "何处吊贞魂，古庙松楸拱。", 
            "惜昔明室亡，金枝落蛮壤。", 
            "抱衾五丽人，相随依草莽。", 
            "残喘延海滨，位号惭虚拥。", 
            "时节忆中原，对泣目尽肿。", 
            "草鸡经三世，澎湖失反掌。", 
            "东宁霸气沈，䦖𨳺降表往。", 
            "寓公死已晚，执梃忍为长。", 
            "衣冠见高皇，幸保发种种。", 
            "置酒别诸姬，新人善侍奉。", 
            "岂知烈女心，一一感恩宠。", 
            "就义君王前，争先无怖恐。", 
            "呜呼王殉国，五妃殉王勇。", 
            "久宜荐蘋蘩，俎豆一堂享。", 
            "惜哉未陪葬，两地隔灵爽。", 
            "至今朝竹沪，月夜环佩响。", 
            "我来读遗碑，城南閒挂杖。", 
            "小名犹可识，题咏间足偿。", 
            "最爱范九池，十首诗慨慷。", 
            "彤管扬芳徽，万代共瞻仰。"
        ], 
        "title": "魁斗山五妃庙", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "国能独立无小大，蜂虿有毒谁敢害？", 
            "魏之辽东梁吴越，仰人鼻息真奴辈。", 
            "呜呼贤哉延平王，弱冠起义辞宫墙。", 
            "割据金厦两小岛，东南七省忧海防。", 
            "承恩隆武初赐姓，永历分茅加九命。", 
            "移孝作忠岂得已，太师训子不以正。", 
            "惟王诞降三神峰，扶舆磅礡气独钟。", 
            "八旗弓马不挂眼，誓奉天子还九重。", 
            "海上治兵心力瘁，江南一败真短气。", 
            "苍穹白日鉴精诚，东洋出现新天地。", 
            "一夜骑鲸鹿耳门，荷兰名王竖降幡。", 
            "水师仍习昆明战，军食初营渭上屯。", 
            "婆娑世界真天府，经纶草昧暂偃武。", 
            "西来遗老如归市，北伐生蕃弥拓土。", 
            "燕都君长漫销兵，捲土重来势可惊。", 
            "太息天将明祚绝，大星忽落赤嵌城。", 
            "如王不惭奇男子，明末群雄谁可比？", 
            "勤王大业虽不成，一片丹心照青史。", 
            "披荆斩棘更难忘，开辟功勋地共长。", 
            "今日海邦三易主，开山庙貌尚馨香。"
        ], 
        "title": "谒延平王祠", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "微疾系公忧，驰顾不待车。", 
            "足明忘年交，亲切如一家。", 
            "雨馀溪路险，苔滑石又斜。", 
            "蹉跌出无心，衣履沾泥沙。", 
            "入门笑语我，健步老已差。", 
            "坐定施刀圭，霍然病顿瘥。", 
            "先生悬葫芦，买药人如麻。", 
            "女子识韩康，名满昆舍耶。", 
            "屈驾肯相就，又屏驺从哗。", 
            "自揣农家流，得此已光华。", 
            "为我爱惜费，此念尤可嘉。", 
            "顾兹一蹶惊，不啻我所加。", 
            "平生相厚意，感愧欲自挝。", 
            "我病动烦公，二事为根芽。", 
            "烂肠因魔汤，伐性由烟花。", 
            "悔过苦不早，祸发方号呀。", 
            "自今立严戒，洗心归释迦。", 
            "六淫无从染，免劳长者嗟。", 
            "闻公好登山，矫捷追麇麚。", 
            "此后愿自爱，脚力何自誇。", 
            "竹兜以代步，请盐此溪涯。", 
            "投诗永为好，聊用比木瓜。"
        ], 
        "title": "病中呈谢四先生", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "娇鸟啼花报花开，大堤裙屐嬉春来。", 
            "垂杨四面栏不住，远山飞入池中台。", 
            "恍惚江东张园好光景，欲唤吴姬抚琴歌落梅。", 
            "旧游如梦忽枨触，临水照影惊于思。", 
            "此间昔筑鲸鲵观，清明麦饭无人哀。", 
            "杜宇冬青几风雨，碧血染地生莓苔。", 
            "山邱一变作华屋，百年罗刹成蓬莱。", 
            "地运盛衰关天数，何用胡僧谈劫灰！", 
            "江山风月无定主，管领正要骚人才。", 
            "看花对酒不作乐，地下奇鬼将人咍。", 
            "黄金入手买歌舞，醉即藉草卧勿回。", 
            "身前勿计身后事，贵贱俱尽随尘埃。", 
            "君看石像耸云表，英姿飒爽褒鄂推。", 
            "万人瞻拜徒为尔，一代雄豪安在哉？"
        ], 
        "title": "春日游台中公园", 
        "type": "古风", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "玉带歌残瘴海曲，一坏竹沪烟芜绿。", 
            "欲吊先朝宁靖王，杜鹃飞上冬青哭。", 
            "忆昔煤山龙驭遥，江南半壁旋沉陆。", 
            "关破栖霞碧血腥，城降乌爨青衣辱。", 
            "伤心金翅啄龙子，谁与天家收骨肉。", 
            "辅国将军辽藩裔，受封最晚权不属。", 
            "间关海外依田横，中兴敢望刘文叔。", 
            "剩水残山满目愁，藜床皂帽馀生足。", 
            "延平父子又早殁，神州早料难恢复。", 
            "䦖𨳺门中鼓舞死，楼船飞渡来杨仆。", 
            "肉袒牵羊自有人，此身好结残明局。", 
            "慷慨吟成绝命词，遗民掩鼻不忍读。", 
            "杳杳中原化鹤归，两京陵树澹斜晖。", 
            "钟山气尽高皇庙，易水风翻异国旗。", 
            "列祖在天心定痛，一灵出世泪还挥。", 
            "遗骸终古留孤岛，大义当年感五妃。", 
            "五妃甘为君王死，一门红粉光青史。", 
            "却忆燕都社祀亡，宫人费氏遥堪比。", 
            "殉国偏多美妇人，贪生转属奇男子。", 
            "郑家乳臭何足道，沧溟难洗刘冯耻。", 
            "吁嗟乎！", 
            "霸业三传失草鸡，凤阳帝冑驾青霓。", 
            "金支翠羽渺何处，东海扬尘望眼迷。", 
            "一代天潢遗恨在，千秋赐姓大名齐。", 
            "只今赤嵌城非旧，犹宝朝天白玉圭。"
        ], 
        "title": "过竹沪吊宁靖王", 
        "type": "古风", 
        "yun": null
    }, 
    {
        "author": "周恩来", 
        "era": "近现代", 
        "subtype": "五言绝句", 
        "text": [
            "极目青郊外，烟霾布正浓。", 
            "中原方逐鹿，博浪踵相踪。"
        ], 
        "title": "春日偶成", 
        "type": "绝句", 
        "yun": "冬"
    }, 
    {
        "author": "周恩来", 
        "era": "近现代", 
        "subtype": "五言绝句", 
        "text": [
            "樱花红陌上，柳叶绿池边。", 
            "燕子声声里，相思又一年。"
        ], 
        "title": "春日偶成", 
        "type": "绝句", 
        "yun": "先"
    }, 
    {
        "author": "周恩来", 
        "era": "近现代", 
        "subtype": "七言绝句", 
        "text": [
            "大江歌罢掉头东，邃密群科济世穷。", 
            "面壁十年图壁破，难愁蹈海亦英雄。"
        ], 
        "title": "无题", 
        "type": "绝句", 
        "yun": "东"
    }, 
    {
        "author": "周恩来", 
        "era": "近现代", 
        "subtype": "七言绝句", 
        "text": [
            "茫茫大陆起风云，举国昏沉岂足云。", 
            "最是伤心秋又到，虫声唧唧不堪闻。"
        ], 
        "title": "次皞如夫子伤时事原韵", 
        "type": "绝句", 
        "yun": "文"
    }, 
    {
        "author": "周恩来", 
        "era": "近现代", 
        "subtype": "五言律诗", 
        "text": [
            "东风催异客，南浦唱骊歌。", 
            "转眼人千里，消魂梦一柯。", 
            "星离成恨事，云散奈愁何。", 
            "欣喜前尘影，因缘文字多。"
        ], 
        "title": "送蓬仙兄返里有感 其二", 
        "type": "律诗", 
        "yun": "歌"
    }, 
    {
        "author": "周恩来", 
        "era": "近现代", 
        "subtype": "五言律诗", 
        "text": [
            "同侪争疾走，君独著先鞭。", 
            "作嫁怜侬拙，急流让尔贤。", 
            "群鸦恋晚树，孤雁入寥天。", 
            "惟有交游旧，临歧意怅然。"
        ], 
        "title": "送蓬仙兄返里有感 其三", 
        "type": "律诗", 
        "yun": "先"
    }, 
    {
        "author": "周恩来", 
        "era": "近现代", 
        "subtype": "七言律诗", 
        "text": [
            "相逢萍水亦前缘，负笈津门岂偶然。", 
            "扪虱倾谈惊四座，持螯下酒话当年。", 
            "险夷不变应尝胆，道义争担敢息肩。", 
            "待得归农功满日，他年预卜买邻钱。"
        ], 
        "title": "送蓬仙兄返里有感 其一", 
        "type": "律诗", 
        "yun": "先"
    }, 
    {
        "author": "周恩来", 
        "era": "近现代", 
        "subtype": "七言律诗", 
        "text": [
            "相逢萍水亦前缘，负笈津门岂偶然。", 
            "扪虱倾谈惊四座，持螯下酒话当年。", 
            "险夷不变应尝胆，道义争担敢息肩。", 
            "待得归农功满日，他年预卜买邻钱。"
        ], 
        "title": "送蓬仙兄返里有感 其一", 
        "type": "律诗", 
        "yun": "先"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "扫微波。", 
            "泪华冰透，脂痕雪艳消磨。", 
            "记一绿流云不断，万红行雨曾过，影儿有么。", 
            "官河残粉犹多。", 
            "葬玉浑教成冢，销金莫更名锅。", 
            "懒重问、画船如燕，茜衫如蝶，而今不许，私留月住，谁能暗把春窝。", 
            "奈愁何。", 
            "青溪夜闻鬼歌。"
        ], 
        "title": "八六子 秦淮雪后，一碧成冰，万影都销，凄然赋此", 
        "type": "词", 
        "yun": "歌"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "指垂杨影里，曾住过，六朝人。", 
            "奈艳极生愁，琼花过斧，玉树供薪。", 
            "朱门。", 
            "已无双燕，让寻常百姓玳梁存。", 
            "红藕鸳鸯消夏，碧桃蝴蝶嬉春。", 
            "香魂。", 
            "水为传真。", 
            "化一朵，石城云。", 
            "算只有当年，破瓜时候，略皱眉痕。", 
            "湖名。", 
            "未同西子，笑伊家常对若耶颦。", 
            "闻道年年风月，管租更有王孙。"
        ], 
        "title": "木兰花慢 题莫愁湖", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "绝顶天风闻粥鼓。", 
            "红笠青鞋，小伴枯禅住。", 
            "万点愁来如密雨。", 
            "和鸦飞满无人处。", 
            "六代离宫留寸础。", 
            "玉砌雕阑，付与东流去。", 
            "二水三山都易主。", 
            "斜阳尚恋前朝树。"
        ], 
        "title": "蝶恋花 翠微亭", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "金陵雪后，来访帝王家。", 
            "龙和虎，莺和燕，豕和蛇。", 
            "剩栖鸦。", 
            "此日经行处，白门市，青溪埭，红板路，乌衣巷，寂无哗。", 
            "欲问秦淮，旧院烟笼水，水更笼沙。", 
            "甚当年商女，沦落也天涯。", 
            "一曲琵琶，后庭花。", 
            "念陵十一，楼十四，阑十二，暮云遮。", 
            "鹦鹉墓，麒麟冢，草交加。", 
            "树槎牙。", 
            "废苑都栽菜，新编出，竹篱笆。", 
            "儿女泪，英雄血，尚留些。", 
            "不解长江何意，浑淘尽、六代繁华。", 
            "但凭高希望，斜日大如瓜。", 
            "吹起寒笳。"
        ], 
        "title": "六州歌头 金陵吊古", 
        "type": "词", 
        "yun": "麻"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "过了降旗无数。", 
            "留着酒旗如故。", 
            "儿女英雄哀怨事，都付吴船白纻。", 
            "天堑险何曾，多少渔翁飞渡。", 
            "山是愁痕吹聚。", 
            "水是泪痕流做。", 
            "青史成堆堆不了，堆作几堆黄土。", 
            "如此好江南，让与斜阳来住。"
        ], 
        "title": "离亭燕 独行金陵山水间，赋此凭吊", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "粉染南朝白，脂染东风碧。", 
            "犹想当年阿侯，生小脸痕靧雪。", 
            "把红儿供养郁金堂，要沾些福泽。", 
            "旧作王家妾，今作卢家客。", 
            "曾住乌衣玳梁，双燕也还认得。", 
            "错疑他姊妹嫁欢来，惹个侬愁绝。"
        ], 
        "title": "小桃红 买碧桃二本，供之莫愁小影前，赋此纪事", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "满金陵，谁相识者，出城聊伴梁武。", 
            "马头飞起残山雪，似学天花乱舞。", 
            "杯独举。", 
            "笑王气，成烟冷到龙和虎。", 
            "空花无据。", 
            "算一样南朝，何处行乐，此老计真误。", 
            "才知道，为着兰成一赋。", 
            "不然写向何处。", 
            "几间萧寺零星在，犹算伊家片土。", 
            "斜照苦。", 
            "又送得，侬家笠影鞭丝去。", 
            "归途趁取。", 
            "怕暝色昏黄，西州门外，容易打更鼓。"
        ], 
        "title": "迈陂塘 雨花台吊古，用黄仲则白纻山元韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "鱼龙何事破工夫，万里送愁来。", 
            "到此划然此去，海雪涌千堆。", 
            "绝不惊心佛鼓，被风涛赚得也成雷。", 
            "指江山金粉楼台。", 
            "金碧都是劫余灰。", 
            "试解腰间紫竹，把鱼云蜑雨尽吹开。", 
            "一笑者般形胜，能费几朵才。", 
            "红煞夕阳悬北固，英雄不见使人哀。", 
            "趁今宵明月招邀，浮玉共倾杯。"
        ], 
        "title": "南浦 泊镇江，用黄仲则此题此韵", 
        "type": "词", 
        "yun": "灰"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "尺筇犹在，笑顽仙何必，身骑黄鹄。", 
            "倒瞰蛟宫惊欲坠，落日烧红如烛。", 
            "北去云帆，西飞月镜，怪底人生速。", 
            "翛然青气，白鸥才是吾属。", 
            "欲写转眼南朝，荡胸东海，恨山中无竹。", 
            "更为坡翁诗在上，漫教轻续。", 
            "三两渔踪，一双僧影，占断江天绿。", 
            "妙高台顶，破空聊弄青玉。"
        ], 
        "title": "念奴娇 登金山绝顶，次陆放翁招韩无咎游金山原韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "词人帝子归何处，大业繁华。", 
            "小杜才华。", 
            "吊过宫斜又狭斜。", 
            "岭红堤翠浑如旧，开尽梅花，落尽杨花。", 
            "只换南朝不换鸦。"
        ], 
        "title": "采桑子 扬州吊古", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "远树髡烟，冻沟胶雪，过江第一邮程。", 
            "叹隋家万柳，总未返春青。", 
            "想前度红桥战火，玉箫低哭，月也愁兵。", 
            "让秋坟、诗鬼年年，来唱芜城。", 
            "竹西响寂，只黄昏吹角还惊。", 
            "甚镜国居鹦，脂天过马，冷换柔情。", 
            "大业繁华影子，如萤绿，堕水无声。", 
            "怕樊川重到，珠帘旧路都生。"
        ], 
        "title": "扬州慢 舟泊广陵，用白石道人原韵赋感", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "衫色碧，唤玉上歌桡。", 
            "帘卷十三都袅袅，桥横廿四总迢迢。", 
            "分外月华高。", 
            "寻芳晚，胜地已无聊。", 
            "红芍楼台千日酒，绿杨城郭万家箫。", 
            "春影让他描。"
        ], 
        "title": "望江南 题扬州画舫录", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "灵旗风大。", 
            "怅春阴换尽，都飞凉霭。", 
            "鱼地铺冰，蟾天浸月，不照寻常眉黛。", 
            "小蚊已辞秋帐，成就芳名百代。", 
            "泪休洒，自翠蛾无恙，青蝇安在。", 
            "香街。", 
            "飘水佩。", 
            "闻道花时，开遍祠门外。", 
            "旧内钩斜，南朝脂井，应笑此湖清太。", 
            "红颜尽成庙食，命薄生前何害。", 
            "柳丝待，待系船重到，绿云如海。"
        ], 
        "title": "喜迁莺 露筋祠", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "雪椀催茶，风帘转蒜，煮水地炉亲候。", 
            "骄马精神，闹蛾心性，事事而今非旧。", 
            "灯影尚相思，肯伴我冷红如豆。", 
            "偏教照出无聊，人与梅花同瘦。", 
            "故国歌云舞绣。", 
            "正蟾锁窥香，凤钗敲酒。", 
            "品竹声寒，吹兰气热，小小玉箫随袖。", 
            "此去一程程，偏遇着返魂新柳。", 
            "只怪春人，梦中旋又分手。"
        ], 
        "title": "探春慢 客邸度岁有怀，用弁阳啸翁修门度岁元韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "江北好，牧笛杂渔讴。", 
            "平底橛头船放鸭，高前丸髻笛呼牛。", 
            "画出野塘幽。"
        ], 
        "title": "忆江南 舟行淮阳高宝间，即事 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "江北好，少妇也能勤。", 
            "市远预储新岁酒，家贫不典旧宫裙。", 
            "髻挽六朝云。"
        ], 
        "title": "忆江南 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "江北好，万柳照明漪。", 
            "黄月有鸦啼坏叶，绿云如马系残枝。", 
            "想见冶春时。"
        ], 
        "title": "忆江南 其三", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "江北好，堤上晚晴初。", 
            "无数行人无数雁，一重斜照一重湖。", 
            "中有客帆孤。"
        ], 
        "title": "忆江南 其四", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "冷吟照影江南水，十年为春先瘦。", 
            "寂寞负莺花，叹生涯依旧。", 
            "姑苏人去久。", 
            "空怅望行云归后。", 
            "草色拖裙，梅痕堕粉，断魂时候。", 
            "骄马洛阳街，歌楼热、曾携玉箫随袖。", 
            "吹尽少年心，怪东风偏骤。", 
            "绿蓑冲雪又。", 
            "何处是五湖三亩。", 
            "看愁与新柳争春，染嫩黄如酒。"
        ], 
        "title": "徵招 春感，和叔问韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "听风听雨，向江上吴宫，又还听雪。", 
            "早梅未折。", 
            "怕因循过了，试灯时节。", 
            "软玉年华，似被昆刀暗切。", 
            "澹黄月。", 
            "唤花外笛声，吹起三叠。", 
            "人远芳讯绝。", 
            "忆载酒横塘，那回鸳楫。", 
            "画篷一叶。", 
            "怅秋娘渡口，水寒筝咽。", 
            "应被春嗔，旧日心情顿别。", 
            "艳悰歇。", 
            "对天涯梦云休说。"
        ], 
        "title": "扫花游 其一 吴门早春和文十叔问韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "断云做暝，正水驿无花，画船来悄。", 
            "雪残未扫。", 
            "看阊门半掩，那知春到。", 
            "久欠西施，莫共吴王斗草。", 
            "系孤棹。", 
            "叹人远五湖，归雁都杳。", 
            "心事空缥缈。", 
            "对残霸宫城，旧家池沼。", 
            "追游趁早。", 
            "画十年影事，东风吹帽。", 
            "江上初梅，笑我垂垂欲老。", 
            "暮寒峭。", 
            "问青篷载愁多少。"
        ], 
        "title": "扫花游 其二 初春江上载酒，有怀", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "画舫烟波听雨幽。鹃梦红收。", 
            "鸥梦青浮。江湖白了酒人头。", 
            "昨夜高楼。今夜扁舟。", 
            "泪洒梅天不自由。欢也如愁。", 
            "春也如秋。尊前枨触少年游。", 
            "二十扬州。三十苏州。"
        ], 
        "title": "一剪梅 渎川舟中听雨", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "江山总是伤心地，春来怕骑骄马。", 
            "少日情怀，久如死月，才向天边生霸。", 
            "华年可借。", 
            "拚流落东吴，妓阑僧社。", 
            "频感词仙，飘零泪墨酒痕写。", 
            "苏台柳酣花冶。", 
            "便红襟白项，乌燕都雅。", 
            "病榻光阴，欢场影事，赚得香桃一把。", 
            "客何为者。", 
            "听恩怨吹多，玉箫声哑。", 
            "水阁挑灯，待君同夜话。"
        ], 
        "title": "齐天乐 其一 答叔问，和原韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "五陵结客而今倦，飘零少年裘马。", 
            "曲唱黄骢，尊倾绿蚁，曾醉汉家丰霸。", 
            "头颅可借。", 
            "感前辈荆高，与人宗社。", 
            "流落江南，酒徒肝胆向谁写。", 
            "鱄离侠同疆冶。", 
            "怪姑苏儿女，空剩柔雅。", 
            "泪洒春红，真娘墓上，蝶粉斜阳一把。", 
            "君原健者。", 
            "怎燕筑吴箫，两般都哑。", 
            "莫把雄心，对他莺燕话。"
        ], 
        "title": "齐天乐 其二 叠韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "废池乔木言兵倦，窥江久无胡马。", 
            "故苑莺啼，荒邱虎踞，凭吊当年残霸。", 
            "东风似借。", 
            "叹燕子光阴，又催春社。", 
            "万感如云，诗痕梦影水边写。", 
            "烟光远欺梅冶。", 
            "有旧家亭馆，裙屐妍雅。", 
            "紫曲迷香，青帘买醉，趁取金尊共把。", 
            "歌翻白者。", 
            "怕柔橹无声，山塘都哑。", 
            "六柱吴船，听他渔女话。"
        ], 
        "title": "齐天乐 其三 再叠韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "乞充水手天应诺，平生使船如马。", 
            "椎髻蓬头，他年汎宅，共载高人鸿霸。", 
            "僧楼许借。", 
            "约净侣谈禅，更开莲社。", 
            "橹唱钟声，胜于丝竹与陶写。", 
            "干将莫邪欧冶。", 
            "早销他剑气，铸作三雅。", 
            "唤起从前，英雄儿女，瘦骨都无一把。", 
            "与君听者。", 
            "怕啼尽东风，杜鹃声哑。", 
            "有约壶天，买春茅屋话。"
        ], 
        "title": "齐天乐 其四 三叠韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "探春人去知多少，青篷虎山桥下。", 
            "闻道西崦，花天雪海，万一玉梅都嫁。", 
            "堆盘菜把。", 
            "约挑荠廧阴，嫩寒休怕。", 
            "病榻枯吟，茶烟如水梦回乍。", 
            "吴宫久无片瓦。", 
            "纵西施䋞得，谁与论价。", 
            "一角苏台，垂杨影里，可有阑干红亚。", 
            "东风尚大。", 
            "莫吹起春愁，流莺低骂。", 
            "魂断江南，小楼听雨夜。"
        ], 
        "title": "齐天乐 其五 梦雨初醒，讨春尚慵，叔问词来，依韵继作", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "风力欲生棱。", 
            "衫化春冰。", 
            "寺前蛙语沸湖塍。", 
            "除却秋坟山鬼外，一个枯僧。", 
            "老树络幽藤。", 
            "万绿鬅鬙。", 
            "凉萤已坐豆花棚。", 
            "画出吴天愁影子，黄月如灯。"
        ], 
        "title": "卖花声 元墓晚归，月黄风黑，纪之以词", 
        "type": "词", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "迟步且延景，万象存一睹。", 
            "峡曲日移阴，松深雾来雨。", 
            "开辟灵莫测，天清媚肺腑。", 
            "疏怜枝杈枒，奇见石撑拄。", 
            "无弦何盈耳，风水相与抚。", 
            "乃知天地籁，纷来任自取。", 
            "独行亦逍遥，何必嗟踽踽。", 
            "不谓无立锥，能为斯路主。"
        ], 
        "title": "长谷道中丁亥", 
        "type": "古风", 
        "yun": "麌"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "寻芳时已过，閒居亦安适。", 
            "空庭无扫除，落叶自纷积。", 
            "渐解壑舟理，不为山水役。", 
            "浊醪与苦茗，足以慰朝夕。"
        ], 
        "title": "闲居癸巳", 
        "type": "古风", 
        "yun": "陌"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "向晚颇閒暇，游目疏林侧。", 
            "东山月出早，映彼西霞色。", 
            "群鸟纵横飞，归心千里直。", 
            "我则异于是，随处可栖息。"
        ], 
        "title": "游目", 
        "type": "古风", 
        "yun": "职"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "久雨东风晴，浮云忽西归。", 
            "人心喜佳气，物情亦不违。", 
            "日出逐鸠还，天清新燕飞。", 
            "携儿过前林，落花拂春衣。", 
            "芳原散馀霭，行潦仍成围。", 
            "时哉陵上麦，芃芃扬光辉。", 
            "野老语多欣，生趣相因依。", 
            "痴儿学解事，笑说稻秧肥。"
        ], 
        "title": "喜晴乙未", 
        "type": "古风", 
        "yun": "微"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "君若溪冰凝，侬若井水寒。", 
            "结发为夫妇，辛苦二十年。", 
            "少小两不识，合婚岂自专。", 
            "同处衡轭下，黾勉渐相欢。", 
            "况复遭世难，每恐生难全。", 
            "惕息养儿女，两情弥拳拳。", 
            "有时颇自嗟，幼不习书篇。", 
            "君闻便相慰，旧俗固皆然。", 
            "昨日区宇安，行云出故山。", 
            "今日名都还，人事生波澜。", 
            "鄙我不知书，谴我不饰颜。", 
            "意欲逼我去，恶言以相煎。", 
            "井水寒不改，溪冰性易迁。", 
            "众雏已卧静，中夜起长叹。"
        ], 
        "title": "寒井曲丙申", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "君家咏怀诗，每造悠忽境。", 
            "风过水留痕，林空月散影。", 
            "沉酣心自寤，渊放世莫省。", 
            "君无执意求，归趣或能领。"
        ], 
        "title": "赠阮大光", 
        "type": "古风", 
        "yun": "梗"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "浮云带残阳，奇景在须臾。", 
            "暮色从东来，何须望桑榆。", 
            "我得川上意，不假丝竹娱。", 
            "颇笑谢东山，哀乐多所拘。", 
            "中年转浩荡，矫首观天衢。", 
            "图南若可与，莫云鹏鴳殊。"
        ], 
        "title": "杂诗四首 其一", 
        "type": "古风", 
        "yun": "虞"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "鱼鸟各从类，潜飞亲所生。", 
            "人世苦离索，群居方适情。", 
            "孰谓点也狂，舍瑟心宽平。", 
            "但愿与童冠，共咏春服成。", 
            "流风久萧条，真意谁能明。", 
            "叹彼好鸥者，终渝海上盟。"
        ], 
        "title": "杂诗四首 其二", 
        "type": "古风", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "香兰在隐谷，擢茎春露滋。", 
            "众草岂相远，幽意终自持。", 
            "栖栖何人哉，忽托谷风辞。", 
            "遂使好事者，闻风远致之。", 
            "移根非所望，当门非所期。", 
            "寄谢大耳儿，中情尔讵知。"
        ], 
        "title": "杂诗四首 其三", 
        "type": "古风", 
        "yun": "支"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "乘凉梧树下，默坐怜夜永。", 
            "清露滴有声，流萤度无影。", 
            "幽趣待谁语，孤怀徒自骋。", 
            "隔水闻鸡鸣，东方天欲醒。"
        ], 
        "title": "凉夜默坐", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "秦皇营骊山，冶铜锢三泉。", 
            "自喜密无隙，可穷千万年。", 
            "项王但一过，穿掘无深坚。", 
            "多藏人鱼膏，欲以照长眠。", 
            "牧儿求亡羊，失火翻相煎。", 
            "馀威竟何有，石椁为灰烟。", 
            "独有兵马俑，列阵陵东偏。", 
            "人视为瓦缶，沉埋卒见全。", 
            "一朝忽出土，森立纷骈阗。", 
            "形态夺化育，精光耀星躔。", 
            "奇迹增为八，世界惊相传。", 
            "昔闻塞上翁，体道识推迁。", 
            "万事多反覆，千秋几洄沿。", 
            "吾今复何语，注目望秦川。"
        ], 
        "title": "观秦始皇陵兵马俑丁卯", 
        "type": "古风", 
        "yun": "先"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "昨游黄龙洞，初入颇失望。", 
            "前殿徒隆崇，岩溶无异状。", 
            "迤靡且从人，云近银河滨。", 
            "悬流挂彼岸，莫与求梁津。", 
            "崖断既难越，转道趋石阙。", 
            "岩灯昏不明，相戒防颠蹶。", 
            "峻极无馀路，扶携上天梯。", 
            "豁然见中宫，倏烁散彩霓。", 
            "赤若丹砂积，青与琅玕共。", 
            "黄疑金膏流，白怜玉脂冻。", 
            "石笋争隙地，密于原始林。", 
            "华表高百尺，列立何森森。", 
            "恢宏藏万有，光怪集石薮。", 
            "地脉自凝聚，造形宁待手。", 
            "初来索溪峪，惊看峰刺空。", 
            "今观宫内石，何似溪外峰。", 
            "龙公恶漏泄，巧而先示拙。", 
            "故将珍异物，置诸幽隐穴。", 
            "穴中无浮槎，吾且随归车。", 
            "眠时犹存想，梦过龙门牙。"
        ], 
        "title": "游黄龙洞", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "李斯固厕鼠，暗入太仓中。", 
            "颇窃韩非术，面谀能取容。", 
            "黑白定一尊，此语宁由衷。", 
            "谁谓始皇智，信之为极忠。", 
            "沙丘骨未冷，彼意已他从。", 
            "矫诏杀扶苏，先推丞相功。"
        ], 
        "title": "咏史二首 其一", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "世无无色马，形色不相离。", 
            "有目辨形色，马来人共知。", 
            "公孙白马论，祗益奸人资。", 
            "白马喻非马，指鹿岂无辞。", 
            "赵高激颓波，固以成其私。", 
            "胡亥徒嗤笑，忽忽死望夷。"
        ], 
        "title": "咏史二首 其二", 
        "type": "古风", 
        "yun": "支"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "视觉难穷远，听根难极微。", 
            "天籁不暂歇，人间闻者稀。", 
            "外星隔银汉，馀焰穿铁围。", 
            "有翼或敛戢，无翼何能飞。", 
            "神弱惊蚁语，色盲昧虹辉。", 
            "梦中信为实，醒来笑为非。", 
            "祸福易交变，哲人知契机。", 
            "庄周殁已久，谁复叩其扉。"
        ], 
        "title": "杂感", 
        "type": "古风", 
        "yun": "微"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "南浦云开天气朗，江帆片片扬风上。", 
            "目穷健鹘出青冥，心共闲鸥没浩荡。", 
            "有酒相携临曲水，得诗辄与恣欢赏。", 
            "骋怀花雨一时飞，醉里歌呼忘少长。"
        ], 
        "title": "上巳南浦禊集拈韵得上字癸未", 
        "type": "古风", 
        "yun": "养"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "天閟灵泉与终古，奥区发诸宋樵翁。", 
            "云屏石堞围鳌宫，瀑布三叠落芙蓉。", 
            "玉川之门谁所辟，不假斧凿宁矜功。", 
            "我来清秋气萧爽，弦歌更为回春容。", 
            "攀援绝壑不辞险，慄行独木淩惊风。", 
            "晴日无云雷殷耳，高天飞雨花生胸。", 
            "蛟龙啁啾方徙宅，晶帘尽化为烟虹。", 
            "鹗石横遮忽仰击，轰腾惊倒匡山公。", 
            "兽蹄鸟迹两俱绝，松虬攫拿争长雄。", 
            "危坐相看悚幽邃，喧归私笑逃虚空。", 
            "岩腰转处啸声起，人自回驾途何穷。", 
            "他日重来一洗眼，莫问几度枫青红。"
        ], 
        "title": "三叠泉用元遗山《黄华山》诗韵", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "天马不伏人间枥，鸣向荒原甘阒寂。", 
            "兀兀高骨八尺强，独立寒风气无敌。", 
            "神骏讵受支公赏，权奇未入韩干墨。", 
            "直头长饥非所患，一饱恐次驽骀侧。", 
            "屈心抑志恒取辱，强服盐车不称力。", 
            "楚宫优遇亦羁绊，露床枣脯滋妒惑。", 
            "肥死无人肯市骨，葬以六畜从本职。", 
            "材与不材孰自保，何如远隐存龙德。", 
            "人中纵遇九方皋，一日千里空劳劳。"
        ], 
        "title": "天马歌", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "冬至始至雷填填，阴阳回薄春争先。", 
            "一发杀机势无前，其疾破山光裂天。", 
            "照夜不须炬火燃，羲和去后遗其鞭。", 
            "纵横狂掣复灼煎，潜龙不安地下眠。", 
            "或方起陆或跃渊，暴雨翻云四迸泉。", 
            "飘风吹梦左右旋，予室摇摇若在船。", 
            "妻儿直目惊欲颠，青灯焰惨数乞怜。", 
            "骇兽追呼孰自全，鬼胡遁形魂合烟？", 
            "无乃赤道忽北迁，不尔中原战鼓鼘，警急烽到长江边！"
        ], 
        "title": "冬至夜雷戊子", 
        "type": "古风", 
        "yun": "先"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "凉风吹月淩波起，天上明河落湖底。", 
            "光景收归清镜里，散为星雨鱼龙徙。", 
            "月下谁家发棹歌，平湖十里扬风荷。", 
            "莫寄相思与横波，青冥浩荡知谓何。"
        ], 
        "title": "明河落", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "今朝儿报梅花发，我来树下忽飞雪。", 
            "念尔娟娟一片心，欲开不开正愁绝。", 
            "沉吟抚臆立斯须，香意微传在有无。", 
            "直道梅花万里外，临风相忆暗踟蹰。"
        ], 
        "title": "雪中探梅甲午", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "长谷先生有书癖，忍对破缺理篇籍。", 
            "案头新见丝楮光，卷里犹存桑海迹。", 
            "桑海经过事可知，陈言无用漫相师。", 
            "掩书大笑出门去，竹院谁招对弈棋。"
        ], 
        "title": "补书", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "昨夜北风雪闭门，门前皓皓无馀痕。", 
            "举足没膝不能出，茫然一顾摇精魂。", 
            "家人呼童持帚至，雪亦作声示予意。", 
            "一片冰心空自知，清白辄为人所弃。", 
            "往时孟郊发天葩，世诮寒瘦争浮誇。", 
            "子实类郊吾亦尔，胡不相得还相加。", 
            "闻言惘惘作痴立，叱使勿扫童惊泣。", 
            "回身陡觉风如刀，割取寒光照愁入。"
        ], 
        "title": "扫雪行", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": "五言排律", 
        "text": [
            "三年学屠龙，无所用其技。", 
            "匍匐空归来，莫笑寿陵子。", 
            "维鸠拙营巢，日暮亦居止。", 
            "筑室无巧匠，谁肯求蜂蚁。", 
            "是以善游者，操舟不自喜。", 
            "君看识路马，思归终已矣。"
        ], 
        "title": "杂诗四首 其四", 
        "type": "排律", 
        "yun": "纸"
    }, 
    {
        "author": "宗远崖", 
        "era": "近现代", 
        "subtype": "五言绝句", 
        "text": [
            "殷浩嗟终日，班超逐远功。", 
            "乱山无寸纸，掷笔自书空。"
        ], 
        "title": "掷笔峰乙酉", 
        "type": "绝句", 
        "yun": "东"
    }, 
    {
        "author": "宗远崖", 
        "era": "近现代", 
        "subtype": "五言绝句", 
        "text": [
            "梦里梅花影，扶携漫有情。", 
            "醒来何所见，冰月一川明。"
        ], 
        "title": "枕上作癸巳", 
        "type": "绝句", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "五言绝句", 
        "text": [
            "门外池塘在，山前渠水新。", 
            "唯闻故乡语，不识故乡人。"
        ], 
        "title": "还里", 
        "type": "绝句", 
        "yun": "真"
    }, 
    {
        "author": "宗远崖", 
        "era": "近现代", 
        "subtype": "五言绝句", 
        "text": [
            "络纬知寒近，秋来夜夜鸣。", 
            "无丝弄机杼，空自织风声。"
        ], 
        "title": "络纬", 
        "type": "绝句", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "五言绝句", 
        "text": [
            "从作磨刀石，不为苔藓封。", 
            "粉身无所恨，时得见青锋。"
        ], 
        "title": "磨刀石", 
        "type": "绝句", 
        "yun": "冬"
    }, 
    {
        "author": "宗远崖", 
        "era": "近现代", 
        "subtype": "五言绝句", 
        "text": [
            "梦中风满林，醒来天定水。", 
            "四野何喧喧，鸣蛙为夜市。"
        ], 
        "title": "夜市", 
        "type": "绝句", 
        "yun": "纸"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "秋林瑟瑟夕阳斜，对岸人家剩几家。", 
            "洲上更无花映水，堤边唯有柳藏鸦。"
        ], 
        "title": "战后过百花洲乙酉", 
        "type": "绝句", 
        "yun": "麻"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "潇潇风雨四无邻，夜半鸣鸡漫报晨。", 
            "谁识成连沧海意，飘摇犹有一灯亲。"
        ], 
        "title": "雨夜怀胡薏园师", 
        "type": "绝句", 
        "yun": "真"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "微云摇月梦痕浮，虚壑谁从夜放舟。", 
            "一枕疏光初睡醒，飞凉松气满山楼。"
        ], 
        "title": "枕上作", 
        "type": "绝句", 
        "yun": "尤"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "平野行行欲尽时，晚风吹雨引春丝。", 
            "杂花一路兼开落，漫笑春心亦有私。"
        ], 
        "title": "春心", 
        "type": "绝句", 
        "yun": "支"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "归云东去夕阳迟，掩映山川欲暮时。", 
            "过了层林一回首，风霜先落最高枝。"
        ], 
        "title": "晚步乙未", 
        "type": "绝句", 
        "yun": "支"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "心怜长谷醉霜枫，常恨相逢是梦中。", 
            "今日检书霜叶在，爱它犹似十年红。"
        ], 
        "title": "题书中红叶壬寅", 
        "type": "绝句", 
        "yun": "东"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "落木疏疏影半庭，秋虫瑟瑟入沉冥。", 
            "心痕深浅何人见，冷月通宵照独醒。"
        ], 
        "title": "秋夜", 
        "type": "绝句", 
        "yun": "青"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "花林深密日回巡，吟啸林间又一春。", 
            "花雨四飞无所著，拈花笑待会心人。"
        ], 
        "title": "花林漫行", 
        "type": "绝句", 
        "yun": "真"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "悠悠霄汉岂顽空，万古微波络绎通。", 
            "能使心光如火种，人生有尽亦无穷。"
        ], 
        "title": "火种", 
        "type": "绝句", 
        "yun": "东"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "青冥无际任翩跹，颇惜灵均苦问天。", 
            "生也有涯须自适，笑论千百亿光年。"
        ], 
        "title": "驰思十首 其一", 
        "type": "绝句", 
        "yun": "先"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "银河淡淡渺无津，河外观河只细尘。", 
            "空际屡传飞碟过，探天或有外星人。"
        ], 
        "title": "驰思十首 其二", 
        "type": "绝句", 
        "yun": "真"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "天穹隐隐发微波，上下周流互荡摩。", 
            "河汉望来清且浅，此中暗处有深涡。"
        ], 
        "title": "驰思十首 其四", 
        "type": "绝句", 
        "yun": "歌"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "蓬壶出没岂无凭，大陆漂移固有徵。", 
            "磊磊岩层含古贝，雪山元自海中升。"
        ], 
        "title": "驰思十首 其五", 
        "type": "绝句", 
        "yun": "蒸"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "冰期更迭亦寻常，天演无心弱转强。", 
            "生态何妨频易主，从来新物作新王。"
        ], 
        "title": "驰思十首 其六", 
        "type": "绝句", 
        "yun": "阳"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "古今物态辄相通，一体悠悠演化中。", 
            "蜥蜴守宫殊琐琐，爬行犹有恐龙风。"
        ], 
        "title": "驰思十首 其七", 
        "type": "绝句", 
        "yun": "东"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "狂犀驯鹿那同驰，朔雪炎风各异宜。", 
            "冻土早闻埋猛犸，不知赤道几回移。"
        ], 
        "title": "驰思十首 其八", 
        "type": "绝句", 
        "yun": "支"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "蓝鲸露脊欲焉如，来往重洋岂避渔。", 
            "海底火山时爆发，珠宫贝阙未宜居。"
        ], 
        "title": "驰思十首 其九", 
        "type": "绝句", 
        "yun": "鱼"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "莲心未死待抽芽，陵谷推迁敢自嗟。", 
            "千载深埋终出土，清池试种尚生花。"
        ], 
        "title": "驰思十首 其十", 
        "type": "绝句", 
        "yun": "麻"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "东瀛传是陨星坑，四散飞尘掩日精。", 
            "莫笑忧天徒自苦，恐龙绝迹事堪惊。"
        ], 
        "title": "杞人吟五首 其一", 
        "type": "绝句", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "塔林日夜冒浓烟，酸雨因风度远天。", 
            "世界即今无净土，欲从何处觅甘泉。"
        ], 
        "title": "杞人吟五首 其二", 
        "type": "绝句", 
        "yun": "先"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "伐木丁丁莫肯休，坐看林海变荒丘。", 
            "长江今亦浑如此，未必黄河本浊流。"
        ], 
        "title": "杞人吟五首 其三", 
        "type": "绝句", 
        "yun": "尤"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "地下能源纵未枯，太空温室亦堪虞。", 
            "须知两极冰消日，要改寰球陆海图。"
        ], 
        "title": "杞人吟五首 其四", 
        "type": "绝句", 
        "yun": "虞"
    }, 
    {
        "author": "宗远崖", 
        "era": "近现代", 
        "subtype": "七言绝句", 
        "text": [
            "今朝庐舍昨园田，人海洪波漫四延。", 
            "耕地若非天上辟，来时真恐断炊烟。"
        ], 
        "title": "杞人吟五首 其五", 
        "type": "绝句", 
        "yun": "先"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "白傅留花径，宁无过客寻。", 
            "我来秋欲老，桃叶满荒林。", 
            "山寺芳菲尽，人间战迹深。", 
            "乾坤悬一缕，徒剩觅春心。"
        ], 
        "title": "花径戊寅", 
        "type": "律诗", 
        "yun": "侵"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "昨夜风吹雪，骚骚正二更。", 
            "初飞曾有响，久听似无声。", 
            "雀噪晨光现，人疑月色生。", 
            "开门迷出路，但见乱枝横。"
        ], 
        "title": "夜雪壬午", 
        "type": "律诗", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "群雁南飞日，孤舟北渡前。", 
            "风波殊异路，会见待他年。", 
            "尔自随阳去，吾宁向冷迁。", 
            "颇闻菰米熟，矰缴满天边。"
        ], 
        "title": "雁乙酉", 
        "type": "律诗", 
        "yun": "先"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "客中眠不稳，秋尽夜何长。", 
            "梦醒忽虚白，眼明疑曙光。", 
            "起看江月淡，愁对楚城苍。", 
            "独有惊寒鹊，低飞过小塘。"
        ], 
        "title": "夜醒", 
        "type": "律诗", 
        "yun": "阳"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "裂石惊雷发，崩天暴雨翻。", 
            "乍来云却散，初歇峡逾喧。", 
            "浴鸟冲洪沫，浮槎出水源。", 
            "物情诚待辨，予意欲无言。"
        ], 
        "title": "暴雨后观峡流", 
        "type": "律诗", 
        "yun": "元"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "莽莽川原阔，行行道路长。", 
            "初阳出雾弱，老树立风强。", 
            "鹤自依烟水，鸿唯逐稻粱。", 
            "谁怜人苦战，北国已全荒。"
        ], 
        "title": "原上", 
        "type": "律诗", 
        "yun": "阳"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "飒飒林岩响，霏霏雨雪连。", 
            "冻鳞粘石齿，惊鸟陨风弦。", 
            "幽独天何问，荒寒道岂迁。", 
            "入门儿漫笑，呼我傍炉边。"
        ], 
        "title": "雨雪", 
        "type": "律诗", 
        "yun": "先"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "忽忽不舒适，苍茫中道归。", 
            "江城自风雨，篱菊漫甘肥。", 
            "晚果和枝蠹，孤鸿怯阵飞。", 
            "此身宜隐几，分与故人违。"
        ], 
        "title": "重九病居癸巳", 
        "type": "律诗", 
        "yun": "微"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "皓月何迟出，明星已远违。", 
            "关山宁有碍，天海不同飞。", 
            "光入林阴薄，寒生虫语稀。", 
            "中宵漫行露，所得是沾衣。"
        ], 
        "title": "月下吟", 
        "type": "律诗", 
        "yun": "微"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "郁郁天将雪，迟迟步及邻。", 
            "寒云低度雁，薄日偶窥人。", 
            "咏啸共晨夕，江湖岂贱贫。", 
            "向来无兴尽，情趣逐年新。"
        ], 
        "title": "天将雪过汪霁渔翁", 
        "type": "律诗", 
        "yun": "真"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "莫道梅花谢，江城正苦寒。", 
            "惊鸢时一堕，永夜未能安。", 
            "虚室犹生白，何时雪意残。", 
            "呼儿问樽酒，持此强成欢。"
        ], 
        "title": "苦寒甲午", 
        "type": "律诗", 
        "yun": "寒"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "江郭薄寒入，山原清霁初。", 
            "云开浮野树，雨足长园蔬。", 
            "稚子呼寻菌，邻翁笑荷锄。", 
            "濠梁谁问我，鱼乐定何如。"
        ], 
        "title": "清霁乙未", 
        "type": "律诗", 
        "yun": "鱼"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "乡国多春雨，梅花不满枝。", 
            "我怜为客乐，江上最堪思。", 
            "月照林如雪，群吟卧每迟。", 
            "明朝人日到，谁寄草堂诗。"
        ], 
        "title": "人日前夕己亥", 
        "type": "律诗", 
        "yun": "支"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "艰难方渡过，故旧渐相迎。", 
            "村犬前年吠，邻鸡昨夜鸣。", 
            "三春频召唤，万里且归耕。", 
            "民事非儿戏，筹谋要老成。"
        ], 
        "title": "有感", 
        "type": "律诗", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "悄悄寒郊夜，绵绵远别情。", 
            "一壶人独酌，两地月同明。", 
            "天阔迷云影，风高急雁声。", 
            "苍茫何所望，空忆豫章城。"
        ], 
        "title": "郊夜丙午", 
        "type": "律诗", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "归鸟栖才定，流泉远渐闻。", 
            "川摇初上月，峰护欲眠云。", 
            "徐饮全忘醉，微吟忽念群。", 
            "野风无意至，花片自纷纷。"
        ], 
        "title": "徐饮乙丑", 
        "type": "律诗", 
        "yun": "文"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "默坐观朝雨，依稀见远汀。", 
            "春风无意到，江草一时青。", 
            "雷动思新笋，梅残念旧馨。", 
            "悠悠随物化，谁道未忘形。"
        ], 
        "title": "春朝对雨己巳", 
        "type": "律诗", 
        "yun": "青"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "幸得幽栖地，疏狂合任真。", 
            "醉眠花送客，梦醒月依人。", 
            "湍响遥闻细，林香暗觉新。", 
            "夜莺能伴我，吟唱到淩晨。"
        ], 
        "title": "梦醒庚午", 
        "type": "律诗", 
        "yun": "真"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "溪畔花犹盛，江南春未归。", 
            "乳鹅缘岸浴，新燕趁风飞。", 
            "居喜林岚近，行宜辙迹违。", 
            "一杯清淡酒，劝影颇堪挥。"
        ], 
        "title": "暮春即兴", 
        "type": "律诗", 
        "yun": "微"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "已入隆寒月，天容失碧澄。", 
            "疏林垂剩叶，积水泛长冰。", 
            "群噪相惊鸟，孤飞自猎鹰。", 
            "我行唯散闷，随意上南陵。"
        ], 
        "title": "偶出", 
        "type": "律诗", 
        "yun": "蒸"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "花发扶桑艵欲然，相携买棹白云边。", 
            "此行不啻登仙乐，况值龙宫赛宝年。"
        ], 
        "title": "游仙词送献弟、衡侄之东京 其一", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "玉杯跪进帝台浆，搔背麻姑鸟爪长。", 
            "小住仙都须快意，前尘休问海生桑。"
        ], 
        "title": "游仙词送献弟、衡侄之东京 其二", 
        "type": "绝句", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "秘阁蓬莱有石渠，大都绝异世间书。", 
            "赤文绿字君能识，便是仙才换骨初。"
        ], 
        "title": "游仙词送献弟、衡侄之东京 其三", 
        "type": "绝句", 
        "yun": "鱼"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "三神山上遍题名，知有群仙抗手迎。", 
            "借取青鸾兼紫凤，倦游归路好骑行。"
        ], 
        "title": "游仙词送献弟、衡侄之东京 其四", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "署额楣间旧步蟾，庭前丛桂树新添。", 
            "登楼不尽看花感，攀折秋风忆孝廉。"
        ], 
        "title": "五桂楼 其一", 
        "type": "绝句", 
        "yun": "盐"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "树杪红楼捲画帘，天香飘满邺侯签。", 
            "置身如在蟾宫里，一笑仙花手共拈。"
        ], 
        "title": "五桂楼 其二", 
        "type": "绝句", 
        "yun": "盐"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "读书花下一青灯，俗客敲门未暇应。", 
            "昨日落红三径扫，破工夫为迓诗朋。"
        ], 
        "title": "考槃轩 其一", 
        "type": "绝句", 
        "yun": "蒸"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "涧阿小筑雅堪称，门对春山绿几层。", 
            "绝好午晴花气暖，鸟声唤客画楼凭。"
        ], 
        "title": "考槃轩 其二", 
        "type": "绝句", 
        "yun": "蒸"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "焚香斗室静于僧，午睡抛书坠枕棱。", 
            "诗兴忽来携杖出，青山一角柳梢登。"
        ], 
        "title": "考槃轩 其三", 
        "type": "绝句", 
        "yun": "蒸"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "孤亭四柱万花邻，碧瓦朱甍结构新。", 
            "面面风来带香气，晚凉消受几閒人。"
        ], 
        "title": "夕佳亭 其一", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "登临携到瓮头春，落日山亭岸葛巾。", 
            "待鹤未归烟树暝，笛声牛背下来频。"
        ], 
        "title": "夕佳亭 其二", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "年年春赛此山阿，柳树梅边响鼓锣。", 
            "受得群花供养惯，神仙艳福社公多。"
        ], 
        "title": "社公祠 其一", 
        "type": "绝句", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "灵风飒飒拂藤萝，玉座威仪慑百魔。", 
            "时有村姬花下拜，绣裙奉献社公婆。"
        ], 
        "title": "社公祠 其二", 
        "type": "绝句", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "初入园门第一亭，彩虹卧处柳条青。", 
            "莺啼正好休惊断，斗酒双柑隔水听。"
        ], 
        "title": "垂柳桥", 
        "type": "绝句", 
        "yun": "青"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "桃花春水浣纱时，貌可沉鱼孰姓施？", 
            "隔断粉墙人不见，晚风千杵耳边吹。"
        ], 
        "title": "捣衣涧 其一", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "满帘红日起来迟，已有新妆到水湄。", 
            "一片砧声和笑语，引人清晓隔花窥。"
        ], 
        "title": "捣衣涧 其二", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "盘空磴道草痕侵，筇竹扶人胜境寻。", 
            "一笑如飞凌绝顶，回看来处白云深。"
        ], 
        "title": "凌云磴", 
        "type": "绝句", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "满天星斗鹊南飞，望月峰头一振衣。", 
            "尘世已无乾净土，乘风吾欲广寒归。"
        ], 
        "title": "望月峰 其一", 
        "type": "绝句", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "扫开云雾揽清辉，独自狂歌上翠微。", 
            "眼界一来高处放，争光魑魅悟前非。"
        ], 
        "title": "望月峰 其二", 
        "type": "绝句", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "稻花二顷小亭孤，亭后亭前尽荔奴。", 
            "恰好篝车声里熟，课农兼得擘骊珠。"
        ], 
        "title": "观稼亭", 
        "type": "绝句", 
        "yun": "虞"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "生前自择长眠地，旷达如君有几人？", 
            "斗酒只鸡翻酌我，墓门车过不嫌频。"
        ], 
        "title": "颂臣先生招饮小东山生圹", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "万颗枝头血染猩，绿波写照影纵横。", 
            "临流试展君谟谱，触我枫亭作客情。"
        ], 
        "title": "荔枝岛 其一", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "嫩红花穗照波明，已觉馋涎满口生。", 
            "他日染成红鹤顶，一枝先折过桥行。"
        ], 
        "title": "荔枝岛 其二", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "风中袅娜雨中颦，篱下含香寄此身。", 
            "惆怅一枝清瘦甚，秋来无主属何人？"
        ], 
        "title": "咏菊 其一", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "迎风软舞试腰围，瘦极偏宜金缕衣。", 
            "怪底三郎爱秾艳，沉香空赏牡丹肥。"
        ], 
        "title": "咏菊 其二", 
        "type": "绝句", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "夜深剪烛醉花间，襟袖沾香未忍还。", 
            "肯结寒梅为姊妹，秋风春日伴孤山。"
        ], 
        "title": "咏菊 其三", 
        "type": "绝句", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "迢迢访旧聚星楼，一路名花共载游。", 
            "携手定军山色里，青衫红袖两风流。"
        ], 
        "title": "戊申正月携妓访槐庭，慰其丧妾（以下戊申） 其一", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "颊上毫添顾虎头，主人画法擅西欧。", 
            "多情貌我东山妓，一笑拈花镜影浮。"
        ], 
        "title": "戊申正月携妓访槐庭，慰其丧妾（以下戊申） 其二", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "小星坠后冷衾裯，鹦鹉琵琶触物愁。", 
            "故遣秋娘唱金缕，借君酒劝解君忧。"
        ], 
        "title": "戊申正月携妓访槐庭，慰其丧妾（以下戊申） 其三", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "半月池边半月楼，画船箫鼓忆前游。", 
            "风流太守今谁继？水浅蓬莱又几秋。"
        ], 
        "title": "半月楼", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "坏瓦颓垣夕照昏，偶随蝴蝶过荒园。", 
            "东风草绿城南路，剪纸难招处士魂。"
        ], 
        "title": "梦蝶园", 
        "type": "绝句", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "一江春水一帆风，两岸楼台夕照红。", 
            "欲唤桃根倚双桨，樽前为我唱玲珑。"
        ], 
        "title": "打鼓港晚泛", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "无心用世唯耽酒，有口逢人便说诗。", 
            "醉不愿醒歌当哭，百年当卖几多痴！"
        ], 
        "title": "次韵答绍尧 其一", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "悠悠身世且随缘，饮酒看花自得仙。", 
            "苦向红尘求解脱，几生修到火坑莲！"
        ], 
        "title": "次韵答绍尧 其二", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "士女梅边与柳边，笑谈声彻卧床前。", 
            "嫦娥似解怜余病，度水穿窗照独眠。"
        ], 
        "title": "三月十六夜闻公园笑语声有作 其一", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "几辈献花朝石像，几人酹酒吊城楼。", 
            "总因见月心多事，何似藜床一觉休。"
        ], 
        "title": "三月十六夜闻公园笑语声有作 其二", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "不携儿女去嬉春，潇洒书斋小阮亲。", 
            "同看月明还几夕，孤帆将别病中人。"
        ], 
        "title": "三月十六夜闻公园笑语声有作 其三", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "也同楚客解悲秋，雨叶风枝笔笔愁。", 
            "卿是豪华贵公子，不知何事抱离忧？"
        ], 
        "title": "题洪以南书家画兰小册", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "君门射策夺宫袍，衣锦还乡意气豪。", 
            "霁月光风周茂叔，浑金璞玉晋山涛。", 
            "人思附骥情应切，我喜登龙价倍高。", 
            "往日诸兄曾受业，云亭问字敢辞劳。"
        ], 
        "title": "奉赠吴肃堂殿撰鲁", 
        "type": "律诗", 
        "yun": "豪"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "悠悠斯世赏音难，何必穷经愁肺肝？", 
            "磨尽英雄唯铁砚，束人手足是儒冠。", 
            "鲲鱼得水三千击，鹏鸟乘风九万抟。", 
            "我辈会须投笔去，立功绝域取高官。"
        ], 
        "title": "赠友", 
        "type": "律诗", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "鹿耳鲲身旧钓游，曾闻骚客此停舟。", 
            "人间壶峤三年住，海外风烟一卷收。", 
            "蓬荜无缘邀大驾，江山有福入吟眸。", 
            "今朝邂逅清源郡，最喜新诗迭唱酬。"
        ], 
        "title": "访袭君赋赠", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "千里云帆破浪行，间关相访最多情。", 
            "客踪此夕寒灯共，心事他年白水盟。", 
            "分手倏经秋两度，纵谈不觉夜三更。", 
            "读书未就思乡切，相约农村去耦耕。"
        ], 
        "title": "舅氏过海相访感而有作", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "小阮哀词悼故师，师才磊落实堪思。", 
            "生如杜甫长为客，死胜扬雄尚有儿。", 
            "从事曾持三尺剑，传家惟剩一囊诗。", 
            "悠悠四载修文去，人世沧桑知不知？"
        ], 
        "title": "诵铨侄追悼王兰生师诗，怆然感赋", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "客中聚首慰蹉跎，饯别匆匆唤奈何。", 
            "第一伤心歌黍麦，再三致意慎风波。", 
            "中年陶写宜丝竹，遗老栖迟合涧阿。", 
            "莫向黄公垆畔过，旧时朋辈已无多。"
        ], 
        "title": "送家叔回台 其一", 
        "type": "律诗", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "故乡回首白云飞，同逐飘蓬君独归。", 
            "在昔庭阶多玉树，祗今门巷少乌衣。", 
            "赋成思旧宵闻笛，歌就登山晓采薇。", 
            "他日重来华表鹤，人民城郭是耶非？"
        ], 
        "title": "送家叔回台 其二", 
        "type": "律诗", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "归家若遇旧姻亲，小阮情怀请代陈。", 
            "笔墨疏来羞说学，田园抛尽讳言贫。", 
            "了无长策求名利，剩有哀歌泣鬼神。", 
            "未满百年终望返，会看沧海再扬尘。"
        ], 
        "title": "送家叔回台 其三", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "被发伊川事可悲，误探虎穴岂非痴。", 
            "新声谁赏焦馀木，旧局全翻劫后棋。", 
            "罗雀翟公宾客散，敝貂苏季女郎欺。", 
            "变迁何止陵为谷，对面人心化九嶷。"
        ], 
        "title": "变迁", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "舵楼一望海漫漫，解缆白云红树间。", 
            "乡泪晒乾衣上日，橹声摇碎水中山。", 
            "慇勤赠剑频呼渡，辛苦鸣鸡始出关。", 
            "争似寒潮少拘束，等閒流去又流还。"
        ], 
        "title": "潜出涂葛堀即景", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "七层宝塔势峥嵘，千级危梯石削成。", 
            "人到云端衣袖湿，风来天外铎铃鸣。", 
            "峰峦对峙分旗鼓，江水双流绕市城。", 
            "半响凭栏舒眼界，全闽形胜望中明。"
        ], 
        "title": "登坚牢塔绝顶", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "薜萝苍翠小桃红，十笏幽齐点缀工。", 
            "看竹客来云影外，咏花人住鸟声中。", 
            "越王山远当窗见，般若台高有路通。", 
            "到此便思搜胜迹，携囊忙煞一诗僮。"
        ], 
        "title": "留题铨侄福州白水井书楼二首 其一", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "风光一片画难成，醉后凭栏眼倍明。", 
            "排闼青山如有约，入帘芳草不知名。", 
            "春霞散绮群芳丽，古井无波一镜平。", 
            "小住匆匆留爪迹，临歧回首若为情。"
        ], 
        "title": "留题铨侄福州白水井书楼二首 其二", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "鴃舌诸蛮梗化多，天教豪杰挽狂波。", 
            "开闽霸业传忠懿，佐汉诚心过尉佗。", 
            "生辟蚕丛隶华夏，死留龙井镇山河。", 
            "我来殿宇瞻遗像，落日平台一放歌。"
        ], 
        "title": "闽越王庙", 
        "type": "律诗", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "岚光晓气雨氤氲，石磴千盘湿藓纹。", 
            "人步鸟声中半晌，路从树影里歧分。", 
            "荒园久废生春草，峭壁微凹补白云。", 
            "笑煞山灵迎送苦，朝朝车马自成群。"
        ], 
        "title": "过尚书岭", 
        "type": "律诗", 
        "yun": "文"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "生怕蓝舆束缚人，辄于马背著吟身。", 
            "山腰纵辔追归翼，溪畔停鞭数泳鳞。", 
            "芳草郊原行去缓，酒帘村店下来频。", 
            "据鞍顾盼忽狂叫，一首诗成脱口新。"
        ], 
        "title": "马上作", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "脚根健不道行难，物外烟霞取次看。", 
            "虎乳泉清流石罅，羊肠路曲绕云端。", 
            "层崖潟瀑晴闻雨，古木摇风夏觉寒。", 
            "我与山灵缘非浅，四年三度此盘桓。"
        ], 
        "title": "重游清源山", 
        "type": "律诗", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "百尺朱崖远市廛，老僧筑室此安禅。", 
            "金钗塔影飘窗外，宝盖山光坠槛前。", 
            "白石嵌空成小洞，绿阴匝地荫春泉。", 
            "听经有约同良伴，又结莲宫半日缘。"
        ], 
        "title": "游海印寺二首 其一", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "借来佛阁饮仙𨤍，宴罢凭栏醉眼醒。", 
            "隔岸众山朝紫帽，过门一水接沧溟。", 
            "日沈渔舍钟声起，波撼经楼海气腥。", 
            "归路无端逢法雨，洗人衫鬓两青青。"
        ], 
        "title": "游海印寺二首 其二", 
        "type": "律诗", 
        "yun": "青"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "沙香洲畔草芊芊，弹指光阴二十年。", 
            "天上浮云多变幻，春来明月又团圆。", 
            "兰亭醉本留陈迹，笠泽扁舟作散仙。", 
            "闻说酒徒俱健在，琴樽何日续前缘！"
        ], 
        "title": "题俞子渊春墟醉月图", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "青天碧海夜迢迢，花里偷吹引凤箫。", 
            "不道素娥奔月去，却疑紫玉化烟消。", 
            "锦衾何处贪同梦，金屋当时枉贮娇。", 
            "十四年间成底事，空馀珠泪在鲛绡。"
        ], 
        "title": "懊恼词三首 其一", 
        "type": "律诗", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "泠然半夜御天风，处女胡为脱兔同？", 
            "银汉红墙空阻隔，淮流楚水暗交通。", 
            "井边玉虎牵丝惯，树里金蝉蜕壳工。", 
            "斗酒御沟悭一面，两情决绝太匆匆。"
        ], 
        "title": "懊恼词三首 其二", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "前因后果两茫茫，一度寻思一断肠。", 
            "是汝随鸦同彩凤，有谁打鸭散鸳鸯。", 
            "蘼芜山下新愁结，桃叶江头旧恨长。", 
            "昔也飘茵今坠溷，东风无奈落花狂。"
        ], 
        "title": "懊恼词三首 其三", 
        "type": "律诗", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "一别心知隔汉蕃，阳关三叠断人魂。", 
            "谁能更忍临歧泪，聊复同倾祖帐樽。", 
            "风雪对床空有约，飞沉异路复何言！", 
            "回思畴昔提携意，不敢穷途说报恩。"
        ], 
        "title": "临别重赠伯兄荫堂", 
        "type": "律诗", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "喧喧笳鼓震皇畿，扰扰搀枪犯紫微。", 
            "舜陛昔闻群兽舞，尧天今有九乌飞。", 
            "东迁难奉乘舆出，南下惊看牧马肥。", 
            "安得鲁连三寸舌，为君谈笑解重围。"
        ], 
        "title": "闻警", 
        "type": "律诗", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "清源山下沪江头，别后何堪忆旧游！", 
            "避乱弟兄常共屋，浮家湖海又同舟。", 
            "贫添安邑猪肝累，拙抱羊公舞鹤羞。", 
            "五载相濡复相呴，深情刻骨若为酬。"
        ], 
        "title": "寄伯兄荫堂沪上（以下庚子）", 
        "type": "律诗", 
        "yun": "尤"
    }, 
    {
        "author": "周作人", 
        "era": "近现代", 
        "subtype": null, 
        "text": [
            "俗传七月七，牛郎会织女。", 
            "乌鹊架为桥，一年才一度。", 
            "书斋有学究，捋须说大误。", 
            "是有牛女星，列在天河浒。", 
            "世人不好学，错解作夫妇。", 
            "吾辈凡俗人，却喜小儿语。", 
            "传说有佳篇，正复在尔许。", 
            "久负天帝钱，赖债此为祖。", 
            "责偿罚分飞，岁岁别离苦。", 
            "未必似暴君，适逢家长怒。", 
            "耶威最酷烈，宙斯常动武。", 
            "耕织偿聘钱，此事犹为恕。", 
            "当作神话看，比较多风趣。", 
            "学问辩真假，人情无今古。", 
            "满纸荒唐言，悲欢动妇孺。", 
            "若欲谈天文，自当按星谱。"
        ], 
        "title": "牛女", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "夸父昔逐日，陶公曾有诗。", 
            "功竟在身后，此语重可思。", 
            "甘渊不可至，邓林实所遗。", 
            "此事足千古，俗辈安能知。", 
            "我思魏晋人，所见诚深微。", 
            "委曲通人心，情至理不违。", 
            "唐宋固文盛，思想渐萎衰。", 
            "虚言张道谊，酷儒为士师。", 
            "尔来讲学者，千载发光威。", 
            "此辈适何来，疑是鲜卑儿。", 
            "习得汉文字，虏性犹未移。", 
            "盛气向华人，有如曩昔时。", 
            "于今成学风，群起而力追。", 
            "昔人斥奴气，大意或在斯。", 
            "我怀公之佗，后起安可期。"
        ], 
        "title": "夸父", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "伯牙善鼓琴，但为知己役。", 
            "钟期既逝去，琴声遂永绝。", 
            "所以人琴亡，良由质已失。", 
            "吾辈平凡人，还自有分别。", 
            "绝技固未有，知音不可必。", 
            "有怀欲倾吐，且拼面壁说。", 
            "或如吴门僧，台前列顽石。", 
            "即使不点头，聊可破寥寂。", 
            "大声叫荒野，私语埋土穴。", 
            "古人有行者，方法不一一。", 
            "何必登高座，语语期击节。", 
            "或有自珍意，随时付纸笔。", 
            "后人如不读，亦堪自怡悦。", 
            "欲出悉出已，能事斯已毕。"
        ], 
        "title": "伯牙", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "东坡喜说鬼，妄言聊解醒。", 
            "本来无所为，妙语乃环生。", 
            "后世谈神怪，唯以寄劝惩。", 
            "颜夭蹠乃寿，此理既无凭。", 
            "况复涉三世，支离弥可憎。", 
            "纪氏作五记，文笔颇清明。", 
            "为有宣传意，难动识者听。", 
            "却有一节话，题曰绳还绳。", 
            "缚狐还被缚，报复相因承。", 
            "等是示儆戒，此意差可称。", 
            "孔子重直道，报怨得其平。", 
            "牙眼各相报，见于景教经。", 
            "儒家贵中庸，天主有威名。", 
            "同时传此语，不能违人情。"
        ], 
        "title": "纪晓岚", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "吾怀李长吉，善作幽怪诗。", 
            "及读南园篇，中心常怀疑。", 
            "生为唐宗室，身世非卑微。", 
            "浪游觅诗句，长有奚囊随。", 
            "不知何所感，乃作孤愤词。", 
            "欲买耶溪剑，誓从猿公归。", 
            "十年游扬州，薄幸杜牧之。", 
            "忍过事堪喜，此言亦若为。", 
            "文人多感触，千古类如斯。", 
            "哀怨虽刻骨，旁人那得知。", 
            "却怜长爪郎，平生未展眉。", 
            "倏忽赴帝召，未及辞阿㜷。", 
            "玉楼纵云乐，越游终虚期。", 
            "神剑不自跃，欲以报阿谁。"
        ], 
        "title": "李长吉", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "《宋书》传隐逸，首著陶渊明。", 
            "名文归去来，所志在躬耕。", 
            "本来隐逸士，非不重功名。", 
            "时艰力不属，脱然谢簪缨。", 
            "人不可无势，桓温语足征。", 
            "孟嘉亦豪杰，尺寸无所凭。", 
            "偃蹇居掾属，徒为蝼蚁轻。", 
            "五斗悔折腰，此意通弥甥。", 
            "细读孟君传，可以知此情。", 
            "俗儒辩甲子，曲说徒瞢腾。"
        ], 
        "title": "陶渊明", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "忆昔读《笑林》，著想多妙绝。", 
            "小妖作变怪，忽被净瓶吸。", 
            "魔王旋降服，喽啰悉得出。", 
            "王慰诸魔众，苦饿曾几日。", 
            "答言饿尚可，几乎挨挤煞。", 
            "微言妙得间，一语发笑噱。", 
            "更有川柳诗，字数才十七。", 
            "讽刺世俗情，善能搜间隙。", 
            "亦或咏史事，情事写历历。", 
            "文王访太公，徐步近水侧。", 
            "钓得鱼儿否，负手搭讪说。", 
            "一曲渭水河，逼真过演剧。", 
            "谐谑虽小道，亦是一艺术。", 
            "伺机窥要害，一攫不容失。", 
            "贤达善大言，满纸语剌剌。", 
            "无怪初学者，展卷眼生缬。"
        ], 
        "title": "《笑林》", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读诗话，吾爱袁随园。", 
            "摘句有佳语，前人加朱圈。", 
            "亦稍发议论，少年常爱看。", 
            "及后重取阅，相隔五十年。", 
            "影迹模糊在，味道不新鲜。", 
            "多言尹相国，如见时胁肩。", 
            "所喜重性灵，主张近公安。", 
            "却独以此故，见怒于时贤。", 
            "恶口章实斋，反复妇学篇。", 
            "浙学分东西，派别故俨然。"
        ], 
        "title": "袁随园", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "凉风起夜半，秋虫鸣前庭。", 
            "细听非促织，乃是油唧呤。", 
            "因风送繁响，恍如振银铃。", 
            "反复鼓哀调，急迫难为听。", 
            "剧怜黑大汉，何缘作此声。", 
            "将是唱恋歌，当户理鸣筝。", 
            "及时不见采，将随秋草零。", 
            "造物乐有物，众生执此生。", 
            "生生实天意，仁义乃俗情。", 
            "方向既自定，道路所由成。", 
            "人生诚微末，智力庶可凭。", 
            "若不造幸福，空负灵长名。", 
            "哲人重自然，高论涉杳冥。", 
            "倘欲返本真，应学秋虫鸣。"
        ], 
        "title": "秋虫", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "越人与水狎，断发而文身。", 
            "入水斗蛟蜃，不闻畏水神。", 
            "希腊有神女，常居河海滨。", 
            "年少美容颜，可畏亦可亲。", 
            "时就凡人戏，解佩致殷勤。", 
            "诗画多取材，流传为世珍。", 
            "尝读如梦记，乡曲记传闻。", 
            "池沼有主者，类是龙蛇伦。", 
            "常悦人间女，拉致为婚姻。", 
            "是名阿玉池，绿水不生纹。", 
            "水在四行中，柔媚最近人。", 
            "舟楫通远地，罟网获巨鳞。", 
            "食饮并盥濯，切身多欢欣。", 
            "一朝入水底，忽尔为波臣。", 
            "变作河水鬼，水际永沉沦。", 
            "平生居水上，一死原无论。", 
            "独惜乐水意，不及怀土殷。", 
            "流水有情意，死生不可分。", 
            "生时承爱抚，死亦获温存。", 
            "所当爱海女，无愧水乡民。"
        ], 
        "title": "水神", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "顷与友人语，谈及《白蛇传》。", 
            "缅怀白娘娘，同声发嗟叹。", 
            "许仙凡庸姿，艳福却非浅。", 
            "蛇女虽异类，素衣何轻倩。", 
            "相夫教儿子，妇德亦无间。", 
            "称之曰义妖，存诚又善善。", 
            "何处来妖僧，打散双飞燕。", 
            "禁闭雷峰塔，千年不复旦。", 
            "滦州有影戏，此卷特哀艳。", 
            "美眷终悲剧，儿女所怀念。", 
            "想见合钵时，泪眼不忍看。", 
            "女为释所憎，复为儒所贱。", 
            "礼教与宗教，交织成偏见。", 
            "弱者不敢言，中心怀怨恨。", 
            "幼时翻弹词，文句未能念。", 
            "绝恶法海像，指爪掐其面。", 
            "前后掐者多，面目不可辨。", 
            "迩来廿年前，塔倒经自现。", 
            "白氏已得出，法海应照办。", 
            "请师入钵中，永埋西湖畔。"
        ], 
        "title": "《白蛇传》", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "中原有市镇，不幸遇兵燹。", 
            "屋破人尽去，唯存狼与犬。", 
            "狼从山中来，犬是村中产。", 
            "相会废墟中，废墟归总管。", 
            "狼本无所为，志在得片脔。", 
            "手法有祖传，不知恩与怨。", 
            "犬虽出狼族，忠义性不变。", 
            "每见生客过，虑为主人患。", 
            "跳踉相追逐，垂舌杂呼喘。", 
            "旅人狼狈去，一口或难免。", 
            "不知旧主人，洋场正避难。", 
            "安卧高楼中，身心甚康健。", 
            "侍卫固徒劳，勇猛可示劝。", 
            "待得太平时，为作《八犬传。"
        ], 
        "title": "《八犬传》", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "往昔读野史，常若遇鬼魅。", 
            "白昼踞心头，中夜入梦寐。", 
            "其一因子巷，旧闻尚能记。", 
            "次有齐鲁民，生当靖康际。", 
            "沿途吃人腊，南渡作忠义。", 
            "待得到临安，馀肉存几块。", 
            "哀哉两脚羊，束身就鼎鼐。", 
            "犹幸制熏腊，咀嚼化正气。", 
            "食人大有福，终究成大器。", 
            "讲学称贤良，闻达参政议。", 
            "千年诚旦暮，今古无二致。", 
            "旧事倘重来，新潮徒欺世。", 
            "自信实鸡肋，不足取一胾。", 
            "深巷闻狗吠，中心常惴惴。", 
            "恨非天师徒，未曾习符偈。", 
            "不然作禹步，撒水修禊事。"
        ], 
        "title": "修禊", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "陶公昔乞食，鲍叔曾解衣。", 
            "古人去我久，不意复见之。", 
            "我非生君子，固穷亦奚辞。", 
            "愧不信冥报，致谢徒虚词。", 
            "平生弄笔墨，妄想作法施。", 
            "立言终空幻，半偈只自怡。", 
            "且当啖牛肉，醉倒土地祠。", 
            "兀兀却复醒，吟此一首诗。"
        ], 
        "title": "乞食", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "中庭有梧桐，亭亭如华盖。", 
            "碧叶手掌大，荫庇诸蝉类。", 
            "繁荣极夏日，倏值岁时改。", 
            "时光不可见，日日夺苍翠。", 
            "桐子已黄熟，收入童儿袋。", 
            "萧萧秋风起，飘然一叶坠。", 
            "蝉声俄寥落，渐以促织代。", 
            "却惊懒妇心，寒衣未补缀。"
        ], 
        "title": "梧桐", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "昔日读红花，吾怀伽尔洵。", 
            "自称为懦夫，慈悲发大心。", 
            "会值俄土战，死伤日益深。", 
            "扼腕救不得，痛苦愿平分。", 
            "有如库士玛，投身去从军。", 
            "四日卧战场，祇脚幸尚存。", 
            "又或如伊凡，怯弱安贱贫。", 
            "爱彼倚门女，念此多苦辛。", 
            "徒劳不得意，一身等轻尘。", 
            "感念人间苦，又或为狂人。", 
            "瞥见红色花，认为众恶因。", 
            "焦思日消痿，一旦死墙阴。", 
            "握花在手中，面上见笑痕。", 
            "我爱古文士，不徒写诗文。", 
            "是中有真意，恻恻为群伦。", 
            "言行常相副，非止呼与呻。", 
            "器识能如此，立言乃可尊。", 
            "翰林与御史，彼此安足论。"
        ], 
        "title": "红花", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "苍松不解语，兀立台城下。", 
            "六代兴亡事，凭君告来者。"
        ], 
        "title": "中央大学园中六朝松", 
        "type": "古风", 
        "yun": "马"
    }, 
    {
        "author": "周作人", 
        "era": "近现代", 
        "subtype": null, 
        "text": [
            "花好在一时，富贵那可恃。", 
            "且听荒鸡鸣，抚剑中霄起。"
        ], 
        "title": "牡丹鸡", 
        "type": "古风", 
        "yun": "纸"
    }, 
    {
        "author": "周作人", 
        "era": "近现代", 
        "subtype": null, 
        "text": [
            "山色如泼墨，滃郁含云气。", 
            "速棹扁舟回，莫待风雨至。"
        ], 
        "title": "山水（四首） 其二", 
        "type": "古风", 
        "yun": null
    }, 
    {
        "author": "周作人", 
        "era": "近现代", 
        "subtype": null, 
        "text": [
            "孤舟冒烟雨，危坐把钓竿。", 
            "霜叶红于花，寂寞无人看。"
        ], 
        "title": "山水（四首） 其四", 
        "type": "古风", 
        "yun": "寒"
    }, 
    {
        "author": "周作人", 
        "era": "近现代", 
        "subtype": null, 
        "text": [
            "松下弹古琴，莫惜无人听。", 
            "小僮倚石眠，一觉未曾醒。"
        ], 
        "title": "山水人物四首 其三", 
        "type": "古风", 
        "yun": "青"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "雨过村落凉，柴门绿槐影。", 
            "嘒嘒新蝉鸣，黄熟云百顷。", 
            "半载岁功成，报速力殊省。", 
            "命俦腰镰去，陇上日方永。", 
            "敢辞挥汗苦，生事依田井。", 
            "归来茅檐下，月已升东岭。", 
            "虽逢禁酿时，无酒劳勤黾。", 
            "粗粝足疗饥，鼓腹私自幸。"
        ], 
        "title": "夏日田家杂兴三首 其一", 
        "type": "古风", 
        "yun": "梗"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "早稻既登场，晚禾种犹未。", 
            "村翁閒荷筱，卖瓜入城去。", 
            "城中多贵人，博学通田事。", 
            "闻有力田科，农书教奇字。", 
            "图绘耒耜经，翻译占候志。", 
            "儿童那解此，府寺贪游戏。", 
            "何如兔园册，乡校从师易。", 
            "但取食力馀，姓名粗能记。"
        ], 
        "title": "夏日田家杂兴三首 其二", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "海畔农家流，多佃富家土。", 
            "稻熟纳主人，生不识官府。", 
            "自从新法施，屡问民疾苦。", 
            "除害蛾诱灯，防疫牛书簿。", 
            "昨者洗秋种，买盐课编户。", 
            "游徼与穑夫，承旨勤鼓舞。", 
            "骚然虽繁费，农事岂无补。", 
            "吾侪当奉行，毋触公吏怒。"
        ], 
        "title": "夏日田家杂兴三首 其三", 
        "type": "古风", 
        "yun": "麌"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "十戴闻泉名，北望神长往。", 
            "今朝七星墩，入眼慰渴想。", 
            "兹山实焦源，磺烟喷万丈。", 
            "洑流十里间，石流瀑声响。", 
            "润下反炎上，德合水火两。", 
            "人言疗百病，濯濯体轻爽。", 
            "同行五六人，争浴汗流颡。", 
            "予亦试探汤，随波聊俯仰。", 
            "果然精神快，岂特瑕垢荡。", 
            "因思毖彼泉，自古流泱渀。", 
            "神瀵世不知，遗弃在草莽。", 
            "谁欤破天荒，趋炎首称赏。", 
            "如今炙手热，车马来扰攘。", 
            "只恐缨上尘，污君明镜象。", 
            "一笑发浩歌，屯山月初上。"
        ], 
        "title": "北投温泉", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "去年儿哭母，今年弟哭兄。", 
            "骨肉苦无多，鬼伯胡不情？", 
            "兄病我亦病，颇闻所患轻。", 
            "蹉跎阙问候，身为药饵撄。", 
            "会逢秋霖久，山潦涨纵横。", 
            "十里家山路，渺若隔蓬瀛。", 
            "相思屡相望，相望空屏营。", 
            "兄年曹孔间，六秩开一龄。", 
            "谈笑却熊罢，真气四座惊。", 
            "儿孙绕膝戏，撚须课葩经。", 
            "老矣非耄及，小疾谅易平。", 
            "矍铄竟难恃，长眠遂不醒。", 
            "哀哉千古别，未及诀死生。", 
            "家世陇西第，兜鍪出缨簪。", 
            "阿兄割鸡才，行将宰武城。", 
            "弟亦志青云，挟策干公卿。", 
            "风波一朝起，人事忽变更。", 
            "坎壈俱失职，俯首侪编氓。", 
            "居乡骑款段，下噀田自耕。", 
            "尚冀造物心，将寿补功名。", 
            "何意旧头衔，遽写新铭旌！", 
            "吾族推最大，兰玉盈谢庭。", 
            "同生及群从，枝叶相附荣。", 
            "秋风捲飞箨，十载多凋零。", 
            "戚怆顾门户，屈指少老成。", 
            "阿兄又舍我，对影益茕茕。", 
            "我羸素善病，忧患又相寻。", 
            "自知不能久，早晚会九京。", 
            "生世无所欢，何恋泡电形。", 
            "地下逢阿母，烦为一寄声。"
        ], 
        "title": "哭三兄", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "慷慨久无焚券事，男儿奈何称债帅。", 
            "璧返珠还仓卒难，追呼短尽英雄气。", 
            "君不见周赧王，当时称贷遍洛阳。", 
            "床头金尽偿不得，出门畏人白日藏。", 
            "南宫簃台高矗矗，相传蛰龙此中伏。", 
            "补疮剜肉竟无能，耳目虽清心转恧。", 
            "乃知未雨贵绸缪，急到燃眉不易谋。", 
            "吾侪终不作逋客，频呼庚癸已可羞。", 
            "吁嗟乎！", 
            "铜山丹穴埒王者，南徐北鱼安哉也？", 
            "人生又岂在多藏，但要饱温无乞假。"
        ], 
        "title": "避债台歌", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "茑萝耐松柏，空自结绸缪。", 
            "风吹桃李花，一旦别枝头。", 
            "鸳鸯不偕老，团扇弃清秋。", 
            "红颜竟无主，欲妆临镜愁。", 
            "香销黄金屋，烛冷白玉楼。", 
            "旧居似天远，夜夜托梦游。", 
            "改弦妾所耻，故剑君倘求。", 
            "日上望夫山，种萱以忘忧。"
        ], 
        "title": "弃妇词", 
        "type": "古风", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "行尽九曲溪，山鸟邀我吟。", 
            "如逢故人面，丛桂罗庭阴。", 
            "东风扇淑气，春寒散阴森。", 
            "四山似高岸，寺在盘涡深。", 
            "青桐复何有，尽化甘蔗林。", 
            "当时咏花处，背手绕舍寻。", 
            "不闻读书声，唯闻钟梵音。", 
            "最喜香积厨，有酒洗尘襟。", 
            "遥遥望白云，天际写我心。"
        ], 
        "title": "春日游青桐林，次槐庭韵", 
        "type": "古风", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "男儿当画凌烟阁，横草功成比褒鄂。", 
            "不然携家游五湖，万金坐致同陶朱。", 
            "奈何一鸣复不跃，行歌长作山泽癯。", 
            "世风尚武风雅坠，天生才人岂无意。", 
            "陈芳有国容我主，漫向槐安争富贵。", 
            "挽回文运起中原，我先一军张汉帜。", 
            "长城不怕偏师攻，守无羸卒多精骑。", 
            "南方之强北方强，与我鼎足分界疆。", 
            "黄池荼火各争长，笔阵鏖战三千场。", 
            "衣裳玉帛会今日，喜见三分初合一。", 
            "牛耳休论执者谁，象占无首群龙吉。", 
            "送抱推襟畛域忘，弹棋奏乐欢情溢。", 
            "临池书罢湿云烟，刻烛诗成评甲乙。", 
            "遗老不数香山九，群贤远过竹林七。", 
            "满堂济济裙屐多，莺花烂熳春风和。", 
            "主人奉觞客尽醉，踏筵起舞拍手歌。", 
            "相约斯文延一脉，自今同室戒操戈。", 
            "年年三月兰亭宴，愿合群仙咏大罗。"
        ], 
        "title": "庚戌栎社春会，南北诗家毕至，喜而作歌，即呈在座诸君子", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "亭子红罗堂玉照，美人倚竹娟娟笑。", 
            "别后西湖客渐疏，梦中庾岭人同调。", 
            "天生丽质冠众芳，香名传遍翰墨场。", 
            "金铃密系朱幡中，谁不护惜加堤防。", 
            "忍令东风散馀香，却笑当年小杜狂。", 
            "寻春较迟负春光，空对满枝子青黄。", 
            "君莫待结子黄，亦莫待成阴绿。", 
            "愿及花开正好时，夜夜化鹤枝头宿。", 
            "听我歌，黄梅曲。"
        ], 
        "title": "黄梅曲", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "松石依然在，重来宿画楼。", 
            "欲将魂共语，偏觉梦难求。", 
            "萤火沾帷冷，泉声咽砌幽。", 
            "西窗检遗墨，吟彻五更头。", 
            "郑重籯金托，相量共老亲。", 
            "嫌忘姻娅避，情历死生真。", 
            "子舍开甥馆，鸰原继掌珍。", 
            "自今供祭扫，慰汝夜台人。"
        ], 
        "title": "宿筱云山庄，怀厚庵", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "钓龙台，生苍苔。", 
            "闽越主，安在哉？", 
            "当年草昧无人境，全闽天地王亲开。", 
            "百灵为王争效顺，钓龙之事或可信。", 
            "东海本为王国土，王以人作群龙主。", 
            "汉高龙种王亦同，王好龙岂同叶公。", 
            "王能豢龙识龙性，王不屠龙害龙命。", 
            "龙是神物王神人，我知龙乐与王亲。", 
            "王偶钓龙与龙戏，王不钓龙龙亦至。", 
            "钓龙井傍钓龙台，井水通海龙往来。", 
            "王归上天龙归海，此台此井今犹在。"
        ], 
        "title": "钓龙台歌（台在福州城外南台）", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "君家卦山西，山东我乡里。", 
            "虽云一山隔，脂车数程耳。", 
            "谁能长离居，而不一相视。", 
            "南渡双溪来，仲冬风日美。", 
            "连村熟黄柑，翠鸟迎人语。", 
            "遥识通德门，书声深竹里。", 
            "闻君方示病，静求微妙理。", 
            "何可维摩室，散花无天女。", 
            "我非谪仙人，亦携金陵子。", 
            "红纷映青袍，一路看山水。", 
            "入门君大笑，忘形相尔汝。", 
            "更为吟七发，霍然病良已。", 
            "药亦不须尝，酒亦不须止。", 
            "日入共秉烛，高谈天地始。"
        ], 
        "title": "闻悔之病，携妓骆云莲走访，醉中赋赠", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "熊罴咆我东，虎豹号我西。", 
            "我后鬼长啸，我前狨又啼。", 
            "厖然大物尚酣睡，问此何兽其名狮。", 
            "开辟以来四千载，百兽无如汝狮大。", 
            "昂头一吼元时代，四蹄蹴踏全世界。", 
            "驾驭者谁奇渥温，今古英雄共崇拜。", 
            "奈何如今易驯服，气息奄奄睡不足。", 
            "环汝榻者欲逐逐，思寝汝皮食汝肉。", 
            "狮乎狮乎死期促，何来童子佩韘韋巂？", 
            "浑身是胆气吐霓，此时鹰瞵球东西。", 
            "两手放出千狻猊，玩弄猛兽如孩提。", 
            "大声急呼狮起起，沉梦一破千年迷。", 
            "是何意态雄且伟，认得故人连氏子。", 
            "小儿游戏壮夫技，一笑相看画图里。", 
            "愿儿莫作图画视，有志竟成亦如此，旋乾转坤在人耳。", 
            "廿纪风云狮摇尾，看儿挥鞭九万里，吾与而翁拭目俟。"
        ], 
        "title": "戏为抱狮图歌", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "歌风空忆汉天子，大地烟尘窜蛇豕。", 
            "悽绝遗山野史亭，有泪如铅和笔泚。", 
            "忆岁戊戌秋八月，南海入朝正纲纪。", 
            "改弦更张清庙瑟，圣人侧席心腹恃。", 
            "蜀亮秦猛今再生，太阿何妨柄授以。", 
            "同升弟子尽豪杰，教冑曰夔共工倕。", 
            "良朋一德致中兴，大快民心民权畀。", 
            "岂知皇天未悔祸，狂澜忽撼中流砥。", 
            "一摘再摘黄台瓜，鸱鸮鸱鸮我室毁！", 
            "间道匆匆衣带诏，钓党银铛付六理。", 
            "宫中尧舜复垂帘，误召黄巾联指臂。", 
            "七雄旗鼓叩关来，瑶水西巡事去矣。", 
            "金缯倾国救目前，岌岌朝庭南宋比。", 
            "当日谁人秉国钧，食参之肉罪难抵。", 
            "回銮以来局一变，稍稍维新转针指。", 
            "司农仰屋杼轴空，起视敌人又穷鄙。", 
            "十羊九牧政多门，何救乾坤坠荆杞。", 
            "逐臣星散海西东，死灰复燃天所使。", 
            "国魂一缕续能长，谁肯煎胶奇凤觜？", 
            "顷岁成王已嗣立，委裘而朝万方喜。", 
            "相王摄政今周公，整顿河山及表里。", 
            "百废俱举须得材，环顾盈廷厌诺唯。", 
            "颇闻金鸡议放赦，故剑重求行自此。", 
            "新会先生南海徒，环球寻遍佳山水。", 
            "三载攀龙哭鼎湖，待呼养晦下邳圯。", 
            "南海著书亦健在，师生复位早晚耳。", 
            "震旦能者大有人，岂与箕子同斩祀。", 
            "睡狮一醒据地吼，虎豹帖伏如狗彘。", 
            "由来良医遇扁鹊，病入膏肓术能起。", 
            "九万鹏程候好风，惊天事业从今始。", 
            "嗟余不幸投荒裔，冢中枯骨生犹死。", 
            "泥犁鬼趣苦可知，何足重陈污君耳。", 
            "独叹仁人君子心，四海一家不歧视。", 
            "惭愧俱为轩顼裔，西子不洁已非美。", 
            "手种斋前白杨树，愁来酹酒歌蒿里。", 
            "陇西家声自我坠，尽倾东海难洗耻。", 
            "仰瞻高鸟思奋飞，毛羽未丰犹有俟。", 
            "安得巨灵伸长臂，凭空拔之出尘滓。", 
            "乌头变白更无期，发种种矣马加齿。", 
            "恭闻高轩将远过，蓬莱云气东来紫。", 
            "双双凫舄未朝天，游戏十洲采芳芷。", 
            "七宝庄严定有人，长篇我独赓诗史。", 
            "他年杜集附严诗，知有畸人逃畏垒。"
        ], 
        "title": "次韵寄赠梁任公先生启超", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "轵道降王拜马头，关中形势掌中收。", 
            "布衣革命开新局，汤武当年起列侯。", 
            "俎上杯羹脱楚囚，西归假意割鸿沟。", 
            "君王斗智真长技，云梦他年亦伪游。"
        ], 
        "title": "汉高祖", 
        "type": "古风", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "陶公隐柴桑，逸兴托秋菊。", 
            "采采东篱下，南山时在目。", 
            "君非避世者，爱菊如陶公。", 
            "花开日延客，置酒三径中。", 
            "花艳既惊目，酒香亦扑鼻。", 
            "谓余能咏花，许向花前醉。", 
            "今年花信晚，十月始盛开。", 
            "佳期误重九，请罚酒一杯。", 
            "主人广长舌，巧为花解说。", 
            "此酒宜罚君，奈何轻晚节。", 
            "我时饮半醺，狂言乞紫云。", 
            "不待主人诺，折归遗细君。"
        ], 
        "title": "杨宅赏菊醉后作", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "武峦山边鬼昼哭，年年豺虎厌人肉。", 
            "金戈铁马斗神兵，一夜群魔旗下伏。", 
            "人头饮器三年欠，甘心血溅雕题剑。", 
            "欲将法雨洗腥风，成佛当时由一念。", 
            "惨惨髑髅满秋草，即今车马诸罗道。", 
            "子子孙孙拜君赐，千秋万岁吴通事。"
        ], 
        "title": "吴通事歌", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "琪花玉树三山地，几度黄尘换清水？", 
            "孤负阳春岁岁来，梧桐未老心半死。", 
            "杖头恰有沽春钱，旗亭青帘扬暮烟。", 
            "小玉调琴侑玉卮，歌声怨抑知恨谁？", 
            "云屏六曲花间护，鸾凤画楼皆有主。", 
            "可怜汉殿号无双，身殉琵琶葬胡土。", 
            "檐钓斜挂银蟾蜍，毵毵柳发暗风梳。", 
            "请君更尽杯中绿，莫待丁东漏壶促。"
        ], 
        "title": "和昌谷浩歌", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "鳞云砌就蔚蓝色，玉犬吠花天乍白。", 
            "金阙争呈劝进书，仙官凤驾填香陌。", 
            "旌旗变更白榆下，张翁偷跨刘翁马。", 
            "此际天孙最断肠，机中泪共银河泻。"
        ], 
        "title": "和昌谷梦天", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "汉宫不见偷桃客，青雀西飞也无迹。", 
            "悔把黄金铸此身，劫灰吹尽昆池碧。", 
            "东指许都几千里，灞桥柳色悲行子。", 
            "前度刘郎似梦中，秋风空记歌汾水。", 
            "一生泪尽长安道，月照茂陵松柏老。", 
            "无复江山属汉家，区区况乃金盘小。"
        ], 
        "title": "和昌谷金铜仙人辞汉歌", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "乾坤东港谁家地，金碧楼台笼海气。", 
            "日浴咸池水尽红，珊瑚万树鲛人泪。", 
            "当日仙洲筑将坛，淮南丛桂忆刘安。", 
            "雷声千里开驰道，铜柱萧萧影尚寒。", 
            "灿烂黄金新世界，等閒掷过恒河外。", 
            "空费经营一片心，弯弓六载扶桑挂。", 
            "万事人间总可哀，骑麟被发莫归来。", 
            "匆匆海底扬尘后，闻说昆明亦劫灰。"
        ], 
        "title": "追怀刘壮肃公", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "燕燕莺莺，风风雨雨，江南自古愁深。", 
            "看馆娃林苑，吹尽红英。", 
            "锦瑟年华虚度，肠断处、贺铸孤吟。", 
            "横塘路，碧天如梦，总是春阴。", 
            "轻轻。", 
            "把春送了，千万缕垂杨，难系离情。", 
            "指一天飞絮，我我卿卿。", 
            "画舫游人似织，谁知道有客伤心。", 
            "伤心泪，和他暮潮，暗打空城。"
        ], 
        "title": "凤凰台上忆吹箫 其一 初夏感怀，和函楼韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "飞絮斜阳，落花微雨，旧家门巷红深。", 
            "谢画檐蛛网，多罥残英。", 
            "十载欢场恩怨，都分付、浅醉闲吟。", 
            "春如梦，梦还如水，送了光阴。", 
            "烟轻。", 
            "羃薇似帐，坐□□□栊，一碧无情。", 
            "向绿波低照，怜我怜卿。", 
            "话到五□□□，把鹃心又换鸥心。", 
            "归来也，吴天晕黄，眉月窥城。"
        ], 
        "title": "凤凰台上忆吹箫 其二 游顾氏园即事，用前韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "倒阑干入海古台边，珠帘夜飘星。", 
            "葬红楼金屋，春空笑语，花影如城。", 
            "屧廊无人照水，浪卷太湖腥。", 
            "一阵东风过，都是秋声。", 
            "蠡网千丝可借，待招来艳魄，相惜惺惺。", 
            "看镜中天地，吴越一家青。", 
            "浸残霞、燕窗莺户，问何年、舍作白鸥汀。", 
            "斜阳里、独寻僧去，辇路苔平。"
        ], 
        "title": "八声甘州 登灵岩，和吴梦窗韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "檀栾婀娜，蘸金碧楼台，片云初晓。", 
            "帘栊窈窕。", 
            "有千莺万蝶，旧家亭沼。", 
            "镜里落花，闲看鸾翎自扫。", 
            "复长啸。", 
            "坐竹馆弹琴，黄月来照。", 
            "绛都春浩渺。", 
            "称想管蛮笺，题句逋峭。", 
            "词仙纵老。", 
            "倚蓬山不许，人间秋到。", 
            "玉尘谈玄，客比晋时更好。", 
            "绿烟悄。", 
            "问瑶愁、洗空多少。"
        ], 
        "title": "扫花游 游怡园，用张玉田韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "波软画桥明。", 
            "客思鸥轻。", 
            "官河柳外放船行。", 
            "一树斜阳红欲湿，水样蝉声。", 
            "画里好江城。", 
            "远岫青横。", 
            "想伊眉眼更盈盈。", 
            "山色多情如旧识，翠扑帘旌。"
        ], 
        "title": "浪淘沙 自阊门放舟虞山", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "龙须八尺，有卿卿香汗。", 
            "岂料而今泪痕满。", 
            "镇孤眠、篷背星斗纵横，还认作、花影满身零乱。", 
            "玉阶前夕坐，携手银床，屡问归期指河汉。", 
            "江上倚红楼，分付西风，要早把、峭帆吹转。", 
            "待宝枕纱幮一番秋，拚守住凉宵，万金休换。"
        ], 
        "title": "洞仙歌 丹阳道中寄内，用东坡改蜀主词韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "白月照歌，青春呼酒，当时欢意何许。", 
            "小阑花影下，一夜箫声古。", 
            "黄金问谁买赋，祇投书吊他湘浦。", 
            "万里清游，百年幽恨，都是楚骚苦。", 
            "阊门柳深无路。", 
            "坐微波水榭，残照当户。", 
            "山川空自好，独客飘然去。", 
            "明朝莫倚西楼望，有人在秋边行旅。", 
            "愁寄与。", 
            "蘋花说、鸥天没侣。"
        ], 
        "title": "玲珑四犯 寄吴社诸子，用白石韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "乘一叶舟，放乎中流，岂不快哉。", 
            "正海门无路，渔帆似雪，江天有寺，佛鼓如雷。", 
            "芦荻萧萧，波涛滚滚，劝我须倾京口醅。", 
            "粗豪甚，把南朝下酒，东海为杯。", 
            "天风吹我南来。", 
            "对如此江山怀抱开。", 
            "笑金焦两点，一般俊物，齐梁六代，几个雄才。", 
            "大帝龙蟠，寄奴虎踞，王气销沈绝可哀。", 
            "斜阳里，且高歌击楫，长啸登台。"
        ], 
        "title": "沁园春 放舟大江至焦山，还，登北固甘露寺", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "客程悄。", 
            "正湘怨侵弦，吴音随棹。", 
            "访南朝山色，依然蒋家好。", 
            "相逢坐说旗亭梦，欲哭翻成笑。", 
            "几销凝，故国鸦多，天涯鸥少。", 
            "重理旧时稿。", 
            "记蛮雪红衫，燕尘乌帽。", 
            "此日相如，应是倦游了。", 
            "伤心词赋终何用，一样供凭吊。", 
            "缉荷衣，翻恨秋归不早。"
        ], 
        "title": "探芳讯 白门访蒋二窗", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "唤起南朝秋一片。", 
            "坐鸥天、看他莺燕。", 
            "越苎单衫，吴桃双桨，何限旧家疏散。", 
            "帘影镫痕人语乱。", 
            "画船归、水香吹遍。", 
            "昨夜星辰，今宵风露，只博明朝肠断。"
        ], 
        "title": "夜行船 纳凉秦淮桥上", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "白门柳色青无恙。", 
            "惯系住、桃根桨。", 
            "水气如花香雾漾。", 
            "虾帘奇卷，羊灯初上，四百琵琶响。", 
            "吨魂又逐潮来往。", 
            "月子多情照虚幌。", 
            "莫听江边商女唱。", 
            "一船风露，六朝烟浪，坐个愁人两。"
        ], 
        "title": "青玉案 清夜与二窗泛舟秦淮", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "红楼过第几。", 
            "唤乌篷寻秋，十三楼际。", 
            "送了斜阳，怪画船都带，水情烟思。", 
            "白雨跳珠，惊阵阵鸳鸯飞起。", 
            "一曲鸥波，照影曾经，六朝才子。", 
            "慵傍疏帘丁字。", 
            "任隔舫吹来，鬓边花气。", 
            "粉怨金愁，满天飘泊，暮霞如绮。", 
            "眉月窥窗，知道我凄凉情事。", 
            "葬尽春魂，不信青溪没底。"
        ], 
        "title": "三姝媚 泛秦淮，和二窗韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "树影团云，楼阴压水，午风无力。", 
            "卷上晶帘，凉鸥梦痕碧。", 
            "芳情楚楚，应解念漂零词客。", 
            "愁寂。", 
            "单舸闹红，有鸳魂栖息。", 
            "青钱万陌。", 
            "难买婵娟，空香久狼籍。", 
            "何时载酒，小艇任南北。", 
            "只让旧时丝柳，记得个人来历。", 
            "怕满湖金粉，还做六朝秋色。"
        ], 
        "title": "惜红衣 莫愁湖看荷花，连句，用白石吴兴荷花韵 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "青盖迎秋，红衣坠晚，似嫌风力。", 
            "脂粉清辉，圆冰射花碧。", 
            "今宵载酒，谁念我江南愁客。", 
            "人寂。", 
            "吹过暗香，是伊家兰息。", 
            "杨垂御陌。", 
            "芝问天阶，侯封逊仙籍。", 
            "鸳鸯一水，肯到白狼北。", 
            "镜里可怜春好，旧日与谁同历。", 
            "对者般花朵，空想莫愁颜色。"
        ], 
        "title": "惜红衣 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "莲叶香中，柳丝影里，六朝金屋。", 
            "花艳如人，人还艳如玉。", 
            "一双燕子，惯七二鸳央同宿。", 
            "枨触。", 
            "江上远山，学当年眉绿。", 
            "鸥边睡熟。", 
            "飞梦吴天，秋心正凄独。", 
            "今宵料得，客在石湖曲。", 
            "载个闹红单舸，熨遍小红裙幅。", 
            "把此时幽怨，分付两枝横竹。"
        ], 
        "title": "惜红衣 其三 昔与吴社诸子及二窗泛石湖，连句和白石疏影词，有甚时重看金波，来熨小红裙幅之句。今来莫愁湖看荷花，诸子已远，独偕二窗，对莫愁复忆小红，对二窗复忆诸子也", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "二千年南朝金粉，飘零今在何许。", 
            "柔波依旧清溪曲。", 
            "来载酒朋诗侣。", 
            "弦与柱。", 
            "把锦瑟年华，销向鸥边路。", 
            "赋情谁与。", 
            "有照水惊鸿，舞筵飞燕，同坐闹红处。", 
            "筝琶响，替了江关战鼓。", 
            "名花开落皆数。", 
            "画篷解识新歌艳，不惯禁他风雨。", 
            "眉黛语。", 
            "赚山色窥奁，江上来飞渡。", 
            "归程听取。", 
            "是梦后真真，愁中小小，做就断魂橹。"
        ], 
        "title": "摸鱼儿 秦淮河舫连句，用郭频伽荡湖船韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "六朝秋在台城路，鞭丝十年重到。", 
            "废苑离宫，残云剩水，禁得几回凭吊。", 
            "天风浩浩。", 
            "吹酒店青旗，戍楼红纛。", 
            "鸦外无人，一僧负手看斜照。", 
            "星星劫灰未扫。", 
            "雨花零落尽，惟剩秋草。", 
            "海市楼船，江关战鼓，只恐青山愁老。", 
            "英雄去了。", 
            "谁念我登临，承平年少。", 
            "暝色催归，寺门钟动早。"
        ], 
        "title": "台城路 骑登雨花台", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "斜阳忽失树间明。", 
            "红堕听无声。", 
            "遮断蒋山青。", 
            "看云气、来从孝陵。", 
            "溪光似镜，无人到也，沙鸟自梳翎。", 
            "蟾界洗成冰。", 
            "更洗出、鸥天水晶。"
        ], 
        "title": "太常引 秦淮遇雨，泊舟幽绝处，以此调写之 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "尊前爱听打荷声。", 
            "鸳梦不须惊。", 
            "天替我怜卿。", 
            "赠万斛、凉珠定情。", 
            "单衫唤酒，疏帘听笛，忽忆五湖盟。", 
            "枕畔堕钗横。", 
            "卧冰簟、银床看星。"
        ], 
        "title": "太常引 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "藕丝国里，对湖山况有，同舟仙侣。", 
            "谁把六朝金共粉，散满烟汀无数。", 
            "断苇牵衣，瘦菱飘桨，万叶声催雨。", 
            "无人寻到，白鸥来赠秋句。", 
            "小艇摇入波心，花深不见，莫是逢仙去。", 
            "惆怅莲歌何处听，惊起沙禽眠浦。", 
            "红浪连天，绿云如海，多少香魂住。", 
            "刘郎老矣，再来应恐迷路。"
        ], 
        "title": "念奴娇 玄武湖荷花，用白石韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "游。", 
            "楚尾吴根遍访秋。", 
            "心事悄，夜夜望牵牛。"
        ], 
        "title": "十六字令 寄玉可", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "吴市山塘，秦淮水阁，秋星同一分野。", 
            "客袖啼红，奚囊背锦，赢得诗愁满马。", 
            "多少尊前恨，对如此、江山慵写。", 
            "月明吹笛青溪，蒋侯闲共情话。", 
            "惆怅赋别苏台，空泪泫金城，丝柳重把。", 
            "六代衣冠，百年任务，祇剩夕阳梅冶。", 
            "酒醒浑无语，但梦逐、潮声东下。", 
            "甚日西廔，挑灯还说今夜。"
        ], 
        "title": "探春慢 吴社诸子用白石韵连句见寄，和原韵答之", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "手定山河，二百载十有六君。", 
            "空留得宝城松吹，金瓦苔纹。", 
            "蝉奏千般罗帐伎，鸦如几个锦衣军。", 
            "断送他王气后弘光，先建文。", 
            "孝陵路，村酒醺。", 
            "灵谷寺，晚钟闻。", 
            "早铜驼归魏，玉马辞殷。", 
            "幸少牛羊童竖火，已无龙虎帝王云。", 
            "与汉唐开国几英雄，争夕曛。"
        ], 
        "title": "满江红 钟山谒明太祖陵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "万树蝉凉，断桥虹瘦，隔烟唤起秋阔。", 
            "鱼国吹漪，空香四远，水风还似百末。", 
            "有人凝睇，对帘外、青山秀发。", 
            "诗愁多少，飞满吴天，画篷难压。", 
            "十年俊侣飘零，短艇蘋洲，笛声悽答。", 
            "松陵归棹，飘然欲去，几被闲鸥相遏。", 
            "玉阶蕲簟，怕今夜寒侵露袜。", 
            "沙边幽恨，分付斜阳，澹红半霎。"
        ], 
        "title": "庆宫春 青溪水曲，不秋自凉，与二窗系舟垂柳下，水风萧寥，斜日入坐，游船罕到，明漪绝尘，相对闲鸥，忽忽已有归意。和白石此词，扣舷歌之，望美人兮天一方，不能无赤壁之感也", 
        "type": "词", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "往时我上观云台。", 
            "台下行云呼不回。", 
            "今来白云绕吾足。", 
            "吞天浴日何奇哉。", 
            "拂衣倚石坐绿苔。", 
            "天风为我从东来。", 
            "万里云光化沧海。", 
            "辉映白日无馀埃。", 
            "五老歌啸复徘徊。", 
            "中天扬手芙蓉开。", 
            "五云荡胸苍颜笑。", 
            "天衣被体非人裁。", 
            "我前起舞相趋陪。", 
            "气酣不畏坤轴颓。", 
            "云帆扬风向日母。", 
            "海水濯眼生珠胎。", 
            "下方忽传隐隐雷。", 
            "咫尺雷雨频相催。", 
            "归卧未觉逸兴减。", 
            "宵梦灭没云涛堆。", 
            "明朝更欲乘崔嵬。", 
            "凿取云母调新醅。", 
            "驰迎海上浮蓬莱。", 
            "轩眉高举流霞杯。", 
            "大笑帝王生营陵寝徒增哀。"
        ], 
        "title": "登五老峰观云海", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "少读古梵经，知有须弥山。", 
            "须弥在何许，乃在华严世界之中间。", 
            "华严世界光融融，香水大海涵层空。", 
            "须弥峻极此特立，人迹杳绝鸟道穷。", 
            "藏人尊之为山祖，远近咸仰四高峰。", 
            "云有四神女，万古不改冰雪容；", 
            "少者居最高，瞻之在前不可从。", 
            "神女连翩戏冰川，云作长帆冰作船。", 
            "自言其心可纳须弥于芥子，乃能凭虚禦风直造须弥巅。", 
            "知我好奇心复坚，因风远约穷攀援。", 
            "我身忽忽与之往，横奔独跨苍龙杖。", 
            "欲观香海翻香涛，但见流沙沙浪高。", 
            "茫茫迷路自惊啸，神女相迎更相笑：“尔今何犹尽信书，须弥入眼在须臾。”", 
            "山耶雪耶耀天阙，磅礡气压昆仑没，无论阿尔卑斯之突兀。", 
            "寤寐所求今得践，身入冰川初不辨。", 
            "冰塔雪芝浩焕衍，满川群立白玉巘，使我一步三回眄。", 
            "失笑大叫长冰裂，侧足直堕冰龙穴，龙承以髯骨不折。", 
            "穴旁高壁垂长绳，霎时引我缘空升。", 
            "岂知神女好捉弄，上有笑语相和应。", 
            "我出重幽心胆粗，北坡直上云相扶。", 
            "神女迎面立，扬手齐高呼：“帝言此坡终古莫能逾，尔今何藉横跨淩天都。”", 
            "欢然拥我复励我，为指要路山之左。", 
            "劝我禦风我不肯，要凭双足登绝顶。", 
            "凿空辟径，高歌长谣。", 
            "我心熔冰，我气冲霄。", 
            "披虹霓兮踏琼瑶，近天都兮闻九韶。", 
            "且延伫兮长望，呼神女兮夺高标。", 
            "腾身而上无前峰，俯仰一气青濛濛。", 
            "天花雨散梦翻海，醒来恍恍追奇踪。", 
            "奇迹出现东方龙，健儿直捣梵帝宫。", 
            "南坡通途何足攻，北坡绝路敢上冲。", 
            "攀升不藉扶摇风，战天斗地乐无穷，征服天险夺神功。", 
            "新事拍入电影中，笑我梦魂徒自雄，今日真见珠穆朗玛旌旗红。"
        ], 
        "title": "须弥山并序庚子", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "早潮晚潮景常新，荡涤万物唯我神。", 
            "生不识父依地母，亘古相抱中天巡。", 
            "四洋五洋之说谁所陈，我自混混为一身。", 
            "百川归我失异相，滴味犹具百川真。", 
            "我性本不羁，浩荡莫能驯。", 
            "怒时群灵潜贝阙，喜日万里浮龙鳞。", 
            "动涌银山压列岛，静开天镜无纤尘。", 
            "胸藏鲸鲵异怪不知数，狂啸颇与风相亲。", 
            "足底火山欢吐焰，热潮横掩六洲滨。", 
            "忆我地母始生代，大陆混一宽无垠。", 
            "云雨不得过，旱魃横要津。", 
            "我欲剖分之，不辞长苦辛。", 
            "日月助我为潮汐，来往冲击不记春。", 
            "至今洲岛纵横四列布，云雨驰骤如奔轮。", 
            "天上辄开蜃气图，投我万影或有因。", 
            "楼殿纷出没，难掩蓬窟贫。", 
            "雄豪何扰扰，争轭陆上民。", 
            "络绎取膏血，淋漓备筵珍。", 
            "强吞与巧夺，莫敢稍嚬呻。", 
            "虎豹不相残，害群徒为人。", 
            "人间潮起无昏晨，奔腾激怒势绝伦。", 
            "火山扬威光烈烈，飓风参战吹频频。", 
            "我翻巨涛与呼应，齐驱竞进步伐均。", 
            "传告群灵趁潮出，同捲害群种姓归沉沦。"
        ], 
        "title": "海神歌癸卯", 
        "type": "古风", 
        "yun": "真"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "少小不愿拘寻常。中岁辄发少年狂。", 
            "昨朝偶读但丁曲。夜梦便作星际航。", 
            "地心引力何足道。乘驾火箭恣翱翔。", 
            "须臾飞出太阳系。直入银河环带之中央。", 
            "银河明且长。回看来处何茫茫。", 
            "地球无影迹。皎日为星光。", 
            "我行如电齐光速。天体隐现殊纷忙。", 
            "人间异景亦多有。谁见流星梭织成文章。", 
            "流星如雨满衣裳。我身灿灿如朝阳。", 
            "诸天人类惊呼唤。忽有飞船出我旁。", 
            "眷然相顾见情意。言语不通口各张。", 
            "口语何如手语强。以手表意无相妨。", 
            "我问三千大千世界今何似。渠谓河里河外星球多战场。", 
            "球上疆域倘未泯。战争之事谁能忘。", 
            "语犹未尽逝已远。心欲追之身在床。", 
            "愿穷星海探真理。笑看朝晖照屋梁。"
        ], 
        "title": "星际梦", 
        "type": "古风", 
        "yun": "阳"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "鸱鸺鸱鸺，鹰体猫头。", 
            "兄鸱枭，弟鸺鹠。", 
            "喜昏出，恶昼游。", 
            "宛鸟雏无所用，嚇之不与俦。", 
            "田鼠害人稼，疾之更若仇。", 
            "夜猎何必待清秋，目光如炬能冥搜。", 
            "不惜毛羽落风露，但除群鼠无他求。", 
            "鼠狼食鸡功何有，家猫食鱼饱即休。", 
            "嗟尔护农实鸟圣，寸茎颗粒不私收。", 
            "食母事虚俗莫辨，除害声厉人空忧。", 
            "任劳任怨终不悔，夜夜飞巡南北畴。"
        ], 
        "title": "鸱鸺曲", 
        "type": "古风", 
        "yun": "尤"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "月兮月兮尔何有。但舒清影无真光。", 
            "随地循环绕日飞。半面隐隐生白芒。", 
            "尔性诚怯弱。未尝离地旁。", 
            "奈何徒炫耀。自言羽穷天荒。", 
            "天海列星不知数。远近辉映无相妨。", 
            "尔何一意欲遮天。辄转孤轮淩躐众星行。", 
            "赤日经天无遗照。羿誇善射终难伤。", 
            "尔何乘隙相蔽亏。使我大地昼晦惊苍黄。", 
            "尔无生成功。仪态空煌煌。", 
            "窃取不死药。背人奔帝乡。", 
            "人类造飞船。远作星际航。", 
            "誓先斫尔桂。裂尔白霓裳。", 
            "露尔虾蟆形。尔欲逃窜将安藏。"
        ], 
        "title": "呵月甲寅", 
        "type": "古风", 
        "yun": "阳"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "神州千古少治法，往往人亡政亦息。", 
            "世言徒法不自行，心治之祸谁曾识。", 
            "古今论治殊纷纶，探本当首楚灵均。", 
            "草宪颇明吴起法，昭时无奈上官唇。", 
            "怀襄昏庸不足辅，先君后身犹见忤。", 
            "弃逐常怀去郢哀，招魂只益伤春苦。", 
            "远徙江南忽九年，国门一旦没烽烟。", 
            "岂忍辱身为秦虏，但当怀石沉湘渊。", 
            "骚辞直出风雅右，忌辰为节世无有。", 
            "篁竹枫林若见来，龙舟蒲剑招迎久。", 
            "荷马史诗冠海西，抒情罕与先生齐。", 
            "坐吟溆浦儃佪句，幽独疑闻猿狖啼。"
        ], 
        "title": "诗人节怀屈原赋长句十二韵并序乙丑", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "我来古原观涨痕，原上古木昨断魂。", 
            "徘徊伫立抚且叹，心悲欲荐无盘樽。", 
            "百年羡尔常美好，一浸沧波胡不保。", 
            "风过犹闻清籁鸣，烟生漫想长阴扫。", 
            "莫道明年不复春，尚馀高干出风尘。", 
            "根枯尽有轮囷态，枝落能无老大身。", 
            "材与不材孰自免，庄生困惑徒分辨。", 
            "掉头回望天际云，来去无心自舒卷。"
        ], 
        "title": "吊古木", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "华山险绝亦秀绝。", 
            "千岩皓皓森成列。", 
            "此岂白帝金精之所凝。", 
            "清如玉乳结层冰。", 
            "胜景诱人循磴道。", 
            "我亦相趋不知老。", 
            "早闻鱼石今见之。", 
            "元是霹雳神手造。", 
            "日照芙蓉四望开。", 
            "空中忽响晴天雷。", 
            "游人相顾惊且唤。", 
            "我自拄杖观云台。", 
            "隆隆声乍已。", 
            "人亦忧转喜。", 
            "竞攀苍龙鬐。", 
            "何似缘柯蚁。", 
            "白日西倾我渐疲。", 
            "回心石畔步逶迟。", 
            "忽忆往时上庐岳，戏与五老誇乘危。", 
            "心欲攀缘足欲止。", 
            "抚膺自笑今如此。", 
            "徒见黄河如丝天际来。", 
            "难与明星玉女相依倚。", 
            "回首峨峨千尺山童。", 
            "苍然暮色隐岩松。", 
            "归意袭人尚谁待。", 
            "石门伫立望西峰。"
        ], 
        "title": "登华山未淩绝顶感赋长歌丁卯", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "吾闻索溪之山天下奇。万峰林立青离离。", 
            "故人知我有游意。邀我远来一睹之。", 
            "前日入溪时既晏。溪南重岩略可辨。", 
            "一角才露已多姿。路回复觉形随变。", 
            "异景每须深处求。浅尝辄止徒空游。", 
            "亦知身老易疲困。强撑筋骨穷探搜。", 
            "人言西海天台冠群峰。台下百千石笋争穿空。", 
            "我欲仰攀揽诸秀。上溯鸿濛追帝踪。", 
            "又恐坠岩从伯鲧。下潜洲底为黄熊。", 
            "进退吾不知所可。往寻画廊道相左。", 
            "天门现前眼乍明。霎尔身如释重荷。", 
            "峪口云开山亦开。连山层出横空来。", 
            "波涛翻海何如此。络绎相送登天台。", 
            "天台高绝莫能与。呼吸通天起风雨。", 
            "感我穷力不反顾。自解云衣露胸腑。", 
            "奇峰异巘出无馀。真见神工挥鬼斧。", 
            "心存实相自多趣。绮语相饰非所取。", 
            "忽忆偶观西海图。云涛翻涌浮仙居。", 
            "今之所见虽异是。一体变化知非殊。", 
            "兴犹未尽趋南麓。不意画廊忽在目。", 
            "群峰十里列屏风。积翠欲流若可掬。", 
            "晚来乍觉天转低。云雨来自巫山西。", 
            "景观改从水墨染。妙趣岂与丹青齐。", 
            "始知造物亦诡谲。倚听溪边猿夜啼。"
        ], 
        "title": "索溪行", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "我生不知几何年。天帝名我为瑶姬。", 
            "家住昆崙悬圃上。日与帝女相遨嬉。", 
            "朝出共饮玉中髓。夕归自餐雪里芝。", 
            "笑说人间日月老。清镜长照冰霜姿。", 
            "帝念远游乃吾心所喜。命我辞家远主长江水。", 
            "江水西源玉山头。蜿蜒如丝东向流。", 
            "忆从金沙放舲舟。轻帆一日来高丘。", 
            "高丘秀出巫山阳。阳台日上云流光。", 
            "群神喜我始临此。为我新设白玉床。", 
            "风亦欢然过瑶席。飞花微著天衣香。", 
            "江上峨峨十二峰。笑看何似镜中妆。", 
            "行云低徊为沐发。骤雨潇洒能飞凉。", 
            "山中花木四时新。我来不记若干千万春。", 
            "侧身西望忽惆怅。膝前锦瑟空横陈。", 
            "随风飘过瞿塘下。归路浑忘泪盈把。", 
            "孰知往时乘驾之舲舟。化作滟滪堆头之石马。", 
            "阴崖清猿昼夜啼。曦月不见风凄凄。", 
            "渔歌千载多苦调。药客独寻迷故蹊。", 
            "含情来往峡江路。但见奔流如电赴。", 
            "百丈牵舟泣舟子。黄牛三宿犹如故。", 
            "我殊不乐重上征。群神皆睡莫相迎。", 
            "十二碧峰寂无语。月明虚听松风声。", 
            "松壑萧寥入梦初。谁歌三峡出蓝图。", 
            "江流他日化灯海。照夜无须明月珠。", 
            "我返巫山时。彩云正入宿。", 
            "玉衡今稍移。世变一何速。", 
            "孰知灵境片时眠。乃是人间明月春秋千数百回圆。", 
            "拂衣东向望江天。山下旌旗扬日鲜。", 
            "群凿三巴两岸石。高筑巨坝横奔川。", 
            "黄牛石马难长在。江山每随时代改。", 
            "我愿助人早日截断大江流。携手同登巫山绝顶观灯海。"
        ], 
        "title": "巫山神曲并序己巳", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "西行不已还极东，东行越界入极西。", 
            "极东极西本相接，物论无齐无不齐。", 
            "寸心驰骋通内外，大千集散犹尘泥。", 
            "醒时恰见梦时月，曙色微发鸣山鸡。"
        ], 
        "title": "初醒甲戌", 
        "type": "古风", 
        "yun": "齐"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "事过境迁何用提，回车复路仍行迷。", 
            "梦时觉时蝶自化，日出日入鸡空啼。", 
            "峰撑云外峭难近，天印海心高益低。", 
            "牛女相望亿万载，河梁无故限东西。"
        ], 
        "title": "杂喻", 
        "type": "古风", 
        "yun": "齐"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "啄木复啄木，啄木何愁深。", 
            "但啄病木蠹，不啄病木心。"
        ], 
        "title": "啄木鸟甲午", 
        "type": "古风", 
        "yun": "侵"
    }, 
    {
        "author": "宗远崖", 
        "era": "近现代", 
        "subtype": null, 
        "text": [
            "火星焰灭了无温，镜里遥观影每昏。", 
            "独似人间多战迹，山原仍露古烧痕。"
        ], 
        "title": "驰思十首 其三", 
        "type": "古风", 
        "yun": "元"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "朔气频南下，枫林暗自红。", 
            "芦深多聚雁，露冷少吟虫。", 
            "去住谁无迹，逍遥或有穷。", 
            "予怀殊渺渺，游目向天东。"
        ], 
        "title": "秋夜怀远乙亥", 
        "type": "律诗", 
        "yun": "东"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "梦见情如昨，扶行向远钟。", 
            "雨肥长短瀑，烟合万千峰。", 
            "入耳怜新籁，迎眸喜老松。", 
            "醒来唯自语，槛外露华浓。"
        ], 
        "title": "梦境", 
        "type": "律诗", 
        "yun": "冬"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "林密人稀至，山高暑亦清。", 
            "松风吹不歇，永夜枕涛声。", 
            "饮露蝉犹唱，流天月自明。", 
            "一枝随所托，栖鸟莫相惊。"
        ], 
        "title": "夏夜山居癸未 此乃五十馀年前居庐山所作偶话往事情景浮现反复追忆卒成其全", 
        "type": "律诗", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "五言律诗", 
        "text": [
            "坐傍溪林路，无眠入夜分。", 
            "竹风凉自袭，荷气远犹闻。", 
            "暗藉流萤照，吟随促织勤。", 
            "村鸡知作息，翘首海东云。"
        ], 
        "title": "凉夜溪坐甲乙（时居抚州）", 
        "type": "律诗", 
        "yun": "文"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "日听人间旦暮钟，春来春去岂无踪。", 
            "庭花欲谢红先减，林叶初齐绿渐浓。", 
            "弱絮不时邀乳燕，晴丝仍自惹游蜂。", 
            "绵绵神理谁堪语，独向川原倚一筇。"
        ], 
        "title": "春踪", 
        "type": "律诗", 
        "yun": "冬"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "此身好在无根蒂，兴会来时便出行。", 
            "天籁常吹随物取，心弦自拨以诗鸣。", 
            "孤亭兀兀凌烟起，双创棱棱照涧清。", 
            "他日北游能枉驾，久藏春酿待先生。"
        ], 
        "title": "答郭则湘翁见赠", 
        "type": "律诗", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "八载奔波逐战尘，归来疑是梦中身。", 
            "江山未觉兵戎静，歌舞徒令耳目新。", 
            "客里容颜犹自见，灯前儿女却相亲。", 
            "嗟嗟老母呼予季，重话团圆泪满巾。"
        ], 
        "title": "初归乙酉", 
        "type": "律诗", 
        "yun": "真"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "烟尘欲退复相侵，世路悠悠未易寻。", 
            "镜里毫釐千里影，梦中歌哭百年心。", 
            "馀生岂惮旌旗变，古木谁怜蠹蚀深。", 
            "贾谊有书犹可上，怀藏字灭益沾襟。"
        ], 
        "title": "书怀", 
        "type": "律诗", 
        "yun": "侵"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "一叶扁舟傍岸航，西风时弱复时强。", 
            "过滩山似黄牛转，出峡帆如白鹭翔。", 
            "身与惊涛同倚伏，心随平野入苍茫。", 
            "浮生早有行云意，每道江天是故乡。"
        ], 
        "title": "出峡丙戌", 
        "type": "律诗", 
        "yun": "阳"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "楼船东望失嵯峨，赤壁苍茫顷刻过。", 
            "风引长烟随地远，浪迎孤月散星多。", 
            "独怜折戟思前事，谁羡临江赋短歌。", 
            "绕树飞乌啼不已，一枝堪托欲如何。"
        ], 
        "title": "夜过赤壁丁亥", 
        "type": "律诗", 
        "yun": "歌"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "冉冉张舒入望鲜，谁家呼上泛湖船。", 
            "昨宵承露应犹弱，明日淩波想更妍。", 
            "微有香来空色未，初无尘染得天怜。", 
            "玄晖偶见游鱼戏，一赋新荷韵欲仙。"
        ], 
        "title": "新荷", 
        "type": "律诗", 
        "yun": "先"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "春尽山春独未归，且缘花径浴春晖。", 
            "心知云表春来晚，梦访江城事已违。", 
            "饯饮不须嫌早计，行歌遥念惜馀菲。", 
            "昨从谷口观时物，一角川原万绿肥。"
        ], 
        "title": "奉次胡薏园师送春韵戊子", 
        "type": "律诗", 
        "yun": "微"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "西峰烟霭隐馀晖，群动初安蝙蝠飞。", 
            "远树昏来凉稍入，轻风掠过籁仍稀。", 
            "时无片月悬弓影，辄有流星陨铁围。", 
            "露坐不知襟袖湿，园中虫语漫相依。"
        ], 
        "title": "露坐", 
        "type": "律诗", 
        "yun": "微"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "徙倚山阿月没时，万山如墨望星移。", 
            "草经野火吟虫尽，风落邻巢宿鸟疑。", 
            "徒有薜萝供自结，更无魂梦寄相思。", 
            "披衣未觉沾霜露，默诵灵均去国辞。"
        ], 
        "title": "夜半", 
        "type": "律诗", 
        "yun": "支"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "趁及牛羊欲下时，寒山萧索独归迟。", 
            "长空云敛留残照，乔木阴疏见直枝。", 
            "北警频传鸦共噪，南风不竞雁先知。", 
            "门前一片盘桓地，早晚沧桑自可期。"
        ], 
        "title": "暮归", 
        "type": "律诗", 
        "yun": "支"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "一楼严净数峰闲，偃仰绳床有此顽。", 
            "月洗霜空星散野，风鸣窗竹梦移山。", 
            "长淮草木元多警，北国虫沙不稍还。", 
            "独废七哀了无语，幽幽待旦望人间。"
        ], 
        "title": "夜醒", 
        "type": "律诗", 
        "yun": "删"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "徐徐独步众峰前，渐近青冥返自然。", 
            "云气散归风色直，竹阴围合水声圆。", 
            "天梯一上无馀路，石镜相窥又几年。", 
            "明日春回梅半谢，江烽南照大林烟。"
        ], 
        "title": "还庐山", 
        "type": "律诗", 
        "yun": "先"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "料理馀寒一振衣，行行犹恐与春违。", 
            "樱花自落游蜂乱，笼竹新抽乳雉飞。", 
            "衔石口穿谁见惜，据梧神困或相非。", 
            "三年几废吟哦事，赖有晴丝袅梦微。"
        ], 
        "title": "春兴", 
        "type": "律诗", 
        "yun": "微"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "千里川原树已空，一天霜气夜方中。", 
            "迷鸿呼侣菰蒲隔，明月随人寤寐通。", 
            "逝者如斯无暂息，悠然自远有谁同。", 
            "倚床寂听瓶花落，忽为晨钟一向东。"
        ], 
        "title": "夜醒", 
        "type": "律诗", 
        "yun": "东"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "春水初生护北亭，群鸥相狎戏前汀。", 
            "落花天气无边醉，过雨林岚一片醒。", 
            "僧见客来犹对弈，渔闻汛至各扬舲。", 
            "行云似识怀山意，故故迟留映翠屏。"
        ], 
        "title": "过南湖北亭", 
        "type": "律诗", 
        "yun": "青"
    }, 
    {
        "author": "周凤翔", 
        "era": "近现代", 
        "subtype": null, 
        "text": [
            "天上祖龙狂似虎，伏莽英雄气不吐。", 
            "博浪沙中一椎来，逐鹿奇人俱鼓舞。", 
            "大索五日杳无踪，毕竟存身智在胸。", 
            "遥知易水荆卿剑，地下犹应作怒锋。"
        ], 
        "title": "沧海君椎", 
        "type": "古风", 
        "yun": null
    }, 
    {
        "author": "周凤翔", 
        "era": "近现代", 
        "subtype": null, 
        "text": [
            "赤体三挝渔阳曲，满殿宾僚看不足。", 
            "一腔怨气向谁鸣，昂头欲作山锋触。", 
            "至今閒步邺城隈，伐鼓犹同金石哀。", 
            "山膏善骂何多事，到底斯人是杀才。"
        ], 
        "title": "祢正平鼓", 
        "type": "古风", 
        "yun": null
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "淙淙不已向前争，好似瑶琴一样鸣。", 
            "流到钱江化为浊，可怜无复在山清。"
        ], 
        "title": "游九溪十八涧偶吟", 
        "type": "绝句", 
        "yun": "庚"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "桃名夹竹是何因，花自常开叶自新。", 
            "红粉偏多君子德，淇园分得武陵春。"
        ], 
        "title": "咏夹竹桃二首 其一", 
        "type": "绝句", 
        "yun": "真"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "月月红花开满枝，夏初开到小春时。", 
            "天寒留得青青叶，饶有垂霜劲绿姿。"
        ], 
        "title": "咏夹竹桃二首 其二", 
        "type": "绝句", 
        "yun": "支"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "萧萧落叶满阶前，到得深秋剧可怜。", 
            "留有残枝如敝帚，临风摇曳扫苍天。"
        ], 
        "title": "咏秋树", 
        "type": "绝句", 
        "yun": "先"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "年年奔走似浮萍，到处逢人眼尚青。", 
            "底事清溪溪面水，化纹上得我天庭。"
        ], 
        "title": "见额纹有感", 
        "type": "绝句", 
        "yun": "青"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "秋日西沉两袖凉，几多战士暴沙场。", 
            "痴心欲上重霄去，为取红霞作战裳。"
        ], 
        "title": "秋日傍晚观锦霞有感", 
        "type": "绝句", 
        "yun": "阳"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "市舍寥寥十数家，来游趁著夕阳斜。", 
            "趋前试问桥旁庙，争说将军是姓花。"
        ], 
        "title": "游庙桥", 
        "type": "绝句", 
        "yun": "麻"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "志吞逆贼未曾吞，盖世英名自久存。", 
            "莫道临淮不知悔，千秋叩跪向忠魂。"
        ], 
        "title": "谒张中丞庙", 
        "type": "绝句", 
        "yun": "元"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "卷帘蓦地感耄龄，百草齐生绿满庭。", 
            "却恨东风风力小，枉吹白发未曾青。"
        ], 
        "title": "卷帘见庭草有感", 
        "type": "绝句", 
        "yun": "青"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "垂老依然似少年，临窗独坐读残编。", 
            "休言寒士无佳客，尽日相亲是圣贤。"
        ], 
        "title": "癸未除夕偶吟二首 其一", 
        "type": "绝句", 
        "yun": "先"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "岁月催人鬓发斑，每从吟咏过年关。", 
            "今朝又是年关到，忙里年关我独闲。"
        ], 
        "title": "癸未除夕偶吟二首 其二", 
        "type": "绝句", 
        "yun": "删"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "独步斜阳欲暮天，柳条袅娜惹人怜。", 
            "一溪清水明如镜，照得渔人倒坐船。"
        ], 
        "title": "晚游二首 其一", 
        "type": "绝句", 
        "yun": "先"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "隔岸轻舟傍绿杨，渔翁独酌坐斜阳。", 
            "溪中鱼蟹知多少，日使渔翁在醉乡。"
        ], 
        "title": "晚游二首 其二", 
        "type": "绝句", 
        "yun": "阳"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "旧春老去又新春，光景无边一一新。", 
            "二老如何都不见，只从梦里话艰辛。"
        ], 
        "title": "春日见草木萌芽有感", 
        "type": "绝句", 
        "yun": "真"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "小麦迎风春欲残，碧波起伏惹人看。", 
            "落红怜我衣多旧，铺得门前尽绮纨。"
        ], 
        "title": "村前缓步", 
        "type": "绝句", 
        "yun": "寒"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "隔岸黄鹂弄好音，傍溪独听畅胸襟。", 
            "斜阳知我囊如阮，照得清溪尽是金。"
        ], 
        "title": "柳堤晚眺", 
        "type": "绝句", 
        "yun": "侵"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "为爱朝阳常早起，朝阳犹未上柴扉。", 
            "蓦然满眼云如锦，要倩天孙裁作衣。"
        ], 
        "title": "柳堤晨眺", 
        "type": "绝句", 
        "yun": "微"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "落红满地送残春，草色青青柳色新。", 
            "最是麦风无限好，碧波起伏媚游人。"
        ], 
        "title": "暮春即景", 
        "type": "绝句", 
        "yun": "真"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "斗室徘徊万感牵，晚来缓步柳堤边。", 
            "郊原绿色知多少，逐尽春红各斗妍。"
        ], 
        "title": "春暮", 
        "type": "绝句", 
        "yun": "先"
    }, 
    {
        "author": "周云阁", 
        "era": "近现代", 
        "subtype": "七言绝句", 
        "text": [
            "开窗便欲唤卿卿，粉白脂红照眼明。", 
            "化作佳花魂不昧，苎萝村上忆前生。"
        ], 
        "title": "八仙花", 
        "type": "绝句", 
        "yun": "庚"
    }, 
    {
        "author": "周之濂", 
        "era": "近现代", 
        "subtype": "七言律诗", 
        "text": [
            "宦途初不计亨屯，佐府秦山又几春。", 
            "自许爱民兼报国，何分乐利与贤亲。", 
            "一从持斧绣衣去，忽听风声鹤唳真。", 
            "总是仁人能活命，百千反首复冠巾。"
        ], 
        "title": "恭和夫子大人榆林留别士民之作敬步原韵 其一", 
        "type": "律诗", 
        "yun": "真"
    }, 
    {
        "author": "周之濂", 
        "era": "近现代", 
        "subtype": "七言律诗", 
        "text": [
            "不必周营细柳屯，凭教杀气化阳春。", 
            "修词即解军民难，驰檄仍和蕃汉亲。", 
            "有地铸金尊少伯，无心苕水访元真。", 
            "归来乡里称遗士，犹戴四方平定巾。"
        ], 
        "title": "恭和夫子大人榆林留别士民之作敬步原韵 其二", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "何方学得分身术，镜里无端化两人。", 
            "想是天涯知己少，故将形影自相亲。"
        ], 
        "title": "题槐庭双身小照 其一", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "居然子面如吾面，错认中郎与虎贲。", 
            "却笑诗人太狡狯，也同倩女解离魂。"
        ], 
        "title": "题槐庭双身小照 其二", 
        "type": "绝句", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "双株玉树倚春风，惊座真逢两孟公。", 
            "笑问红尘来几度？前身可与后身同。"
        ], 
        "title": "题槐庭双身小照 其三", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "鸢肩燕颔知无分，落落书生骨相寒。", 
            "世上妍媸谁解辨，自家面目自家看。"
        ], 
        "title": "题槐庭双身小照 其四", 
        "type": "绝句", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "百千万亿佛身多，变化神通果若何？", 
            "仗汝风骚同鼓吹，愿三李白百东坡。"
        ], 
        "title": "题槐庭双身小照 其五", 
        "type": "绝句", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "萧疏松柏荫神坛，三面清江一角山。", 
            "澹澹长天高鸟尽，夕阳空送钓船还。"
        ], 
        "title": "游圆山", 
        "type": "绝句", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "小园春在石榴酣，沽取街头酒半甔。", 
            "一醉且拚从众好，独醒终去死湘潭。"
        ], 
        "title": "端午 其一", 
        "type": "绝句", 
        "yun": "覃"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "微生尽向梦中贪，续命丝灵姑妄谈。", 
            "却怪画笼禽剪舌，学人言语强呢喃。"
        ], 
        "title": "端午 其二", 
        "type": "绝句", 
        "yun": null
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "池荷香入茗瓯深，閒听鸣蜩坐绿林。", 
            "不见黄初旧宾客，南皮瓜李忆浮沉。"
        ], 
        "title": "消夏词 其一", 
        "type": "绝句", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "半榻松风值万金，北窗睡起有鸣琴。", 
            "愿为三峡流泉曲，一洗人间褦襶心。"
        ], 
        "title": "消夏词 其二", 
        "type": "绝句", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "海邦裘带镇从容，北府牢之盖世雄。", 
            "今日蓬莱清浅后，盛名还共水流东。"
        ], 
        "title": "北游感兴四首 其一", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "雄镇依然抗上游，虬髯事业付东流。", 
            "兔葵燕麦荒园里，前度刘郎也白头。"
        ], 
        "title": "北游感兴四首 其二", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "西门虎帐记谈兵，兄弟平原隔死生。", 
            "莫问当年参佐廨，寒潮打处已无城。"
        ], 
        "title": "北游感兴四首 其三", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "歌舞湖山似旧时，香车宝马日奔驰。", 
            "三生杜牧寻前梦，懒作扬州豆蔻词。"
        ], 
        "title": "北游感兴四首 其四", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "江边柳树系归舟，十载重来怕上楼。", 
            "望断鹭门衣带隔，鸟飞不到水悠悠。"
        ], 
        "title": "沪尾 其一", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "无因击汰更扬舲，江上怀人兰芷馨。", 
            "浪捲前朝何处去？观音山色自青青。"
        ], 
        "title": "沪尾 其二", 
        "type": "绝句", 
        "yun": "青"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "热火坑中置此身，西风难避庾公尘。", 
            "睡王自署头衔好，笑谢东华名利人。"
        ], 
        "title": "和仲衡东京苦热之作", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "茫茫天堑海门开，无复长鲸跋浪来。", 
            "却忆郑家全盛日，荷兰城畔受降回。"
        ], 
        "title": "安平", 
        "type": "绝句", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "逢迎到处醉难醒，又向罗山忆斐亭。", 
            "我恨不随鞭镫去，空依南斗望文星。"
        ], 
        "title": "罗山吟社招宴赋呈席上诸子", 
        "type": "绝句", 
        "yun": "青"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "管弦聒耳酒扶头，月上南楼宴未休。", 
            "添得几篇诗吊古，延平祠畔作中秋。"
        ], 
        "title": "和绍尧中秋夜南社席上作 其一", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "醉倒诗人南社杯，西风海色满澄台。", 
            "依依十五年前月，曾照兰成射策来。"
        ], 
        "title": "和绍尧中秋夜南社席上作 其二", 
        "type": "绝句", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "纪功片石劫馀存，下马何人剔藓痕。", 
            "白简夜驰参赞死，当时飞鸟避辕门。"
        ], 
        "title": "过福康安废祠", 
        "type": "绝句", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "病中无酒怎消寒，酒畔无花兴易殚。", 
            "寄语速开花酒戒，花娇酒美且加餐。"
        ], 
        "title": "和绍尧病酒见示原韵 其一", 
        "type": "绝句", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "闻道新来读道书，禁花断酒赋闲居。", 
            "料君总是瞒人语，偷驾花间载酒车。"
        ], 
        "title": "和绍尧病酒见示原韵 其二", 
        "type": "绝句", 
        "yun": "鱼"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "骚场旗鼓敢称雄，误作书中脉望虫。", 
            "输汝蓬莱三岛路，掉头万里去乘风。"
        ], 
        "title": "次韵和郑作型", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "武峦国手一时钦，长日纹楸静者心。", 
            "近更推敲诗律细，要从艺苑占词林。"
        ], 
        "title": "次韵酬徐杰夫 其一", 
        "type": "绝句", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "花间绿酒共斟之，弦管声喧索句迟。", 
            "惭愧南州徐孺子，坐中偏赏虎头痴。"
        ], 
        "title": "次韵酬徐杰夫 其二", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "澄台海色斐亭春，松雪风流迥绝尘。", 
            "万卷读书兼读律，不妨馀事作诗人。"
        ], 
        "title": "次韵酬赵芬硕 其一", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "阮家林下结诗因，恨少名花伴雅人。", 
            "恰好樱红藤又白，海船新到日边春。"
        ], 
        "title": "次韵酬赵芬硕 其二", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "樽前叙旧倍依依，憔悴相看减带围。", 
            "欲问思明州近事，如何别鹤早归飞。"
        ], 
        "title": "次韵酬郑毓臣", 
        "type": "绝句", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "杨梅孔雀话通家，倒屣迎来下泽车。", 
            "写我扇头书画好，真卿草法所南花。"
        ], 
        "title": "次和以南留别韵", 
        "type": "绝句", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "终日昏昏睡不醒，出门流潦苦纵横。", 
            "夕阳只在遥山外，谁扫浮云见太清。"
        ], 
        "title": "久雨（补录）", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "轻阴细雨养花天，婪尾韶光最可怜。", 
            "领略玄晖诗句好，翻阶红影午风偏。"
        ], 
        "title": "瑞轩观芍药再咏 其一", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "舞罢霓裳色界天，春魂化作此花妍。", 
            "东风欺汝柔无骨，吹得飘飘态欲仙。"
        ], 
        "title": "瑞轩观芍药再咏 其二", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "连畦锦绣斗婵娟，游戏花间蝶也仙。", 
            "廿四番风都过了，让他独占艳阳天。"
        ], 
        "title": "瑞轩观芍药再咏 其三", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "倒挽湘波注两瞳，龙孙从此赐绯红。", 
            "星星截作生花管，付与三闾写楚风。"
        ], 
        "title": "斑竹", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "一声络纬鸣秋馆，叶落空庭人迹罕。", 
            "瓜蔓缠棚绿意浓，豆花压架清阴满。", 
            "翛翛窗竹舞风枝，飒飒池荷倾雨伞。", 
            "同社宗雷久索居，入林咸籍相为伴。"
        ], 
        "title": "同兄子幼春家园秋日 其一", 
        "type": "律诗", 
        "yun": "旱"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "百里莺啼春事空，楼台罨画绿阴中。", 
            "有情柳眼含疏雨，无力桃鬟舞晓风。", 
            "书逐锦鳞来砚北，梦为粉蝶去墙东。", 
            "人间只是长相忆，争似银蟾守桂丛。"
        ], 
        "title": "暮春寄北", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "变徵移宫又几秋，南冠相遇总含愁。", 
            "客星严濑光长在，梦境槐安去不留。", 
            "笛里关山经黑劫，酒边风月豁青眸。", 
            "故都乔木犹无恙，乞食吴门感旧游。"
        ], 
        "title": "读洪月樵秀才（一枝）送悦秋归唐诗有感，次和四首 其一", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "流年石火促容华，垂翅炎荒暗自嗟。", 
            "月殿秋高争折桂，星河路远错回槎。", 
            "泪盈海上鲛人宅，梦到江南燕子家。", 
            "开府悲哀长只尔，御风何日佩飞霞？"
        ], 
        "title": "读洪月樵秀才（一枝）送悦秋归唐诗有感，次和四首 其二", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "绣被谁能盖鄂君，此乡土梗视兰薰。", 
            "难为玉爪冲天鸟，何用金声掷地文！", 
            "九县茫茫多虎豹，百年鼎鼎几风云。", 
            "伊人岂不悬孤忆，坛杏终身对社枌。"
        ], 
        "title": "读洪月樵秀才（一枝）送悦秋归唐诗有感，次和四首 其三", 
        "type": "律诗", 
        "yun": "文"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "待我金丹熟九还，与君鹤驭上清攀。", 
            "扶桑笑倚犹东海，丛桂勾留暂小山。", 
            "两袖烟霞非俗物，数家鸡犬隔尘寰。", 
            "相逢只作游仙语，不许重陈世网艰。"
        ], 
        "title": "读洪月樵秀才（一枝）送悦秋归唐诗有感，次和四首 其四", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "云门行断杳难寻，去去飞鸣各异林。", 
            "缯缴馀生悲网密，风霜长路苦寒侵。", 
            "鸦啼鹊噪非吾侣，鹤怨猿哀共此心。", 
            "故国回头天样远，的应一世作羁禽。"
        ], 
        "title": "孤雁", 
        "type": "律诗", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "不独河梁是别离，郁金堂外即天涯。", 
            "桃花带露春灯见，柳叶含颦晓镜知。", 
            "入梦雨云翻覆易，传书鱼雁往来迟。", 
            "此身悔被琴心误，分定单栖欲恨谁！"
        ], 
        "title": "古别离二首 其一", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "一炷盟香绣佛前，当时密誓致缠绵。", 
            "竟成地上难收水，羞比泥中不染莲。", 
            "迹辱魂惭空自怨，病多欢减有谁怜！", 
            "愿将点点伤春泪，奉坠徐陵笔架边。"
        ], 
        "title": "古别离二首 其二", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "河山绣错古东宁，霸业兴亡几度经？", 
            "终岁有花天气暖，四边无地海潮青。", 
            "居人粤语兼闽语，分野牛星又女星。", 
            "欲上红毛城上望，蛮烟蜑雨昼冥冥。"
        ], 
        "title": "台湾杂咏", 
        "type": "律诗", 
        "yun": "青"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "最少年时额覆肩，彩衣嬉戏画堂前。", 
            "隋珠作佩贻韩重，赵璧裁环赠绛仙。", 
            "只道双鸳归宝牒，那知别鹤出朱弦。", 
            "自从镜与人俱去，花落莺啼一泫然。"
        ], 
        "title": "无题六首 其一", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "劳燕分飞十八春，相逢疑假又疑真。", 
            "灯前带雨梨花弱，扇底含烟柳叶颦。", 
            "不嫁东家应有命，再来南陌岂无因。", 
            "深红落尽馀青子，小杜诗成倍怆神。"
        ], 
        "title": "无题六首 其二", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "来不移时去似风，依稀犹在宋家东。", 
            "聘钱有约牛郎借，琴曲无缘犬子通。", 
            "自古珊瑚难入网，祗今鹦鹉易离笼。", 
            "寄书为问瑶台雀，待得桃花几度红？"
        ], 
        "title": "无题六首 其三", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "天风吹去不吹还，胍胍波生带水间。", 
            "一路莺啼如唤客，五更尨吠尚当关。", 
            "帘前竹响闻腰佩，楼外云横见鬓鬟。", 
            "咫尺蓬莱终缥缈，沾襟赢得泪痕斑。"
        ], 
        "title": "无题六首 其四", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "未必无情洛水堤，神光离合使人迷。", 
            "寻来月窟蟾偏隐，隔断香巢燕欲啼。", 
            "密信枉缄红蜡泪，佳期频失紫兰蹊。", 
            "填桥何处招乌鹊，生怕明珠没浊泥。"
        ], 
        "title": "无题六首 其五", 
        "type": "律诗", 
        "yun": "齐"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "远山日夕雾中看，未寄鸳鸯绮一端。", 
            "已恨夜光曾抵鹊，那容枳棘更栖鸾。", 
            "天涯玉杵求原易，月下金针度却难。", 
            "白水青松言在耳，知卿终不负潘安。"
        ], 
        "title": "无题六首 其六", 
        "type": "律诗", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "儒冠误著悔难追，卖尽聪明只买痴。", 
            "束帛忽然叨异数，文章岂足报新知？", 
            "如何下榻邀徐孺，并欲焚山索子推。", 
            "懒漫潜夫近多病，蒲轮强上意悽其。"
        ], 
        "title": "有感 其一", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "东方岁岁版图增，海晏河清却未曾。", 
            "郑国萑苻时窃起，周家猃狁正凭陵。", 
            "商量急把妖氛扫，次第徐将坠典兴。", 
            "今日临民贵清静，盖公一语可铭膺。"
        ], 
        "title": "有感 其二", 
        "type": "律诗", 
        "yun": "蒸"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "风景依然世界新，飘零君作兔园宾。", 
            "吟诗南国推名士，结社东林有故人。", 
            "少小挥毫师草圣，平生著论薄钱神。", 
            "文章此日方无用，敝帚千金且自珍。"
        ], 
        "title": "赠沧玉次韵", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "琴弹绿绮曲阳春，麈尾薰炉迥出尘。", 
            "好会百年能有几，风流数子自相亲。", 
            "松云久卧真成癖，城郭犹存敢避人。", 
            "料得未忘沧海事，莹然白袷泪痕新。"
        ], 
        "title": "次韵遥和绍尧、祝澄、剑渔、梅樵诸吟友磺溪唱酬之作二首 其二", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "满目河山感慨多，叶飞如雨水增波。", 
            "丹枫白雁生秋兴，紫蟹黄花共醉歌。", 
            "头戴南冠长已矣，手遮西日奈愁何。", 
            "登高能赋知无益，和汝题糕且一哦。"
        ], 
        "title": "次绍尧九日寄雾山栎社诸友韵二首 其一", 
        "type": "律诗", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "惨淡青山落叶多，海门无日不风波。", 
            "登高易洒新亭泪，送客愁闻易水歌。", 
            "东汉遗民推管邴，南期才子重阴何。", 
            "千秋未觉风流绝，烂熳怜君日醉哦。"
        ], 
        "title": "次绍尧九日寄雾山栎社诸友韵二首 其二", 
        "type": "律诗", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "四壁图书三径花，筱云庄舍是君家。", 
            "琅玕屋后千枝竹，鼓吹堂前两部蛙。", 
            "劝客中山玄石酒，居乡下泽少游车。", 
            "白头见惯沧桑事，懒与闲人说梦华。"
        ], 
        "title": "寿吕缦翁四首 其一", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "廿载尊师拥彗勤，翩翩子弟总能文。", 
            "谢庭兰玉三春秀，马帐笙歌五夜闻。", 
            "代有才人通六籍，家传笔阵扫千军。", 
            "祗今海外论风雅，先数高门纪与群。"
        ], 
        "title": "寿吕缦翁四首 其二", 
        "type": "律诗", 
        "yun": "文"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "笠屐飘然入画图，可人风貌本清癯。", 
            "邴原北海称龙腹，庞统南州号凤雏。", 
            "晚岁手还勤执卷，平生口不解呼卢。", 
            "时危且喜先畴在，种秫栽粳课仆夫。"
        ], 
        "title": "寿吕缦翁四首 其三", 
        "type": "律诗", 
        "yun": "虞"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "著书门户映花关，海屋筹添鬓已斑。", 
            "长共灵光留鲁国，肯抛芝草出商颜。", 
            "久叻世好葭莩末，曾接清尘杖履间。", 
            "今日登堂逢览揆，为君杯酒赋南山。"
        ], 
        "title": "寿吕缦翁四首 其四", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "子昂年少苦才多，下笔琳琅满衍波。", 
            "我觉捧心羞越艳，君翻刻羽和巴歌。", 
            "鱼传锦字空相续，雾隔琼枝可奈何！", 
            "安得推襟竹林里，焚香击钵共吟哦。"
        ], 
        "title": "再步九日韵赠陈君槐庭", 
        "type": "律诗", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "万卷藏书号墨庄，多才拔帜少年场。", 
            "羊车市上人如昼，麈尾花间唾亦香。", 
            "买醉百金风月夜，吟诗半世水云乡。", 
            "红尘门外高千尺，不到君家灶北床。"
        ], 
        "title": "次和槐庭过访见赠之作", 
        "type": "律诗", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "斗酒长歌行路难，霸才无主剑空弹。", 
            "世间换尽红羊劫，天上飞来白玉棺。", 
            "骏马未舒千里足，大鹏先折九霄翰。", 
            "故人一掬黄金泪，尽日临风洒不乾。"
        ], 
        "title": "再哭梁大令钝庵", 
        "type": "律诗", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "风物婆娑天一涯，岁华虽晚不须嗟。", 
            "梅和雪折香盈手，橘带霜尝冷溅牙。", 
            "北户号寒虫唧唧，南荣向暖鹊楂楂。", 
            "闲愁触拨知何限？落日闻吹出塞笳。"
        ], 
        "title": "次韵和幼春山中岁暮杂感六首 其一", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "霜落空山猿鹤鸣，悲歌击筑四邻惊。", 
            "狂来痛饮邀车子，兴到清谈对老兵。", 
            "正始风流追辅嗣，义熙人物慕泉明。", 
            "只今汐社多遗逸，贫病相怜太瘦生。"
        ], 
        "title": "次韵和幼春山中岁暮杂感六首 其二", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "匡济时艰仗大才，疏狂我只合蒿莱。", 
            "惊涛已泊秦皇岛，妖雾犹霾郭隗台。", 
            "八马蒙尘悲远去，双鱼传信苦迟来。", 
            "遥闻更用和戎策，消息难真总费猜。"
        ], 
        "title": "次韵和幼春山中岁暮杂感六首 其三", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "忆昔缨裙沪上游，果然人世有丹丘。", 
            "吴歌子夜妖姬唱，郢曲阳春上客酬。", 
            "回首欢场成梦影，投身荒岛足悲愁。", 
            "佳期愿待江波绿，更泛五湖三泖舟。"
        ], 
        "title": "次韵和幼春山中岁暮杂感六首 其四", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "习静荒园一榻横，神交竹弟与松兄。", 
            "瑶琴最爱弹三峡，彩笔犹能拟两京。", 
            "已分栖迟安蹇陋，何心谈笑取公卿。", 
            "百年下噀先畴在，闲课家僮种秫粳。"
        ], 
        "title": "次韵和幼春山中岁暮杂感六首 其五", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "门第琅琊集凤鸾，阿戎多病带围宽。", 
            "乌衣巷口头俱黑，绿竹林中影不单。", 
            "芳岁蹉跎看渐晚，哀吟抗脏和应难。", 
            "何如携手江楼醉，赵女清歌张女弹。"
        ], 
        "title": "次韵和幼春山中岁暮杂感六首 其六", 
        "type": "律诗", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "回翔落羽倦归林，无复图南万里心。", 
            "披草愧君寻蒋径，拨弦容我听嵇琴。", 
            "尘扬海底休重说，思发花前且共吟。", 
            "若道诗场须鼓吹，绿杨鹂语是佳音。"
        ], 
        "title": "喜沧玉、槐庭二君见过次韵", 
        "type": "律诗", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "迢迢赤县在天涯，祸结兵连事可嗟。", 
            "易水无人收战骨，蓟门到处建军牙。", 
            "关开幽谷迎仙仗，冰合河源滞使槎。", 
            "惆怅瀛台西苑里，胡儿碧眼坐吹笳。"
        ], 
        "title": "书感再次幼春韵六首 其一", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "落日边城画角鸣，风声鹤唳总堪惊。", 
            "松花江上多胡骑，木叶山头少汉兵。", 
            "王气未应长白尽，夕烽偏傍邑娄明。", 
            "宗臣殉国人皆惜，遥望辽阳感慨生。"
        ], 
        "title": "书感再次幼春韵六首 其二", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "东顾愁无拨乱才，兵尘浩浩暗登莱。", 
            "楼船已据田横岛，士马空屯单父台。", 
            "天子远巡关内去，将军新向兖州来。", 
            "本初部下多骁杰，办贼虽能恐见猜。"
        ], 
        "title": "书感再次幼春韵六首 其三", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "八骏西行异浪游，流离琐尾咏旄丘。", 
            "铜驼索靖言终验，豆粥公孙意未酬。", 
            "龙武兵强应可恃，凤池人去最堪愁。", 
            "不知傅说骑箕后，谁与殷宗更作舟。"
        ], 
        "title": "书感再次幼春韵六首 其四", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "鲸吞虎据势纵横，置酒燕台结弟兄。", 
            "满目旌麾争略地，何时铙吹报收京。", 
            "武昌未见来陶侃，河北先传失杲卿。", 
            "底事闻鸡刘越石？枕戈江上饱吴粳。"
        ], 
        "title": "书感再次幼春韵六首 其五", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "西巡扈从尽鹓鸾，谁念舆图窄与宽？", 
            "秦法变更由卫鞅，齐宗兴复望田单。", 
            "君臣尝胆天应悯，玉帛和戎事大难。", 
            "后顾茫茫堪痛哭，不须更听雍门弹。"
        ], 
        "title": "书感再次幼春韵六首 其六", 
        "type": "律诗", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "诗名十载鬓犹青，玉立长身瘦鹤形。", 
            "双屐烟霞来药径，一樽花月醉茅亭。", 
            "联床乍慰思如渴，分袂旋悲迹似萍。", 
            "惆怅瑶琴奏流水，几时重许子期听。"
        ], 
        "title": "送槐庭归尘港，即次留别韵", 
        "type": "律诗", 
        "yun": "青"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "愁海滔天岂不涯，倚楼看剑一咨嗟。", 
            "入笼鹓鹤饥垂翮，塞路豺狼猛倨牙。", 
            "欲借风威清雾毒，难回春意上枯槎。", 
            "兰成身世无穷感，怕听关山蔡女笳。"
        ], 
        "title": "岁暮感怀三叠前韵六首 其一", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "少日词场偶一鸣，赋成铜爵有人惊。", 
            "弹琴自笑嵇中散，餐玉心嗤王外兵。", 
            "未肯鸿冥游广莫，颇思凤举入承明。", 
            "谁知流浪终如此，愧汝轻裘棘下生。"
        ], 
        "title": "岁暮感怀三叠前韵六首 其二", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "失意当年是不才，无媒门径长蒿莱。", 
            "久拚听法依莲社，敢望吟诗上柏台。", 
            "多难销磨心铁锐，闲愁催送鬓霜来。", 
            "自怜已戢图南翼，犹被纷纷篱鴳猜。"
        ], 
        "title": "岁暮感怀三叠前韵六首 其三", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "衡嵩未遂向平游，云思霞情托一邱。", 
            "药镵入山晨独往，樵歌出谷晚相酬。", 
            "尘生饭甑何遑顾，雨没渔矶始欲愁。", 
            "学道经年粗有得，此身渐觉似虚舟。"
        ], 
        "title": "岁暮感怀三叠前韵六首 其四", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "早被时流白眼横，绝交又到孔方兄。", 
            "无才挟瑟长安第，有梦游仙太上京。", 
            "卖卜祗应师季主，著书何必效虞卿？", 
            "谩言耽酒须微禄，谁许官田种秫粳。"
        ], 
        "title": "岁暮感怀三叠前韵六首 其五", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "无路升天驾紫鸾，少卿愁绪几时宽？", 
            "三年虎穴投身险，一夕鸰原吊影单。", 
            "坠劫早知销化易，畏人谁信笑啼难？", 
            "死灰纵有重燃日，忍抱琵琶塞上弹。"
        ], 
        "title": "岁暮感怀三叠前韵六首 其六", 
        "type": "律诗", 
        "yun": "寒"
    }, 
    {
        "author": "周云阁", 
        "era": "近现代", 
        "subtype": "五言律诗", 
        "text": [
            "微雨蒙蒙里，浮云淡不浓。", 
            "秃枝无绿叶，隔岸有苍松。", 
            "天地多愁色，田园带泪容。", 
            "迈年还作客，此地驻萍踪。"
        ], 
        "title": "冬雨", 
        "type": "律诗", 
        "yun": "冬"
    }, 
    {
        "author": "周云阁", 
        "era": "近现代", 
        "subtype": "五言律诗", 
        "text": [
            "垂老客他乡，闲来小步场。", 
            "日光冲大雾，波影舞低墙。", 
            "村舍新兼旧，林禽集复翔。", 
            "敝庐何处是，引领望南方。"
        ], 
        "title": "校前小步", 
        "type": "律诗", 
        "yun": "阳"
    }, 
    {
        "author": "周云阁", 
        "era": "近现代", 
        "subtype": "五言律诗", 
        "text": [
            "家居无乐趣，缓步出村庄。", 
            "云影驰平地，波光舞矮墙。", 
            "群山长似带，万树绿于桑。", 
            "炎日休云畏，堤边尽是杨。"
        ], 
        "title": "夏晚即景", 
        "type": "律诗", 
        "yun": "阳"
    }, 
    {
        "author": "周云阁", 
        "era": "近现代", 
        "subtype": "五言律诗", 
        "text": [
            "褰裳登峻岭，四野景无穷。", 
            "水色连天白，山光映日红。", 
            "晚烟萦古树，归鸟逐轻风。", 
            "远向吴门望，飞霞满半空。"
        ], 
        "title": "登军帐", 
        "type": "律诗", 
        "yun": "东"
    }, 
    {
        "author": "周云阁", 
        "era": "近现代", 
        "subtype": "五言律诗", 
        "text": [
            "野草争迎目，芬芳各自春。", 
            "远山吞夕日，曲径引游人。", 
            "林杪鸦声噪，堤边柳色新。", 
            "清溪明似镜，双桨往来频。"
        ], 
        "title": "即景", 
        "type": "律诗", 
        "yun": "真"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "迢迢千里客于斯，鬓发偏从镜里丝。", 
            "静坐如同僧入定，低吟只有月相知。", 
            "甘居贫贱休嗟命，莫说镃基要待时。", 
            "清夜自思何所乐，武林风景尽吾诗。"
        ], 
        "title": "旅杭途中偶吟", 
        "type": "律诗", 
        "yun": "支"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "荏苒年华五十余，差堪求学辄心虚。", 
            "焚膏喜把唐诗诵，容膝休怀夏屋居。", 
            "明月窥窗来作伴，清风翻书亦知书。", 
            "而今永作林泉隐，鲈脍莼羹赋逐初。"
        ], 
        "title": "偶吟", 
        "type": "律诗", 
        "yun": "鱼"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "我与尼山窃比寿，饭疏尚有十余年。", 
            "满郊景物唯看竹，一脉渊源溯爱莲。", 
            "处世全无人我判，读书还冀子孙贤。", 
            "首阳广誉传千古，焉用仓箱到万千。"
        ], 
        "title": "五十八述怀", 
        "type": "律诗", 
        "yun": "先"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "良朋联袂到湖滨，一带青山入眼频。", 
            "多少轻舟争放棹，两三雅士戏垂纶。", 
            "登临宝石多天趣，坐语高庄乐性真。", 
            "可恨邻鸡惊好梦，才知早是已归人。"
        ], 
        "title": "述梦", 
        "type": "律诗", 
        "yun": "真"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "为驱冻馁未曾安，舌腐唇焦立杏坛。", 
            "拙者苦无奇思发，异书还向暮年看。", 
            "醉邀皓月常为伴，倦卧孤衾倍觉寒。", 
            "那得仔肩从此卸，绿杨深处学垂竿。"
        ], 
        "title": "述怀", 
        "type": "律诗", 
        "yun": "寒"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "太息平生事事非，好奋飞处不奋飞。", 
            "愁闻邻苑歌声起，妒看春郊草色肥。", 
            "命蹇休辞劳马磨，家贫自是卧牛衣。", 
            "何当抛去尘寰累，喜学严光坐钓矶。"
        ], 
        "title": "家居偶吟", 
        "type": "律诗", 
        "yun": "微"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "破愁自有一杯茶，休向牧童问酒家。", 
            "静听林间归鸟语，闲看岭上夕阳斜。", 
            "杖鞋常踏三更月，桃李曾栽万里花。", 
            "七十年华身尚健，老妻并坐话桑麻。"
        ], 
        "title": "遣兴", 
        "type": "律诗", 
        "yun": "麻"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "多文自古称为富，腹有词章莫笑贫。", 
            "兰桂时从闲里赏，椿萱每在梦中亲。", 
            "藏书万卷如良友，种竹千竿当德邻。", 
            "屈指归期又将至，登山临水乐天真。"
        ], 
        "title": "述怀", 
        "type": "律诗", 
        "yun": "真"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "步出衡门惬素心，二三邱垤任登临。", 
            "花飞院外红疑雨，柳舞堤边绿有阴。", 
            "远望群山如绣帐，近听流水似清琴。", 
            "黄鹂两个多情意，相跃枝头弄好音。"
        ], 
        "title": "残春郊游", 
        "type": "律诗", 
        "yun": "侵"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "贤圣无庸着屐寻，揭开残卷尽光临。", 
            "家藏山水壁多画，庭满龙蛇枝有阴。", 
            "缓步长堤忘日暮，贪看明月到更深。", 
            "清溪喜下严公钓，利禄何曾偶动心。"
        ], 
        "title": "家居乐", 
        "type": "律诗", 
        "yun": "侵"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "矮阁登临俗虑忘，凭窗西望尽高冈。", 
            "两三童叟驱牛走，多少云烟共鸟翔。", 
            "小麦迎风翻巨浪，丛林似盖立斜阳。", 
            "水疏自有其中乐，东海何曾逐臭忙。"
        ], 
        "title": "登小阁偶吟", 
        "type": "律诗", 
        "yun": "阳"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "亘古秋声真绝唱，几番朗读忆欧阳。", 
            "波涛万顷连天涌，杨柳千条送客忙。", 
            "杜甫醉歌茅屋破，汉高愁睹白云扬。", 
            "迢迢千里长江路，一夕孤帆到豫章。"
        ], 
        "title": "咏风三首 其一", 
        "type": "律诗", 
        "yun": "阳"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "重阳随雨满江城，欲上云霄可御行。", 
            "吹得五湖翻白浪，遍扬四海慰苍生。", 
            "布帆远去临清晓，柳絮轻飞趁晚晴。", 
            "世事原来无皂白，劝君休作不平鸣。"
        ], 
        "title": "咏风三首 其二", 
        "type": "律诗", 
        "yun": "庚"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "故乡酒罢泪成行，无复韩彭守四方。", 
            "养物要当遍中夏，扬仁岂止是东阳。", 
            "弗迷大麓怀虞帝，独乐兰台忆楚王。", 
            "最好南来凉习习，烦君为送芰荷香。"
        ], 
        "title": "咏风三首 其三", 
        "type": "律诗", 
        "yun": "阳"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "容娇貌艳类西施，对面无言有所思。", 
            "喜与玉环同入画，羞偕飞燕共题诗。", 
            "声名自是传千古，富贵原来只一时。", 
            "兀立空庭谁是伴，要唯近侍最相宜。"
        ], 
        "title": "牡丹", 
        "type": "律诗", 
        "yun": "支"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "好友三人结伴行，郊原游赏趁天晴。", 
            "轻云底事频来去，垂柳无端作送迎。", 
            "多少春山浑似睡，两三林鸟陡然惊。", 
            "牧童心里原无恨，引吭高歌入耳清。"
        ], 
        "title": "春日郊游偶吟", 
        "type": "律诗", 
        "yun": "庚"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "落叶萧萧蝶万头，我来恰好是深秋。", 
            "波翻万顷连天涌，云起九龙隔岭浮。", 
            "楼阁亭台笑名画，林泉烟水媚闲鸥。", 
            "扶桑壮气今安在，胜景依然此地留。"
        ], 
        "title": "游鼋渚", 
        "type": "律诗", 
        "yun": "尤"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "雪嶂参霄，冰苔篆树，山深寂不知春。", 
            "谷响云孤，高寒路隔红尘。", 
            "回车旧辙今犹昔，上青天、叱驭如闻。", 
            "算千秋，通道西南，终属词人。", 
            "长卿自有凌云气，纵长门谏猎，未称高文。", 
            "谕蜀何功，端宜笔扫千军。", 
            "南荒更续骖鸾录，绣弓衣、愁染蛮熏。", 
            "待归来，城上芙蓉，红竞秋旻。"
        ], 
        "title": "高阳台 过邛崃九折坂", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "沈黎路。", 
            "动庾信、萧瑟情如许。", 
            "凄凉落月梁尘，愁绝流光莺羽。", 
            "关山笛里吹别恨，初闻乍眉聚。", 
            "展湘筠、箧衍葳蕤，褪金犹恋纨素。", 
            "留得宛转清吟，认哀丽、伤心字漫香故。", 
            "隔世新铭思旧泪，谁解说、亡书大去。", 
            "殷勤是、谁家燕子，似相识、频来昵人语。", 
            "遍天涯、旅梦今宵，海山何地延伫。"
        ], 
        "title": "尉迟杯 富林检行箧，得曾刚父书扇及亡友匡伯鹿、丁叔雅手迹，次刚父韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "飞岭切云，陷河折柳，倦旅兰营春晚。", 
            "漏天疑雨复疑风，驻骖騑、雁程惊换。", 
            "花边泪溅。", 
            "搅别绪、危肠寸断。", 
            "梦依依，绕玳梁方垒，曾巢雏燕。", 
            "愁何限。", 
            "浊浪金川，脍锦鳞雪片。", 
            "一杯聊为拨离怀，醉不知、紫溟三浅。", 
            "文园未倦。", 
            "撰征赋、关河经眼。", 
            "洗蛮熏、好句弓衣绣满。"
        ], 
        "title": "西子妆 富林本沈边长官司旧治，前临大渡，后负邛崃，左阻阿露，右限飞越，兰家、渥洼二营为犄角，釜底蕴蒸，尤动客感。用彊村韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "听涓涓暗响度冰澌，春溶赤阑桥。", 
            "正销魂南浦，凌波雒步，捐佩湘皋。", 
            "干尔东风底事，皱了一江潮。", 
            "休遣迎桃叶，愁打兰桡。", 
            "谁破蓝光千顷，是翠禽偷下，惊散鱼苗。", 
            "乍流红轻漾，知妒雪初消。", 
            "误倾城、横波眉黛，定有人、飞泪湿龙绡。", 
            "湔裙侣，试蘋花唱，怨断今朝。"
        ], 
        "title": "八声甘州 感南中事赋春水", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "俯危台。", 
            "一江春浪，滔滔喷雪惊雷。", 
            "又毒草摇烟自好，野花侵鬓如银，旅魂暗摧。", 
            "蛇盘羊窦谁开。", 
            "仄径迷阳却曲，危梯滑磴昏苔。", 
            "怎奈向、羌歌断肠声外，瘴云如纛，旧愁如海，更看挂练玉龙自舞，阴崖苍鹘徘徊。", 
            "荡悲怀。", 
            "朝暾破山下来。"
        ], 
        "title": "八六子 深沟故清溪关，韦南康所筑", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "半妩迎人，秾姿困日，罥春无力。", 
            "十里繁香，吹魂荡空碧。", 
            "孤芳淡冶，应解慰、南来词客。", 
            "幽寂。", 
            "天上玉京，失青鸾消息。", 
            "梅边柳陌。", 
            "残溜冰澌，苔衣暗尘藉。", 
            "刀州梦远故国。", 
            "在云北。", 
            "可惜好春空过，独自道途悬历。", 
            "问此行何事，羞说百蛮山色。"
        ], 
        "title": "惜红衣 自海棠戍以西沿官道，野木香正花，借石帚韵赋之", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "初簝展叶，闻笛新莺陌。", 
            "柳线愁牵春陫恻。", 
            "瞥眼梢头豆蔻，除是司勋更谁识。", 
            "雁程寂。", 
            "尘沙伴朝食。", 
            "听嘶马，短篱宅。", 
            "恨东风、不住催行色。", 
            "怕上征鞍，有情流水，凄映蛮花自碧。"
        ], 
        "title": "淡黄柳 簝叶坪，用石帚韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "逋仙冷旧约。", 
            "怪得南天亡大鹤。", 
            "应怨藏舟夜壑。", 
            "喜千顷翠深，九霄霜薄。", 
            "氋氃漫噱。", 
            "嗣谷音、遥寄孤邈。", 
            "嵇情远，广陵散雪，古逸韵韶箾。", 
            "寥廓。", 
            "石田栖托。", 
            "叹往事、扬州梦觉。", 
            "华亭嘹唳更恶。", 
            "任大雪尧年，皓首京洛。", 
            "稻粱谋未错。", 
            "便足茧、荒山自乐。", 
            "春漪满，遗音天际，饮恨在城郭。"
        ], 
        "title": "霓裳中序第一 越隽鹤田", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "边月如钩风似剪。", 
            "钩起新愁，欲剪应难断。", 
            "病酒台登山枕远。", 
            "晓来啼鸟闻孤馆。", 
            "露网行轩缘绝坂。", 
            "飞浪崩崖，路逐悬崖转。", 
            "仰视白云当露冕。", 
            "落梅风急笳声短。"
        ], 
        "title": "蝶恋花 晓发登相营至冕山", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "剪冰镂雪，记移根上苑，曾赋菁葱。", 
            "瘴云恨苦，辞春花雨濛濛。", 
            "料有翠禽珍偶，恋小巢、愁惹珠茸。", 
            "鸳径悄，飞琼乍识，萼绿惊逢。", 
            "西台更挥如意，吊宰树长青，皋羽孤忠。", 
            "蜡灰泪冷，销沈共认沙虫。", 
            "怕底麝尘香减，误柳绵、轻逐花骢。", 
            "幽意远，孤芳自惜露丛。"
        ], 
        "title": "露华 节园冬青花", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "烟雨藏娇。", 
            "记香迷象渡，柳罨花桥。", 
            "远山慵学黛，近水坐吹箫。", 
            "夺娘纤手偭娘腰。", 
            "醉时按歌，无魂与销。", 
            "争知我，恨独倚、碧浔清照。", 
            "人悄。", 
            "波渺渺。", 
            "漓水酿春，浇得愁怀抱。", 
            "入握荑苗。", 
            "散香裙衩，同踏仙洲芳草。", 
            "眠翠巢空雪妃遥，斗鸡台远青娥老。", 
            "相思江，溯流红、一梦秋晓。"
        ], 
        "title": "换巢鸾凤 忆桂林訾家洲，次梅溪韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "碎琼荡月，簇万艇、碧天如泻。", 
            "记雨过梧城，霞生冰井，描就鸳江入画。", 
            "湿遍青衫琵琶恨，洗恨滴、泪珠尘罅。", 
            "天遣忒有情，燕娘风调，凤娘声价。", 
            "休话。", 
            "漓江影事，洞箫吹罢。", 
            "趁玉魫愁新，荔枝香近，沈水余薰共惹。", 
            "紫峒春深，碧浔秋浅，争并露华娇夜。", 
            "歌宛转，适怨清和，似有泛人来下。"
        ], 
        "title": "二郎神 忆梧州鸳鸯江，次彊村韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "黯魂销，折柳声初歇。", 
            "可奈骊驹催发。", 
            "十里长亭千里别。", 
            "听倦鸟，呼泥滑。", 
            "山城晚，噪昏鸦，江练晓，疑新月。", 
            "度关山远，旌旆风裂。", 
            "蒙段古柏祠，𧞔主芙蓉阙。", 
            "梦剪兜罗香彻。", 
            "晼晚佳期凝望切。", 
            "休忘了，星回节。", 
            "芦笛响，遏银云，籸火舞，霏丹雪。", 
            "问邛池、奁镜谁设。"
        ], 
        "title": "塞孤 用乐章集韵二解 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "织乌飞，暮雨兰芳歇。", 
            "浅浅芹芽初发。", 
            "笛里关河工赋别。", 
            "斟翠斝，真珠滑。", 
            "鞭丝饱，染南云，雕镫冷，敲边月。", 
            "赋从军苦，肠断肝裂。", 
            "消息渺玉京，醉眼看星阙。", 
            "聒耳金笳凄彻。", 
            "豆蔻蛮江新恨切。", 
            "应记省，归时节。", 
            "欹角枕，慰劳尘。", 
            "酌灭盏，融酥雪。", 
            "照流黄，缣素双设。"
        ], 
        "title": "塞孤 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "哀弦调子夜。", 
            "正城乌惊飞，夕蝉凄迓。", 
            "唤起姮娥，衬海红轻幔，彩云无价。", 
            "不管清寒，幽恨袭、齐纨绡帕。", 
            "锦瑟空长，弦柱华年，为伊输写。", 
            "芳沼银蟾光射。", 
            "又咽断灵风，几声檐马。", 
            "万叠遥情，逐广寒霓羽，佩环同下。", 
            "病酒愁肠，凭挽取、天河倾泻。", 
            "只恐文园消渴，琴丝怨惹。"
        ], 
        "title": "三姝媚 午夜无寐，独往东园，彩云栉栉，月华流照。遥闻丝竹之声，益增寂感，次彊村韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "巢凤栖鸾，掩铜柯黛妩，坐阅人寰。", 
            "古祠临碧海，俨上清仙侣，时下云軿。", 
            "蒙愁段恨，知自何年。", 
            "鍊玉销素颜。", 
            "听夜笙吹梦，瑶华远、猿鹤惊寒。", 
            "定冷露暗滴金盘。", 
            "似磨笄赵女，节显邦媛。", 
            "飞升随款段，倩海门孤月，长伴清眠。", 
            "香霏翠羽，影亸琼肩。", 
            "苦心宁自全。", 
            "悄暮雨犹送，云愁坠世间。"
        ], 
        "title": "忆瑶姬 蒙段祠古柏，用定公韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "早飘尽、乱丝繁絮。", 
            "翠老阴多，莫愁门户。", 
            "已晚年芳，杜娘凄唱惜金缕。", 
            "向人青眼，争识旧时眉妩。", 
            "此树太婆娑，动客感、依依如许。", 
            "悽楚。", 
            "隔关河不恨，恨隔梦魂归路。", 
            "青青瘴草，更愁断、陷河西去。", 
            "赋情到、伯也蓬飞，想应是、铅华弗御。", 
            "尽折柳歌残，休问当年张绪。"
        ], 
        "title": "长亭怨慢 夏日赋邛池柳", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "疆分邛笮，天开蒙巂，千秋儿女风云。", 
            "身殉故衣，骸归铁钏，珊瑚骨化飞燐。", 
            "攒火海城滨。", 
            "映水天一碧，鳌驾嬉春。", 
            "烬冷松明，事遗彤管，怨蛮熏。", 
            "年年六诏佳辰。", 
            "吊阿南蹈义，慈善能军。", 
            "霜柏段祠，猗芦𧞔主，香销莫返贞魂。", 
            "千炬舞波臣。", 
            "共万星珠迸，迎送潮神。", 
            "换了红桑几树，朝日上暾暾。"
        ], 
        "title": "望海潮 星回节，邛海观炬，题孤云阁", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "写秋魂。", 
            "问离人血泪，何日长灵根。", 
            "花候犹迟，山寒自媚，无语空怨黄昏。", 
            "拂苔径、迷阳却曲，甚楚楚、如见薛灵芸。", 
            "化碧生苗，种愁缘子，犹渍啼痕。", 
            "长记玉钩斜畔，伴红心草长，薄命花分。", 
            "粉晕龙绡，霞皴黛岫，拾来琼唾犹温。", 
            "断肠语、缄珠待寄，怕香残、余麝已成尘。", 
            "纵向江头化石，恨种长存。"
        ], 
        "title": "一萼红 蛙泸产秋海棠，涧阿岩罅处处有之，紫白花者尤异", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "神清洞天缥缈，款罗扃岫户。", 
            "藐姑射、冰雪仙人，梦惊春换年暮。", 
            "黯无语、潜申怨抑，琴丝宛转歌芳树。", 
            "倚回阑、愁眼茸茸，话言低絮。", 
            "再世琼箫，梦里见了，似轻云罩雾。", 
            "故环在、笋束荑柔，年年重展心素。", 
            "倩魂离、华鬘几劫，泪痕湿、鲛丝千缕。", 
            "恨难禁，风露高寒，上清鹓鹭。", 
            "瑶宫谪久，故国依稀，寄燕洪倦旅。", 
            "别恨在、蜀魂鹃拜，桂管鸾远，爨玉炊矛，瘴江烟雨。", 
            "蛮花自冶，蛮熏愁重，文园持节邛都道，镂灵关、驾鹊孙源渡。", 
            "蛙泸海日，星回胜节曾来，浣笔醉题风土。", 
            "游春梦觉，锦瑟歌长，费练裙白苎。", 
            "渐满地、愁苗含艳，瘴草抽红，恼乱琴心，凤鸾双舞。", 
            "清真旧谱，蘋洲渔唱，周郎披扇还顾曲，变新声、鹅管调鹍柱。", 
            "乘槎便溯河源，圣约灵期，定教证不。"
        ], 
        "title": "莺啼序 用梦窗韵纪梦", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "愁云蹙黛，万螺高簇佛头青。", 
            "月明鹤背吹笙。", 
            "柯烂仙人去也，幽梦醒瑶京。", 
            "但凝妆不语，霞表亭亭。", 
            "芙蓉翠擎。", 
            "款天阙，摘春星。", 
            "飞去峨眉独秀，十二层城。", 
            "雾横烟锁，是藐姑、仙子拥愁颦。", 
            "奁镜敞、邛海盈盈。"
        ], 
        "title": "婆罗门引 螺髻山", 
        "type": "词", 
        "yun": null
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "不约能同各渡东，寒暄相问面微红。", 
            "芳容才貌群花愧，最感卿卿指示功。"
        ], 
        "title": "哭陆亚英依韵序三十绝（录廿三首） 其一", 
        "type": "绝句", 
        "yun": "东"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "太平洋里浪涛冲，漂泊孤身顿变容。", 
            "醒后不知谁侍护，轻轻报我是阿侬。"
        ], 
        "title": "哭陆亚英依韵序三十绝（录廿三首） 其二", 
        "type": "绝句", 
        "yun": "冬"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "卿生湘省我澄江，春日相逢在异邦。", 
            "往事回思皆是泪，积年累月恨填腔。"
        ], 
        "title": "哭陆亚英依韵序三十绝（录廿三首） 其三", 
        "type": "绝句", 
        "yun": "江"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "傲骨英英挺秀姿，羡卿偷赋定情诗。", 
            "当年多少相思意，变作伤心杜宇词。"
        ], 
        "title": "哭陆亚英依韵序三十绝（录廿三首） 其四", 
        "type": "绝句", 
        "yun": "支"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "神明华胄感衰微，巾帼英雄海外飞。", 
            "几辈羡卿卿羡我，哭卿黄土复何希。"
        ], 
        "title": "哭陆亚英依韵序三十绝（录廿三首） 其五", 
        "type": "绝句", 
        "yun": "微"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "生死何曾隔太虚，音容笑貌乃娇如。", 
            "夜台寂寞应怀我，客况萧条当到徐。"
        ], 
        "title": "哭陆亚英依韵序三十绝（录廿三首） 其六", 
        "type": "绝句", 
        "yun": "鱼"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "柔肠侠骨共时无，思虑绸缪若网蛛。", 
            "最是关心寒暖意，我今咯血有谁虞。"
        ], 
        "title": "哭陆亚英依韵序三十绝（录廿三首） 其七", 
        "type": "绝句", 
        "yun": "虞"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "不忍池堤曾手携，同游上野联吟题。", 
            "令人最是断肠处，春燕偏来话絮泥。"
        ], 
        "title": "哭陆亚英依韵序三十绝（录廿三首） 其八", 
        "type": "绝句", 
        "yun": "齐"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "忆往情深悲苦加，飘零海外在天涯。", 
            "东风狂打吹花落，凭吊芳魂菜市街。"
        ], 
        "title": "哭陆亚英依韵序三十绝（录廿三首） 其九", 
        "type": "绝句", 
        "yun": "佳"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "不读赠梅心已灰，偏偏时节近黄梅。", 
            "空留遗物人何在，化作尘埃土一抔。"
        ], 
        "title": "哭陆亚英依韵序三十绝（录廿三首） 其十", 
        "type": "绝句", 
        "yun": "灰"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "牙琴一曲奏横滨，绝技赖卿扶校贫。", 
            "应有馀音飘浊世，长留倩影唤真真。"
        ], 
        "title": "哭陆亚英依韵序三十绝（录廿三首） 其十一", 
        "type": "绝句", 
        "yun": "真"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "请缨无路感终军，解意慰情端赖君。", 
            "浩劫悲卿天下泪，有心悼惜挂寒云。"
        ], 
        "title": "哭陆亚英依韵序三十绝（录廿三首） 其十二", 
        "type": "绝句", 
        "yun": "文"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "玩月日光心自豪，举杯对影乐陶陶。", 
            "东风一样摧残甚，绿柳依然偏丧桃。"
        ], 
        "title": "哭陆亚英依韵序三十绝（录廿三首） 其十三", 
        "type": "绝句", 
        "yun": "豪"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "宵觇魂魄泪如河，真影难留可奈何。", 
            "梦里馀音差尚在，声声犹叫好哥哥。"
        ], 
        "title": "哭陆亚英依韵序三十绝（录廿三首） 其十四", 
        "type": "绝句", 
        "yun": "歌"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "东京湾畔写红霞，眷属情成众口誇。", 
            "海上波涛惊耗简，从今怕见并头花。"
        ], 
        "title": "哭陆亚英依韵序三十绝（录廿三首） 其十五", 
        "type": "绝句", 
        "yun": "麻"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "避暑双双到日光，诗心唐韵句尤狂。", 
            "佳人谢去沧桑改，茅店空留翰墨香。"
        ], 
        "title": "哭陆亚英依韵序三十绝（录廿三首） 其十六", 
        "type": "绝句", 
        "yun": "阳"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "辞别东京辞大瀛，不行神户绕韩行。", 
            "家人闻悉俱流泪，愿买情丝绣亚英。"
        ], 
        "title": "哭陆亚英依韵序三十绝（录廿三首） 其十七", 
        "type": "绝句", 
        "yun": "庚"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "犹忆同游比谷园，芊芊芳草绿平原。", 
            "吟来新句题衣角，点点而今化泪潸。"
        ], 
        "title": "哭陆亚英依韵序三十绝（录廿三首） 其十八", 
        "type": "绝句", 
        "yun": null
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "生长湘中惯画兰，渊源家学老青丹。", 
            "并头一幅知含意，物是人非不忍看。"
        ], 
        "title": "哭陆亚英依韵序三十绝（录廿三首） 其十九", 
        "type": "绝句", 
        "yun": "寒"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "墨少恨多泪雨潸，何时重唱大刀环。", 
            "当年空绾同心结，薄命哭卿自哭鳏。"
        ], 
        "title": "哭陆亚英依韵序三十绝（录廿三首） 其二十", 
        "type": "绝句", 
        "yun": "删"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "卿弦未断嘱调弦，临死殷殷又寄笺。", 
            "不若卿时卿不愿，世间几个似卿贤。"
        ], 
        "title": "哭陆亚英依韵序三十绝（录廿三首） 其二十一", 
        "type": "绝句", 
        "yun": "先"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "群山寂寞水迢迢，如此英魂何处招。", 
            "家有南阳桑八百，傥来伴我一同樵。"
        ], 
        "title": "哭陆亚英依韵序三十绝（录廿三首） 其二十二", 
        "type": "绝句", 
        "yun": "萧"
    }, 
    {
        "author": "周水平", 
        "era": "近现代", 
        "subtype": "七言绝句", 
        "text": [
            "恨事语人徒惹嘲，孤魂飘渺在荒郊。", 
            "男人眼泪真难得，孽海此身默默抛。"
        ], 
        "title": "哭陆亚英依韵序三十绝（录廿三首） 其二十三", 
        "type": "绝句", 
        "yun": "肴"
    }, 
    {
        "author": "受庆龙", 
        "era": "近现代", 
        "subtype": "七言绝句", 
        "text": [
            "寺名铁瓦铁为坯，水唤瑶池霁色开。", 
            "王母穆王都不见，令人千载费疑猜。"
        ], 
        "title": "铁瓦寺", 
        "type": "绝句", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "仙人偷下紫清殿，手琢娲皇石为砚。", 
            "千金买赋笔如飞，噫气生风笑成电。", 
            "巉绝海山碧四围，竹花不实凤苦饥。", 
            "灵鳌顶上接何处，渺渺秦桥断此时。", 
            "呼天无路天知否？聊且佯狂托醇酒。", 
            "爱看梨园舞羽衣，广寒桂树别来久。", 
            "三十四年春梦间，忽闻黄鹤呼子安。", 
            "人生哀乐有何味？岁星虚位当早还。", 
            "玉棺白日当空堕，蝉蜕尘中脱缰锁。", 
            "末法三灾水火风，茫茫浩劫应怜我。", 
            "神交方外久忘形，学到忘情却未能。", 
            "拟待白杨秋月夜，绕坟来听唱诗声。"
        ], 
        "title": "挽陈瘦云", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "五伦始夫妇，伉俪谁不笃。", 
            "况乃二十年，患难同颠覆？", 
            "生世苦不谐，偕老愿斯足。", 
            "夺我一人心，天乎何太酷！", 
            "区区河鱼疾，良医手皆束。", 
            "岂无海上方，不能占勿药？", 
            "徽音与令仪，一朝归冥漠。", 
            "静言思平生，百身嗟莫赎。"
        ], 
        "title": "哭内子谢氏端 其一", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "外家儒而医，订婚自总角。", 
            "门户非所论，高堂重贤淑。", 
            "当其初来嫔，冠盖盈吾族。", 
            "季子未成名，苦劝下帷读。", 
            "心心待鸾诰，荣亲及闺阁。", 
            "每逢大比年，神前瓣香祝。", 
            "不幸卒无成，青衫长落拓。", 
            "负汝期望殷，至今怀惭怍。"
        ], 
        "title": "哭内子谢氏端 其二", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "岁在马羊间，亲见陵为谷。", 
            "全家载以舟，辞乡远飘泊。", 
            "吾母陈夫人，老态太羸弱。", 
            "避地迁徙频，旧疾岁数作。", 
            "我遍求巫医，汝不离床蓐。", 
            "虽劳无倦容，历久心转肃。", 
            "至诚感神明，危症辄平复。", 
            "母得周花甲，汝功殊不薄。"
        ], 
        "title": "哭内子谢氏端 其三", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "自汝入我门，周年即坐蓐。", 
            "一珠坠蚌胎，从此竟不育。", 
            "上体皇姑心，小星为余蓄。", 
            "我适自外归，少妇进茶酌。", 
            "惊疑未及问，新房灿花烛。", 
            "始知汝诚贤，不妒师樛木。", 
            "常情因纳妾，闺中多反目。", 
            "此举传诸人，可以愧末俗。"
        ], 
        "title": "哭内子谢氏端 其四", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "妾生两娇女，佩萸年甫六。", 
            "长者名阿绵，十岁随汝宿。", 
            "为姑在时生，爱若出己腹。", 
            "前年妾产男，坠地夭殇速。", 
            "昙花偶一现，赚汝三日哭。", 
            "乃抱同姓儿，螟蛉期式谷。", 
            "众雏尚无知，教养皆汝托。", 
            "鬻子恩勤斯，至不暇膏沐。"
        ], 
        "title": "哭内子谢氏端 其五", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "我行神州久，世运叹衰叔。", 
            "四海尽穷途，曰归食周粟。", 
            "希望既断绝，不复修边幅。", 
            "常恐信陵君，醇妇了残局。", 
            "风雨听鸡鸣，引为夫子勖。", 
            "忠规继以泣，言言皆金玉。", 
            "令我大悔悟，奋起遏人欲。", 
            "苟非内助贤，坠行终身辱。"
        ], 
        "title": "哭内子谢氏端 其六", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "从来富家妇，安坐事梳掠。", 
            "井臼及缝纫，一切委婢仆。", 
            "汝独亲服劳，不疲转为乐。", 
            "敬遵吾母训，夜寐兴必夙。", 
            "识字虽无多，簿记不敢略。", 
            "财货出入间，毋漏宁重复。", 
            "我懒汝能勤，家道赖不落。", 
            "妾虽久亲炙，敢望继芳躅？"
        ], 
        "title": "哭内子谢氏端 其七", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "我自分家来，岁入仅千斛。", 
            "下比中人产，生计未窘蹙。", 
            "汝又善持家，凡百从俭朴。", 
            "基业不增旧，坐我爱挥霍。", 
            "三年飓与涝，加以新卜筑。", 
            "遂割龟阴田，补疮自剜肉。", 
            "汝病半因此，郁郁日瘦削。", 
            "罪过我自知，在汝无怨讟。"
        ], 
        "title": "哭内子谢氏端 其八", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "天道云福善，茫昧究难度！", 
            "妇德如汝贤，年合比龟鹤。", 
            "奈何四十一，遽遣脱尘缚。", 
            "犹记两月前，凶梦先我告。", 
            "夜梦不见人，所见皆鬼箓。", 
            "魂游墟墓间，自恐死期促。", 
            "当时苦不信，听罢付一噱。", 
            "悔不急为善，禳汝年运恶。"
        ], 
        "title": "哭内子谢氏端 其九", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "自我归故乡，三迁事田牧。", 
            "去腊始定居，择地汴溪曲。", 
            "红瓦映白茅，数椽倚修竹。", 
            "喜无车马喧，兼复富鱼簌。", 
            "相对颇欣然，考槃咏薖轴。", 
            "岂知乍经冬，汝遽别此屋。", 
            "空阶想履綦，纱窗阅奁盝。", 
            "彼美已云遥，空庭为谁绿？"
        ], 
        "title": "哭内子谢氏端 其十", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "忽忽六年中，母逝汝又续。", 
            "回思渡海时，三人剩余独。", 
            "徘徊天地间，生趣日萧索。", 
            "将于母圹旁，宅兆左右卜。", 
            "一以待吾死，一以安汝魄。", 
            "合葬祔阿母，以践生前约。", 
            "千世万世后，松楸雾峰麓。", 
            "魂灵如有知，庶几不寂寞。"
        ], 
        "title": "哭内子谢氏端 其十一", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "我不从佛教，乡邻多怪愕。", 
            "超度语无稽，三界事非确。", 
            "纵令有三界，汝行无差错。", 
            "定然升天堂，而不入地狱。", 
            "何事动铙鼓，急急抱佛脚。", 
            "我欲为奉倩，泉路去追逐。", 
            "下顾黄口儿，未能忘舐犊。", 
            "恩义无以报，报汝以期服。"
        ], 
        "title": "哭内子谢氏端 其十二", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "汝本儒家女，四诫从少熟。", 
            "孝姑及诸姑，妯娌皆和睦。", 
            "下逮婢妾辈，有恩而不虐。", 
            "呜呼不永年，哀叹遍戚属。", 
            "阃内失此贤，是我太薄福。", 
            "强为悼亡诗，愧不如潘岳。", 
            "俚语述庸行，岂足相表襮。", 
            "将求大君子，彤管播芬馥。"
        ], 
        "title": "哭内子谢氏端 其十三", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "甲寅闰五月，二十日巳刻。", 
            "大风西北至，窗户震相击。", 
            "我时病在床，强起视天色。", 
            "妖云满空飞，怪雾四山羃。", 
            "入夜雨又来，连朝风不息。", 
            "吹山作平地，倒海泻霂霢。", 
            "世情久混浊，天欲一洗涤。", 
            "不然何恣睢，信宿才敛迹。", 
            "我家夹双溪，开户闻㶁㶁。", 
            "试登墙头望，涨起十馀尺。", 
            "情知临溪田，多半成大泽。", 
            "悔不学苏秦，游说遍六国。", 
            "苦恋此二顷，如今竟何益！", 
            "况乃南溪近，直欲占吾宅。", 
            "薄晚尤可危，四顾皆昏黑。", 
            "水势知若何，吉凶两难测。", 
            "姬人谋欲遁，摒挡颇劳剧。", 
            "包裹叙与珥，并我破书册。", 
            "一任其所为，实告恐相嚇。", 
            "逃难谁暇携，枉费忙永夕。", 
            "北溪水更大，走路况难觅。", 
            "南北若交攻，我家付河伯。", 
            "卜居一不慎，遗害至此极！", 
            "我自致途穷，呜呼欲谁责！", 
            "薄命轻险艰，到此岂复惕。", 
            "怦怦虽稍动，默默旋自抑。", 
            "高声唤仆僮，阶渠速梳剔。", 
            "庭潦入吾庐，使我不能食。", 
            "荷锄冲雨风，眼闭鼻为塞。", 
            "伤心给以酒，解其寒气迫。", 
            "执劳与汝职，性命且须惜。", 
            "纷纷墙壁坏，崩裂声动魄。", 
            "铁缆系屋牢，差喜未倾侧。", 
            "全家免雨立，沦胥死亦得。", 
            "群儿不识忧，满室乱跳踯。", 
            "叫怒索果饵，谁能即嗔斥？", 
            "存亡呼吸间，人我共艰厄。", 
            "海疆弹丸地，民生糠籺窄。", 
            "正逢力役兴，又值赋税亟。", 
            "虽无旱潦忧，挹注尚无策。", 
            "降此滔天灾，天乎岂保赤！", 
            "平生悲悯情，此际填胸臆。", 
            "持以语妻拿，渠辈苦未识。", 
            "悠悠三日间，如一大劫历。", 
            "今朝水半退，风停两微滴。", 
            "家人喜更生，已免毙压溺。", 
            "整葺破坏馀，饿死非所戚。", 
            "所愧听哀鸿，而无施济力。", 
            "海天岁多飓，水利未筹画。", 
            "更恐好田庐，频注龙宫籍。", 
            "愿陈穷者言，敬告当途客。"
        ], 
        "title": "飓风后作", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "我年四十一，今日初见雪。", 
            "天公弄狡狯，戏锯玉为屑。", 
            "出门何皑皑，照昼光于月。", 
            "处处水精帘，家家白银阙。", 
            "人在冰壶中，肝胆俱皎洁。", 
            "莹然内观心，坐觉六尘灭。", 
            "只愁冷我肠，饮酒令之热。", 
            "在风西北起，暮气森肃杀。", 
            "松竹冻不僵，梅花香更烈。", 
            "百草零落后，岁寒知劲节。", 
            "古人山阴棹，兴为知己发。", 
            "长安门户多，野人耻干谒。", 
            "独忆谢女吟，连环思不绝。"
        ], 
        "title": "初见雪", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": null, 
        "text": [
            "我欲哭谢公，匝月诗不成。", 
            "失我忘年之老友，使我执笔未下泪先零。", 
            "公在甲乙间，攘臂随武夫。", 
            "中兴慕罗李，耻作章句儒。", 
            "失志走闽越，岭海穷崎岖。", 
            "金尽复归来，父子耕山隅。", 
            "少从潜翁游，青乌早研究。", 
            "又熟仲景书，云是仲山授。", 
            "方技一以精，车马门辐辏。", 
            "避名名转盛，多才深自咒。", 
            "我昨居拺东，邻近时相觅。", 
            "顷又徙詹园，未疏来往迹。", 
            "登堂出妻子，过饭忘主客。", 
            "萧然势利外，意气相感激。", 
            "栎社会文间亦至，小诗往往饶壮气。", 
            "菽园诗话录两篇，中原才人识谢四。", 
            "我诗肮脏公独嗜，高歌每击唾壶碎。", 
            "尝言平生文字交，后有林十前邱二。", 
            "呜呼往事在眼前，公乎赍恨已长眠。", 
            "一生刀圭起人死，无药自疗宁非天！", 
            "我归自东未及访，素车会葬丛冢边。", 
            "叹公生圹手自筑，官山令严竟舍旃。", 
            "大坑坑东科山上，旧游处处固无恙。", 
            "百年魂魄不复返，溪山一望一惆怅。", 
            "海外耆旧遂凋谢，结交少年谁可仗？", 
            "人生知己能几人，临风痛哭声一放。"
        ], 
        "title": "哭谢颂臣先生", 
        "type": "古风", 
        "yun": null
    }, 
    {
        "author": "邵式平", 
        "era": "近现代", 
        "subtype": null, 
        "text": [
            "身坐漱玉亭，面对双剑峰。", 
            "欲识此间趣，且听龙潭中。"
        ], 
        "title": "漱玉亭", 
        "type": "古风", 
        "yun": null
    }, 
    {
        "author": "邵元冲", 
        "era": "近现代", 
        "subtype": null, 
        "text": [
            "飘然携手蹑松关，兰渚风流若可攀。", 
            "浮世已随苍狗换，劳生偶共白云闲。", 
            "瀑悬三叠飞灵澍，香散诸天破醉颜。", 
            "一抹匡山青未了，抱琴松下听潺。"
        ], 
        "title": "癸酉夏集匡庐万松林精舍分赋得关字", 
        "type": "古风", 
        "yun": "删"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "画桥阴。", 
            "倚阑干唤酒，凉月晒斜簪。", 
            "瘦鹤窥诗，老鱼听曲，花底残照初沈。", 
            "话前度、梅边影事，有小小、枝头并栖禽。", 
            "醉后乌丝，别时红帕，幽恨催临。", 
            "何事片云吹散，把吴天一碧，换作湘心。", 
            "箫市行歌，琴台坐啸，欢怨无处堪寻。", 
            "已多少、青春浪掷，更休问、曾掷几黄金。", 
            "好趁秋星渡河，不怕波深。"
        ], 
        "title": "一萼红 忆吴门旧游，赋此解，寄社中诸子，用白石韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "向吴头听笛，楚尾呼镫，万里风烟。", 
            "一宿金陵渡，正乌啼潮落，白下门前。", 
            "几多六朝幽恨，分付隔江山。", 
            "也愁见而今，江城壁垒，海国楼船。", 
            "飘然。", 
            "未归去，怅艳冶销磨，客里山川。", 
            "秋信浑如此，怕翠眉颦柳，红泪凋莲。", 
            "水天二分，凉月照我共无眠。", 
            "问冉冉秋星，可能飞到伊鬓边。"
        ], 
        "title": "忆旧游 自金陵往鄂渚，月下宿江上轮舟趸船，感赋", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "滚滚江流萧萧秋。", 
            "荻苇寂寂汀洲。", 
            "江上青山，已都愁老，还劝人愁。", 
            "新亭涕泪难收。", 
            "对风景依然楚囚。", 
            "四海为家，六朝如梦，一样神州。"
        ], 
        "title": "柳梢青 江行览古", 
        "type": "词", 
        "yun": "尤"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "黄鹤空矶，赤乌残壁，古愁渐满征程。", 
            "看朝吴暮楚，隔数点山青。", 
            "又如梦、东风过了，几人年少，巾扇鏖兵。", 
            "问扁舟何事，年年来去江城。", 
            "与君一笑，早相看华发休惊。", 
            "剩白月飞觞，青天倚剑，犹赚豪情。", 
            "倦客甚时东下，今宵梦、先逐潮声。", 
            "怕秋云吹散，尊前幽恨还生。"
        ], 
        "title": "扬州慢 鄂渚晤沈大伯华，用白石韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "记鸾笺写韵，凤曲游仙，小住文箫。", 
            "阁外山如画，试弓腰步屧，来看江涛。", 
            "画阑旧时曾倚，香气未全销。", 
            "怕一角斜阳，春人去后，红得无聊。", 
            "檀奴惯离别，几陌上花开，江上萍飘。", 
            "丞相祠堂在，似元都观冷，慵问栽桃。", 
            "青丝上头，千骑无福比韦皋。", 
            "渐老了周郎，负他初嫁人姓乔。"
        ], 
        "title": "忆旧游", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "西风又起天涯路，吹残碧云如马。", 
            "十载江湖，无人到处，惯与闲鸥争霸。", 
            "一双不借。", 
            "更庐阜寻僧，远投莲社。", 
            "行路寻常，曹将军笔也难写。", 
            "销磨旧怀艳冶。", 
            "向荒台流水，空吊琴雅。", 
            "夕跨苍龙，朝辞黄鹤，明日芙蓉手把。", 
            "与君别者。", 
            "莫只学人间，秋虫吟哑。", 
            "五岳归来，早将书代话。"
        ], 
        "title": "齐天乐 和白华，用叔问韵，时余将游庐山", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "滚滚波涛，惊心望、风云变色。", 
            "算除却润州京口，无斯奇绝。", 
            "虎斗龙争南北限，乌飞兔走东西没。", 
            "只茫茫片刻对江山，堪头白。", 
            "纵华了，头上发。", 
            "休冷了，胸中血。", 
            "问中流击楫，壮心谁切。", 
            "两点金焦愁似我，千帆吴楚忙如客。", 
            "蓦一声渔唱起前汀，鸥飞灭。"
        ], 
        "title": "满江红 过镇江感怀", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "铁瓮楼船，银山戍鼓。", 
            "江南江北愁来路。", 
            "断霞鱼尾画金焦，残阳鸦背分吴楚。", 
            "三十功名，万千词赋。", 
            "英雄才子俱尘土。", 
            "佛狸祠下听潮回，垂虹桥上呼秋去。"
        ], 
        "title": "踏莎行 京口舟中作", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "湖风灭烛，向万荷叶底，偷解裙幅。", 
            "隔著纱衣，珠汗原无，嫣然况是新浴。", 
            "桃笙八尺凉如水，莫冰了芙蓉脂肉。", 
            "怪一萤、红堕船唇，照出小怜横玉。", 
            "定被虞山见也，个人正睡里，来盗眉绿。", 
            "天上孤蟾，波上双鸳，替我安排金屋。", 
            "客星夜犯天孙座，是侬足潜加卿腹。", 
            "怕鬓边茉利吹香，愁得老龙难宿。"
        ], 
        "title": "疏影 昵鶄廔主家在虞山，尝与泛舟尚湖，招凉度夕，时水空天远，星晚月初，湖风吹衣，山翠倒影，夜色中光景奇绝，既泊舟中流，乃弛衣敷簟，并枕鹢首而卧，飞星掠鬓，斜河映胸，共道欢爱则言笑晏晏，相怜同病则悽然俯仰，自以为逢伯陵季荝以来无此乐也。聊赋此调，以追旧欢", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "一拳庐阜，也还算、吴楚中间奇物。", 
            "我自飞行南斗外，不藉丹崖翠壁。", 
            "三石梁边，六朝松顶，瀑布悬秋雪。", 
            "浩然归去，望云心似仁杰。", 
            "翻羡陆弟周郎，石湖秋色里，扁舟徐发。", 
            "五老香垆，遥送我、回首烟岚明灭。", 
            "未报君亲，名山虽有约，敢云披发。", 
            "人间事了，骑龙同捉明月。"
        ], 
        "title": "大江东去", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "短箫凄咽登临恨，天涯赏音谁是。", 
            "剑气俱销，琴心欲倦，来访吴侬乡里。", 
            "刘郎老矣。", 
            "要醉卧青山，被花扶起。", 
            "吟袖弓𦝫，半空飞过粉香细。", 
            "人生一般如寄。", 
            "便阑干好在难得同倚。", 
            "海上船回，江南花落，往事空随流水。", 
            "扁舟料理。", 
            "怕载酒重来，旧鸥都异。", 
            "桃叶飘零，暮潮还又至。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "更能消、几番秋泪，银河将变眢井。", 
            "流云一夜声如水，不许天孙安枕。", 
            "幽梦省。", 
            "似海上、仙山唤起冠未整。", 
            "生衣渐冷。", 
            "正暗露萧萧，飞星冉冉，秋信到斜领。", 
            "通天表，肠断南朝沈炯。", 
            "神仙富贵俄顷。", 
            "人间总有痴儿女，岁岁针楼祈请。", 
            "欢易迥。", 
            "怅十载、江湖几并花外影。", 
            "佳期莫问。", 
            "趁小扇单衫，疏帘清簟，对坐惜光景。"
        ], 
        "title": "摸鱼儿 丁亥七夕初返吴门，与同社诸子和白石辛亥秋期韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "功名马汗，与文章牛汗。", 
            "赢得新霜鬓边满。", 
            "问何如、一舸鸥国招凉，花世界、不管人间理乱。", 
            "碧云香似海，沈醉吴王，鸳梦何知有秦汉。", 
            "销夏古湾头，花落花开，千秋事、水流难转。", 
            "喜坐对如花素心人，把绿意红情，霎时都换。"
        ], 
        "title": "洞仙歌 七夕后二日携玉可泛舟葑门荷荡观白莲，遇雨，用东坡韵连句纪游二首 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "天将白雨，洗环妃红汗。", 
            "万颗凉珠玉盘满。", 
            "看群仙、舞罢湿了霓裳，裙幅幅、都把青罗摺乱。", 
            "闲人卿与我，纵苦炎歊，忧旱无心赋云汉。", 
            "一笑听秋声，水叶风蒲，乾坤事、让他旋转。", 
            "祇四壁花围五湖舟，学范蠡夷光，姓名先换。"
        ], 
        "title": "洞仙歌 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "玉烟瑶草，待呼龙来种，此田非石。", 
            "何处汉家三十六，惟剩片云秋碧。", 
            "助画双蛾，添修五凤，医得诗仙癖。", 
            "冰蜍悲喜，素娥重见今夕。", 
            "惆怅眉子弯环，小鸾去后，空向人间觅。", 
            "何似团栾明月样，曾照当年太液。", 
            "午梦堂前，未央殿上，天寿谁平格。", 
            "东风一笑，漳台铜雀无色。"
        ], 
        "title": "念奴娇 以汉瓦当砚赠女弟玉俞，有词来谢，和韵答之", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "向虚堂唤酒展生绡，风云画图开。", 
            "想龙颜帝子，虬髯妹婿，几辈雄才。", 
            "瀛洲缩成方丈，佳气郁葱哉。", 
            "师友君臣感，旷古同怀。", 
            "世事都如画耳，怅三巴故国，百粤高台。", 
            "剩佣春织畚，踪迹似梁莱。", 
            "幻空中指弹楼阁，怕神仙将相总尘埃。", 
            "还输与万桃花树，偕老天台。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "听松阴萧萧。", 
            "把山塘软水，弹作风涛。", 
            "何处斜阳一角，瘦吟镂高。", 
            "弦带润，曾轻挑。", 
            "旧雨痕，疏帘樱桃。", 
            "诉秋士年华，春人福命，指上有离骚。", 
            "天女去，空花飘。", 
            "□音声海里，万感如潮。", 
            "莫问啼鹃锦瑟，彩鸾文箫。", 
            "谁念我，魂都销。", 
            "忆虎山，他生红桥。", 
            "正落爪铿然，僧房寂寥。", 
            "闻剪刀。"
        ], 
        "title": "寿楼春", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "招西楼秋魂。", 
            "正沧波雁瘦，故苑鸦昏。", 
            "早是愁填碧夜，梦销青春。", 
            "归伴我，牛衣人。", 
            "洗布裙。", 
            "河边天孙。", 
            "但补屋萝疏，渡江桃远，锦瑟易生尘。", 
            "吴王国，空斜曛。", 
            "让渔樵野局，沙际开尊。", 
            "十里江村暑退，豆花遮门。", 
            "看万鸭，如归军。", 
            "带绿萍。", 
            "来栖篱根。", 
            "拚买醉山塘，斜阳一痕。", 
            "红上巾。"
        ], 
        "title": "寿楼春 其一 和菽问秋感，用冯梦华同年原韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "霜花腴还魂。", 
            "忆灵岩唤酒，水瘦烟昏。", 
            "更忆蛮江听雪，市桥沽春。", 
            "都老了，翩翩人。", 
            "旧屐裙。", 
            "张循王孙。", 
            "怅埋玉山川，销金岁月，环燕一般尘。", 
            "秦淮曲，丁帘曛。", 
            "共招凉藕国，翠雨飘尊。", 
            "甘向红楼乞食，胜他朱门。", 
            "黄月晕，围如军。", 
            "照二萍。", 
            "吴头吴根。", 
            "空墨泪模糊，诗痕醉痕。", 
            "凄满巾。"
        ], 
        "title": "寿楼春 其二 叠前韵寄二窗金陵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "玉箫直。", 
            "慵立湖阴暝碧。", 
            "春衫冷风外自吹，随带江南断魂色。", 
            "诗愁满水国。", 
            "来对闲鸥作客。", 
            "看波底，垂柳落花，惨绿斜阳一千尺。", 
            "苔边俊游迹。", 
            "渐蝶粉飘衣，鹃泪凝席。", 
            "窥篷黄月如初食。", 
            "寻旧曲桃叶，更听吴语，红阑回首隔几驿。", 
            "梦飞到桥北。", 
            "幽恻。", 
            "坠欢积。", 
            "怕载酒人归，还比秋寂。", 
            "垂虹读画情何极。", 
            "且并舫兜扇，隔帘邀笛。", 
            "鱼天空翠，向镜里，似欲滴。"
        ], 
        "title": "兰陵王 题徐梅隐湖桥春影图，用周美成韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "廿年乔木言兵倦，扬州旧游何许。", 
            "瘦鹭窥肩，枯蝉感鬓，来对荒波自语。", 
            "画阑在否。", 
            "有飘泊春魂，落花曾住。", 
            "不似宫沟，替人能寄怨红句。", 
            "枯荷又兼暮雨。", 
            "紫萍无赖甚，空自来去。", 
            "太液秋风，昆明春水，回首汉家箫鼓。", 
            "他时倦旅。", 
            "怕一角寒漪，也无寻处。", 
            "照影冰奁，素娥愁更苦。"
        ], 
        "title": "齐天乐 吉祠秋集，分咏，得废池", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "瓜棚豆棚。花塍菜塍。", 
            "斜阳香雾如蒸。晕秋窗一层。", 
            "琴僧画僧。诗朋酒朋。", 
            "红阑隔水同凭。看人家上灯。"
        ], 
        "title": "醉太平 山塘秋晴，花圃晚集", 
        "type": "词", 
        "yun": null
    }, 
    {
        "author": "周凤翔", 
        "era": "近现代", 
        "subtype": "七言绝句", 
        "text": [
            "春阴如縠绿烟生，十里东风燕子程。", 
            "却羡幽溪一茅屋，万花围住过清明。"
        ], 
        "title": "乙卯春由成都赴绵州道中口占（晚年作） 其一", 
        "type": "绝句", 
        "yun": "庚"
    }, 
    {
        "author": "周凤翔", 
        "era": "近现代", 
        "subtype": "七言绝句", 
        "text": [
            "曲秃钤声午梦摇，东风吹壒上牛腰。", 
            "瞢腾瞥见水红影，一路担花人过桥。"
        ], 
        "title": "乙卯春由成都赴绵州道中口占（晚年作） 其二", 
        "type": "绝句", 
        "yun": "萧"
    }, 
    {
        "author": "周凤翔", 
        "era": "近现代", 
        "subtype": "七言绝句", 
        "text": [
            "雪鸿馀影入荆关，相赏居然水石间。", 
            "弹指沧桑几楼阁，十年清梦落蓬山。"
        ], 
        "title": "为田澄伯题韵松图中年以后作 其一", 
        "type": "绝句", 
        "yun": "删"
    }, 
    {
        "author": "周凤翔", 
        "era": "近现代", 
        "subtype": "七言绝句", 
        "text": [
            "袖中东海无奇迹，眼底秦封有颂声。", 
            "何似不其山下草，青青长对郑康成。"
        ], 
        "title": "为田澄伯题韵松图中年以后作 其二", 
        "type": "绝句", 
        "yun": "庚"
    }, 
    {
        "author": "周凤翔", 
        "era": "近现代", 
        "subtype": "七言绝句", 
        "text": [
            "桂丛鸡犬尽酣眠，日禦蹉跎早驻鞭。", 
            "一局烂柯数朝代，玉皇下殿五千年。"
        ], 
        "title": "游仙诗二十首选五（中年作） 其一", 
        "type": "绝句", 
        "yun": "先"
    }, 
    {
        "author": "周凤翔", 
        "era": "近现代", 
        "subtype": "七言绝句", 
        "text": [
            "参商日日动雕戈，牛女年年泣绛河。", 
            "争向真灵求位业，神仙更比鲫鱼多。"
        ], 
        "title": "游仙诗二十首选五（中年作） 其二", 
        "type": "绝句", 
        "yun": "歌"
    }, 
    {
        "author": "周凤翔", 
        "era": "近现代", 
        "subtype": "七言绝句", 
        "text": [
            "岷江一堑万流枯，辟谷何妨且啖珠。", 
            "驱策五丁牛气力，繁田辟作大西湖。"
        ], 
        "title": "游仙诗二十首选五（中年作） 其三", 
        "type": "绝句", 
        "yun": "虞"
    }, 
    {
        "author": "周凤翔", 
        "era": "近现代", 
        "subtype": "七言绝句", 
        "text": [
            "博进天钱总患贫，漏卮长泄入金邻。", 
            "尾闾只合丸泥塞，划取淩波袜上尘。"
        ], 
        "title": "游仙诗二十首选五（中年作） 其四", 
        "type": "绝句", 
        "yun": "真"
    }, 
    {
        "author": "周凤翔", 
        "era": "近现代", 
        "subtype": "七言绝句", 
        "text": [
            "碧汉迢迢一舰横，卢敖棹臂禦风行。", 
            "广场再演修罗剧，扳倒天河洗甲兵。"
        ], 
        "title": "游仙诗二十首选五（中年作） 其五", 
        "type": "绝句", 
        "yun": "庚"
    }, 
    {
        "author": "邱清泉", 
        "era": "近现代", 
        "subtype": null, 
        "text": [
            "十年水流东，十年水流西。", 
            "水流无已时，人事成爪泥。", 
            "春残花溅泪，暑去寒露凄。", 
            "盛衰付烟云，得失笑虫鸡。", 
            "孔门闻道死，庄生与物齐。", 
            "各言志所取，身后互诃诋。", 
            "是非无定论，荣辱不须迷。", 
            "堂燕寻常入，暮鸦终古啼。", 
            "不如倾斗酒，诗成和醉题。"
        ], 
        "title": "仿古乐府", 
        "type": "乐府曲辞", 
        "yun": "齐"
    }, 
    {
        "author": "邱汝滨", 
        "era": "近现代", 
        "subtype": null, 
        "text": [
            "雨馀匹练界西山，观瀑寻源试脚力。", 
            "单衫不敌秋阳骄，暂假山家一憩息。", 
            "山翁结庐在山中，门外萧疏双古柏。", 
            "竹床草荐延客坐，床头怪石可盈尺。", 
            "为言雷雨满空山，晨起溪头偶拾得。", 
            "示我石皱若层云，中有龙首露云隙。", 
            "森然鳞角欲奋飞，天生了无斧凿迹。", 
            "惊叹造物尔许奇，持将此理何由晰。", 
            "恍然玉兔守寒宫，分明影落蟾蜍魄。", 
            "当年石癖米襄阳，不令一见真可惜。", 
            "翁喜同调兴不孤，起摘山果取供客。", 
            "爱石更胜爱瀑心，席上摩挲手不释。", 
            "流连尽日竟忘归，山中苍然起暮色。", 
            "留赠长歌别山翁，磁锋画在青苔壁。"
        ], 
        "title": "龙石歌", 
        "type": "古风", 
        "yun": null
    }, 
    {
        "author": "邱汝滨", 
        "era": "近现代", 
        "subtype": null, 
        "text": [
            "檐际蛛网斜，蛛大若拇指。", 
            "黄雀日夕过，眈眈视不已。", 
            "老人为雀言：“留待收蚊子。", 
            "涧田大麦黄，饮啄一随汝。”", 
            "黄雀翩然飞，蜘蛛出檐里。"
        ], 
        "title": "蛛雀", 
        "type": "古风", 
        "yun": null
    }, 
    {
        "author": "邱汝滨", 
        "era": "近现代", 
        "subtype": null, 
        "text": [
            "中秋作月明，盘中烹尺鲤。", 
            "有酒满朋樽，来共二三子。", 
            "山芋煨尤香，葡萄色已紫。", 
            "饮啖杂诙谐，语趣何妨俚。", 
            "且尽掌中杯，景光如逝水。", 
            "兴阑月已高，送客南山趾。", 
            "溪风吹我衣，草露湿我履。", 
            "小犬若候门，瞥见即摇尾。", 
            "归来忽未眠，独坐乌皮几。", 
            "敲火想烹茶，老妻已睡矣。"
        ], 
        "title": "中秋", 
        "type": "古风", 
        "yun": null
    }, 
    {
        "author": "邱汝滨", 
        "era": "近现代", 
        "subtype": null, 
        "text": [
            "莆峰高插天，拔地三千丈。", 
            "云雾笼其巅，卓午方开朗。", 
            "少年年年来，先人有幽坏。", 
            "峦岫旧青苍，日月急摩荡。", 
            "指顾忽成翁，出游杖藜杖。", 
            "竭蹶思再登，攀跻不能上。", 
            "徘徊在山趾，未至心已往。", 
            "今来登已难，再来空馀想。", 
            "洒泪奠一樽，遥祭冀能享。", 
            "归途缓缓行，一路神惝恍。"
        ], 
        "title": "莆田展墓", 
        "type": "古风", 
        "yun": null
    }, 
    {
        "author": "邱汝滨", 
        "era": "近现代", 
        "subtype": null, 
        "text": [
            "母在儿承欢，母亡儿永忆。", 
            "哀哉慈母毋，慈训言犹昔。", 
            "世途多险巘，骏足何如躄。", 
            "勿为富贵淫，勿为声色溺。", 
            "择术慎所从，古贤宜是式。", 
            "母意儿能喻，诗书勤探索。", 
            "迹慕烟霞徒，心仪文章伯。", 
            "彩笔分江郎，题我遗物册。", 
            "我今为君题，为君记先德。", 
            "遗物与遗容，思亲同悽戚。", 
            "相期不辱身，九京慰魂魄。"
        ], 
        "title": "题康晓峰永忆图", 
        "type": "古风", 
        "yun": null
    }, 
    {
        "author": "邱汝滨", 
        "era": "近现代", 
        "subtype": null, 
        "text": [
            "君山睡未醒，春来啼鸟唤。", 
            "溪雨浣尘颜，螺髺欣新盥。", 
            "晓日烘睛窗，流光辉几案。", 
            "萝幔引清风，瓠壶坠花片。", 
            "起烹白龙牙，泥炉手自扇。", 
            "饮罢尚留香，一读五柳传。", 
            "清旷独倚栏，寡偶若世判。", 
            "幽思托微吟，倏焉白日晏。", 
            "曳杖倚柴门，红霞照皱面。", 
            "昏眼老转明，炊烟起近远。", 
            "荒径疲牛归，新月来相见。", 
            "爱此江村幽，穷居亦欢忭。"
        ], 
        "title": "村居", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "一别匡君未再逢，江边二老幸能从。", 
            "听鸿共有冥冥意，劝酒频浇落落胸。", 
            "明月梅花长谷雪，清风竹籁大林钟。", 
            "还山颇负三年诺，曾梦相携话旧踪。"
        ], 
        "title": "怀山兼简闵舜白汪霁渔二老", 
        "type": "律诗", 
        "yun": "冬"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "偶出门庭日已曛，此生应笑校书勤。", 
            "赋诗岂有惊人语，摩壁谁看断石文。", 
            "百草香迷回岸水，数峰青染过江云。", 
            "川原绵丽吾何往，吹彻参差独望君。"
        ], 
        "title": "野望怀霁渔翁", 
        "type": "律诗", 
        "yun": "文"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "岂因用舍损清颜，喜得春风十日闲。", 
            "老至但思燕市酒，归来须赋木兰山。", 
            "庭中种树初堪把，门外垂萝可待攀。", 
            "别后极知勤念我，肯留明月照溪湾。"
        ], 
        "title": "别程新田先生", 
        "type": "律诗", 
        "yun": "删"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "昨报西山爽气来，相携郭外正晴开。", 
            "澄江大野云千里，白日高楼酒一杯。", 
            "奋臂犹能长袖舞，酣歌莫杂旧时哀。", 
            "知君喜我多狂态，更遣春风坐上催。"
        ], 
        "title": "初晴偕新田翁郊饮己亥", 
        "type": "律诗", 
        "yun": "灰"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "江寒鸿雁更南飞，我亦宵深向四围。", 
            "瀚海潮来严野色，霜天月出静风威。", 
            "民劳独愧终年饱，世变方知去日非。", 
            "十里鸡声催起舞，先鞭未许待朝晖。"
        ], 
        "title": "寒夜", 
        "type": "律诗", 
        "yun": "微"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "抚世行看道路长，有时芒角出空肠。", 
            "清川漫倒群山影，初日犹明万瓦霜。", 
            "眼底郊原迷菜色，云中鸡犬梦炊香。", 
            "十年生聚由来意，高咏从人笑我狂。"
        ], 
        "title": "晓行", 
        "type": "律诗", 
        "yun": "阳"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "游遍江南兴未穷，春来无处不葱葱。", 
            "行云偶带催花雨，晴野常吹养麦风。", 
            "青吐秧田知社近，笑传村舍识年丰。", 
            "几时大地园林化，物我相看在画中。"
        ], 
        "title": "江南春壬寅", 
        "type": "律诗", 
        "yun": "东"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "过了南亭与北亭，呼船晚渡立沙汀。", 
            "霞边江水摇空紫，雨后山光泼眼青。", 
            "千里川原虽异态，四时风景足娱形。", 
            "行吟莫作思乡语，隔岸柑林肯送馨。"
        ], 
        "title": "渡口作", 
        "type": "律诗", 
        "yun": "青"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "白雁朝来欲下滩，人言气入菊花寒。", 
            "清霜尚薄枫先醉，晚稻新收野自宽。", 
            "客至家家蒸黍栗，秋成社社有歌弹。", 
            "城南里俗殊真朴，百遍相过忆未阑。"
        ], 
        "title": "城南秋兴", 
        "type": "律诗", 
        "yun": "寒"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "倦意生时月上轩，清光诱我出东园。", 
            "林禽熟睡人同梦，天籁交鸣夜亦喧。", 
            "千里相思侵木末，二更无语向溪源。", 
            "听鸿却作冥冥想，似见云中片影翻。"
        ], 
        "title": "月夜游溪源怀霁渔翁", 
        "type": "律诗", 
        "yun": "元"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "门外山光忽吐青，风枝相拂未全停。", 
            "云移半见虹霓影，雨过微闻草木馨。", 
            "软语林莺犹婉婉，轻飞乳燕自惺惺。", 
            "榴花渐欲明人眼，莫恨春红落满庭。"
        ], 
        "title": "初夏雨过癸卯", 
        "type": "律诗", 
        "yun": "青"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "山中薄暑晚来收，向晚还山事事幽。", 
            "星月澄辉天不寐，风泉交响夜如秋。", 
            "多年竹榻思凉梦，十日云林惜小留。", 
            "莫道相逢无旧识，松光亲切映茶瓯。"
        ], 
        "title": "盛夏还庐山小住", 
        "type": "律诗", 
        "yun": "尤"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "幽墟空似羽渊深，岂有黄熊怕地沉。", 
            "睡带婴儿梦中笑，醒怀烈士暮年心。", 
            "弯弓九见落乌羽，弃杖还闻化邓林。", 
            "谁恨西山衔木石，海流东退日骎骎。"
        ], 
        "title": "读《山海经》《天问》辛亥", 
        "type": "律诗", 
        "yun": "侵"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "人间幸得托馀生，且惜沧桑未了程。", 
            "车过不须寻辙迹，雨来先自听云声。", 
            "江乡雷早催新笋，帝里春寒望晚晴。", 
            "夜饮从谁论节气，祗凭涓滴度残更。"
        ], 
        "title": "夜饮乙卯", 
        "type": "律诗", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "神姿骨气故森森，霜雪何为旦暮侵。", 
            "伏枥未忘千里志，追风难遂百年心。", 
            "老能识路莫相顾，少已失群谁与寻。", 
            "昨见驰驹试春草，仍将夙愿寄来今。"
        ], 
        "title": "老马", 
        "type": "律诗", 
        "yun": "侵"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "燕闻赵破伏先声，捣背冲虚势已成。", 
            "岂有倾师临济水，尚容凭轼下齐城。", 
            "将军箭自随弦发，狂客身空就鼎烹。", 
            "酒隐高阳曾不出，何因老至事纵横。"
        ], 
        "title": "咏史三首壬子 其一", 
        "type": "律诗", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "冰炭金兰忽变更，偶思前事亦堪惊。", 
            "东城竟筑亡王冢，长乐谁怜走狗烹。", 
            "船过急滩阴自幸，车临衢路辄交争。", 
            "古来鸟喙知多少，几见鸱夷渡海行。"
        ], 
        "title": "咏史三首壬子 其二", 
        "type": "律诗", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "金台日暮起悲歌，坐运星枢可奈何。", 
            "纵得补天娲氏石，难挥驻景鲁阳戈。", 
            "幽灵早附形空在，长夜将临梦已多。", 
            "闻向骊山遥酹酒，岂无文采振颓波。"
        ], 
        "title": "咏史三首壬子 其三", 
        "type": "律诗", 
        "yun": "歌"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "春寒欲退复迟迟，向暮晴风散柳丝。", 
            "花发榛旁蜂竞采，罾悬木上鸟偏疑。", 
            "行歌且咏沧浪水，慕类曾攀桂树枝。", 
            "晚得匡君遥对牖，每投青眼慰相思。"
        ], 
        "title": "春寒始退庚申", 
        "type": "律诗", 
        "yun": "支"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "少来屡困犹强项，老去无求岂折腰。", 
            "屋外清溪能缭绕，庭中黄叶任飘萧。", 
            "孤鸿顾影思前侣，野菊迎霜幸晚凋。", 
            "一曲一杯吾愿毕，谁堪尘海日嚣嚣。"
        ], 
        "title": "秋怀", 
        "type": "律诗", 
        "yun": "萧"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "疏林霜重冷萧萧，自抚幽怀坐寂寥。", 
            "大海有声潮未尽，长天无路月相邀。", 
            "樽馀旧酿能成醉，书得残篇倖免烧。", 
            "博物终为身外事，只应栖息赋鹪鹩。"
        ], 
        "title": "夜坐", 
        "type": "律诗", 
        "yun": "萧"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "千秋深谷或为陵，秦汉纷纷未足称。", 
            "帝系纵非同姓继，庙谋何异一家承。", 
            "人间覆辙常重蹈，海底沉船不自升。", 
            "贾谊陈书空痛哭，谁曾前席问衰兴。"
        ], 
        "title": "咏史壬戌", 
        "type": "律诗", 
        "yun": "蒸"
    }, 
    {
        "author": "邱汝滨", 
        "era": "近现代", 
        "subtype": "七言绝句", 
        "text": [
            "白鹭眠沙燕子斜，瓜牛庐外正桃花。", 
            "欲知天地无私处，春在孤城野老家。"
        ], 
        "title": "沙溪（录一）", 
        "type": "绝句", 
        "yun": "麻"
    }, 
    {
        "author": "邱汝滨", 
        "era": "近现代", 
        "subtype": "七言绝句", 
        "text": [
            "山中久住薜罗身，存问殷勤感故人。", 
            "最爱剑南诗万首，未尝叹老与嗟贫。"
        ], 
        "title": "寄友", 
        "type": "绝句", 
        "yun": "真"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "一溪苦竹一溪石，石转溪流日夜声。", 
            "绝景多从尘外得，诸峰争向眼中明。", 
            "寒林坠果饥禽下，断岸为桥独木撑。", 
            "不使霜风吹鬓短，残阳倒影踏莎行。"
        ], 
        "title": "溪行", 
        "type": "律诗", 
        "yun": "庚"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "笨车历鹿载妻拿，廿载江湖客坐家。", 
            "老屋湖声千树雨，小楼春色一瓶花。", 
            "閒曹冷局诚何味，饱饭看山兴有加。", 
            "输与元龙爱高卧，祗今世乱已如麻。"
        ], 
        "title": "漫兴", 
        "type": "律诗", 
        "yun": "麻"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "山县看花亦大难，枫林槲叶当花看。", 
            "诗寻废壁馀残字，人与孤鸿逐晓寒。", 
            "半世相逢多热客，一官何处换金丹。", 
            "禅扉紧闭诸天静，吃粥居茅意自安。"
        ], 
        "title": "龙泉寺", 
        "type": "律诗", 
        "yun": "寒"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "结茅争似许由好，坐雨不如崔偃奇。", 
            "打开油伞堪撑日，贴满诗篇当下帷。", 
            "顾我争同牛马走，此生直与水云期。", 
            "十年避地三移宅，放眼乾坤又在兹。"
        ], 
        "title": "移宅", 
        "type": "律诗", 
        "yun": "支"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "一载山河虱处裈，辞嚣别欲辟乾坤。", 
            "小园分绿多幽意，矮屋临流有涨痕。", 
            "日落人家先闭户，峰多云气半遮门。", 
            "亦知到处随缘好，坐听茅檐鸟语温。"
        ], 
        "title": "茶阳城", 
        "type": "律诗", 
        "yun": "元"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "中年作客同千里，消夏何时聚一堂。", 
            "去日须眉明镜在，故园风味紫菱香。", 
            "已同倦鸟心犹竞，那得闲身鬓不霜。", 
            "回首乡关思二子，南城高卧北窗凉。"
        ], 
        "title": "别后寄雪耘梦蕉", 
        "type": "律诗", 
        "yun": "阳"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "落叶疏林明老眼，湿云细雨唤晴鸠。", 
            "一楼遥致千山色，斗酒能留半日秋。", 
            "丘壑不期自吾得，鱼虾正复为君谋。", 
            "从知风物成佳会，徙倚危栏冷茗瓯。"
        ], 
        "title": "秋尽日与镜公宴饮江楼坐谈竟夕因而成咏 其一", 
        "type": "律诗", 
        "yun": "尤"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "一卮霜月爪痕宽，彻夜严风撼屋寒。", 
            "街鼓似催僮仆去，晨星留与弟兄看。", 
            "繁华有味真馀恨，寂寞堪追未尽欢。", 
            "廿载苍然双鬓短，绝怜啼笑在杯盘。"
        ], 
        "title": "秋尽日与镜公宴饮江楼坐谈竟夕因而成咏 其二", 
        "type": "律诗", 
        "yun": "寒"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "珍书更比之推重，久假忘归意未安。", 
            "得酒正思开卷下，还君当别故人看。", 
            "咸同诗派百年盛，遥落词流一聚难。", 
            "任是呼痴终不负，独惭腹笥孝先宽。"
        ], 
        "title": "青萍函索《近代诗钞》媵之以诗", 
        "type": "律诗", 
        "yun": "寒"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "一代如公能有几，九边此日正须才。", 
            "奇勋终让古人得，沈陆徒令下士哀。", 
            "萧瑟山灵还郁勃，参差石兽似徘徊。", 
            "将军往矣雄风在，犹挟江涛作怒雷。"
        ], 
        "title": "三河谒翁襄敏墓", 
        "type": "律诗", 
        "yun": "灰"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "十里山城一斛尘，芒鞋何处去寻春。", 
            "悄然破屋香如海，尽日幽花冷照人。", 
            "神物不随苍狗化，霜枝久作老龙伸。", 
            "年年我亦投荒客，落落穷居合结邻。"
        ], 
        "title": "饶平破壁处天启古梅", 
        "type": "律诗", 
        "yun": "真"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "独抱幽忧送白日，翻从哦句快持醪。", 
            "牢愁百斛端能写，大乱千年恰共遭。", 
            "鼙鼓闻天思猛士，关河无地著诗曹。", 
            "何当跃马呼君去，血饮胡儿霜拂刀。"
        ], 
        "title": "题倚云诗草", 
        "type": "律诗", 
        "yun": "豪"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "末世为儒道益孤，红棉翠柏剩相俱。", 
            "偶谈时事鳞生腹，苦念先朝梦有隅。", 
            "蹈海信难酬节义，问心久已化鸥凫。", 
            "遥天衰鬓看成雪，欲泣新亭泪已无。"
        ], 
        "title": "有怀盛寄园先生", 
        "type": "律诗", 
        "yun": "虞"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "人间落落几相知，经乱能逢自展眉。", 
            "执手仍然怜意气，关心不待问安危。", 
            "鱼龙跋扈看尤幻，风雨凄迷任所之。", 
            "羡汝滇南行万里，万千光怪一囊诗。"
        ], 
        "title": "高陂喜晤詹无庵教授即酬枉赠之作", 
        "type": "律诗", 
        "yun": "支"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "力欲谋閒天不可，黑头指顾便成翁。", 
            "马牛生事思真愧，大小葫芦画总同。", 
            "把酒犹堪酬白日，披襟何用辨雄风。", 
            "流行坎止吾奚卜，留證江湖雪里鸿。"
        ], 
        "title": "奉调榕水留别槎江诸友", 
        "type": "律诗", 
        "yun": "东"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "情天难乞娲皇补，浩荡江流只泪痕。", 
            "啼彻冤禽如有诉，深埋艳骨可犹存。", 
            "纵横乱石豪雄气，憔悴寒花窈窕魂。", 
            "谁遣岐山能寿尔，居然妒妇若为恩。"
        ], 
        "title": "月容墓", 
        "type": "律诗", 
        "yun": "元"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "吾州文物咸同盛，一代藏书数此楼。", 
            "万卷旧曾卑皕宋，百兰终见著千秋。", 
            "荒凉池馆增陈迹，澒洞风尘唤客愁。", 
            "世事沧桑安可语，残灯尘几惜山丘。"
        ], 
        "title": "过丁氏持静斋书楼有感", 
        "type": "律诗", 
        "yun": "尤"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "我苦念公公念我，干戈离别见犹难。", 
            "苍颜白发看甥舅，深夜残灯化肺肝。", 
            "徒羡故侯瓜可种，惜无大饼画难餐。", 
            "艰危尽有无穷事，应作劳生如是观。"
        ], 
        "title": "呈照畹舅氏时避乱溪园", 
        "type": "律诗", 
        "yun": "寒"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "不信虚名能折福，果然诗好要穷愁。", 
            "开囊句尽呕心得，弹铗歌缘食指谋。", 
            "骂座何曾因使酒，问天时复强登楼。", 
            "可怜入世家忧患，草草浮生四十秋。"
        ], 
        "title": "挽杨光祖", 
        "type": "律诗", 
        "yun": "尤"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "乱馀名辈几人存，撰丈钟山道自尊。", 
            "弹指沧桑惊老眼，哀时文字有啼痕。", 
            "烹茶聚叶閒成课，瘦石寒花静不言。", 
            "旧学风流宁销歇，一星南极耿黄昏。"
        ], 
        "title": "过秋苑上秋园丈", 
        "type": "律诗", 
        "yun": "元"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "黑髭涵镜几茎白，驻景牵牛一夕难。", 
            "尽有閒愁堪老我，听他万事逐双丸。", 
            "摊书渐觉怜蝇字，阅世何须问马肝。", 
            "白酒黄柑聊饯岁，好春待入小楼看。"
        ], 
        "title": "壬午除夕", 
        "type": "律诗", 
        "yun": "寒"
    }, 
    {
        "author": "邱清泉", 
        "era": "近现代", 
        "subtype": null, 
        "text": [
            "千里入荒城，又是匆匆别。", 
            "宅第尽废墟，道路人踪绝。", 
            "乌雀绕枝头，蛇鼠出野穴。", 
            "不知人意苦，但闻声哀咽。", 
            "何处是青山，定多杜鹃血。", 
            "入夜秋风起，云浮月明灭。", 
            "鸿雁何悲鸣，征夫心胆裂。", 
            "故园人岂知？天际愁肠结。"
        ], 
        "title": "征途过郓城", 
        "type": "古风", 
        "yun": "屑"
    }, 
    {
        "author": "邱清泉", 
        "era": "近现代", 
        "subtype": null, 
        "text": [
            "更泽危坐对寒釭，怕听空庭雨打窗。", 
            "蜡烛烧残肠欲断，拚将秋泪落双双。", 
            "帘卷潇湘夜欲沈，愁肠敲断五更砧。", 
            "秋风吹入丝丝雨，似共劳人泪下襟。"
        ], 
        "title": "秋夜守制", 
        "type": "古风", 
        "yun": null
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "夫君原自有仙才，沧海初经第一回。", 
            "快绝吹箫骑鹤去，五云楼阁认蓬莱。"
        ], 
        "title": "闻槐庭东游，赋此寄赠 其一", 
        "type": "绝句", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "凫舄乘风上碧虚，鸿龙玉狗守天居。", 
            "少年日下看花好，华屋随人漫曳裾。"
        ], 
        "title": "闻槐庭东游，赋此寄赠 其二", 
        "type": "绝句", 
        "yun": "鱼"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "洞天月出饮流霞，应约麻姑过蔡家。", 
            "昨夜梦魂寻汝去，三珠花下听筝琶。"
        ], 
        "title": "闻槐庭东游，赋此寄赠 其三", 
        "type": "绝句", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "一叶青莲出世间，小游仙乐几时还？", 
            "锦囊画笔兼诗笔，好写三神海上山。"
        ], 
        "title": "闻槐庭东游，赋此寄赠 其四", 
        "type": "绝句", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "沾唇一滴早攒眉，滋味输他妒妇知。", 
            "不道寒儒酸更甚，瓮中走入苦吟诗。"
        ], 
        "title": "醋", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "闇河河畔一花秋，紫菊红萸也见羞。", 
            "不分如来金粟影，西风吹落鹫峰头。"
        ], 
        "title": "桂 其一", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "离离瘦影画栏边，月殿当时梦尚牵。", 
            "仙福吴刚消不得，困花殢酒又今年。"
        ], 
        "title": "桂 其二", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "粉泊香飘感慨新，彩幡欲竖竟无因。", 
            "一枝未许词人占，何苦东堂赚郤诜。"
        ], 
        "title": "桂 其三", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "银缸膏腻爇兰香，锦暮遮风夜未央。", 
            "寸草有心思汲引，尽容寒士借馀光。"
        ], 
        "title": "油", 
        "type": "绝句", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "小小茅亭短短篱，数畦秋色即生涯。", 
            "君看布地黄金满，便是陶家富贵时。"
        ], 
        "title": "卖菊", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "异乡切莫贪花柳，独客惟宜慎食眠。", 
            "等是临歧分付语，关心重与致缠绵。"
        ], 
        "title": "代寄外 其一", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "欲拈班管泪涟涟，家累驱人各一天。", 
            "细说米盐郎亦厌，回文诗附浣花笺。"
        ], 
        "title": "代寄外 其二", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "梦魂先已到郎边，难把春心托彩笺。", 
            "但写牡丹亭一曲，如花美眷水流年。"
        ], 
        "title": "代寄外 其三", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "迟迟清影度回廊，拥被寻诗夜未央。", 
            "人与梅花同不睡，水晶帘外冷如霜。"
        ], 
        "title": "寒月", 
        "type": "绝句", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "孤城背岭数声和，吹落英雄老泪多。", 
            "夜半起来频抚髀，一痕月冷旧山河。"
        ], 
        "title": "闻角 其一", 
        "type": "绝句", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "声声悲壮动关河，似比闻鸡感慨多。", 
            "唤起从军十年梦，封侯事业久蹉跎。"
        ], 
        "title": "闻角 其二", 
        "type": "绝句", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "凛烈霜天下角鹰，薜萝山馆鬼吹灯。", 
            "如何久住荒寒境，快马轻裘返五陵。"
        ], 
        "title": "再用前韵和仲衡", 
        "type": "绝句", 
        "yun": "蒸"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "百丈群飞白练寒，酒酣独立海门看。", 
            "有灵曾助骑鲸客，惆怅东宁霸业残。"
        ], 
        "title": "观潮 其一", 
        "type": "绝句", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "夕阳西下海漫漫，雪滚雷轰势未安。", 
            "可惜我无犀弩射，空思赤手挽狂澜。"
        ], 
        "title": "观潮 其二", 
        "type": "绝句", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "壮志难酬世事新，聊将游戏度青春。", 
            "若因三宿怀桑下，便是拖泥带水人。"
        ], 
        "title": "和仲侄 其一", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "冶游已倦归何晚，残岁难留去太匆。", 
            "知否家中人忆汝，一番儿女又青黄。"
        ], 
        "title": "和仲侄 其二", 
        "type": "绝句", 
        "yun": null
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "对客挥毫恐未宜，闭门索句敢嫌迟。", 
            "十分意匠经营后，才到黄庭恰好时。"
        ], 
        "title": "改诗（以下辛亥） 其一", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "拙速由来逊巧迟，八叉七步漫称奇。", 
            "运斤鼻上成风处，真有骚坛一字师。"
        ], 
        "title": "改诗（以下辛亥） 其二", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "撚断髭须落尽眉，几番点窜费心思。", 
            "岂知精益求精处，更苦当初脱稿时。"
        ], 
        "title": "改诗（以下辛亥） 其三", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "数家水竹傍城坳，墙垩黄泥屋盖茅。", 
            "曾是土牛行处路，笙歌久不到东郊。"
        ], 
        "title": "春郊即事", 
        "type": "绝句", 
        "yun": "肴"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "岁久微凹聚墨痕，池边洗处看鱼吞。", 
            "临流忽触兴亡感，铜雀台倾片瓦存。"
        ], 
        "title": "洗砚", 
        "type": "绝句", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "青青贴水复笼烟，未到花时亦可怜。", 
            "解覆鸳鸯是情种，天教生小即团圆。"
        ], 
        "title": "新荷 其一", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "碧池照影未田田，早有游鱼戏叶边。", 
            "惆怅春光难买住，水仙空费铸青钱。"
        ], 
        "title": "新荷 其二", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "穿花来往急如梭，描出神情向衍波。", 
            "绝好滕王新粉笔，几人依样绣蛮靴？"
        ], 
        "title": "画蝶", 
        "type": "绝句", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "不辞风雪老天涯，傲骨偏遭束缚加。", 
            "打破金盆归庾岭，人间才有自由花。"
        ], 
        "title": "盆梅", 
        "type": "绝句", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "红豆江南唤小名，春风叶叶总离情。", 
            "鸳鸯未解相思苦，飞上枝头得意鸣。"
        ], 
        "title": "相思树", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "沙漠宣威三十秋，腰悬金印幕青油。", 
            "阿兄只刻燕然石，盖世功名让虎头。"
        ], 
        "title": "班超", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "章句何须守案萤，英雄谈吐即为经。", 
            "千秋刻鹄传名语，训子家书是座铭。"
        ], 
        "title": "马援 其一", 
        "type": "绝句", 
        "yun": "青"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "自拔西州返汉庭，据鞍何敢惜馀龄。", 
            "竟逢长者家儿怒，身后珍珠谤不停。"
        ], 
        "title": "马援 其二", 
        "type": "绝句", 
        "yun": "青"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "云树相望三载馀，幅巾就我竹林居。", 
            "山中供客无兼味，别后传情有尺书。", 
            "扫地虻空微雨夕，啼春莺老绿阴初。", 
            "一樽何日还同把，惆怅松轩月影虚。"
        ], 
        "title": "次韵答槐庭寄怀之作二首 其一", 
        "type": "律诗", 
        "yun": "鱼"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "邯郸梦醒已多年，闭阁空山息众缘。", 
            "池上荻枝抽画笔，窗前蕉叶展书笺。", 
            "忘机并欲焚棋谱，食淡时教设净筵。", 
            "自笑比来搜句倦，被君犹唤作诗仙。"
        ], 
        "title": "次韵答槐庭寄怀之作二首 其二", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "换徵移宫近十年，山中猿鹤泣荒烟。", 
            "久联明月遗沧海，不分星光聚颍川。", 
            "斗酒开怀须作达，松枝入手且谈玄。", 
            "也知樗散人皆弃，坠羽相逢私自怜。"
        ], 
        "title": "六月二十七日开栎社雅集，席上拈得仙字", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "久矣尘机息汉阴，幽栖四面绕苍岑。", 
            "捞虾人在荻芦渚，伐木声来杉竹林。", 
            "隐几据梧聊永日，清琴浊酒尚关心。", 
            "知君旧是山阳侣，款段相过惬素襟。"
        ], 
        "title": "和赖二见过青桐林精舍原韵", 
        "type": "律诗", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "诗酒西园集上才，道南诸阮喜追陪。", 
            "清风自入芝兰室，明月来窥竹叶杯。", 
            "消受溪山幽兴发，扫除尘俗雅怀开。", 
            "商量今日须酣畅，莫管东方曙色催。"
        ], 
        "title": "九月十五夜同栎社诸子莱园治酒", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "忽降文星蓬荜中，积年渴想扫俱空。", 
            "杜门冯衍才方退，卖赋相如道未通。", 
            "身贱逢人多白眼，时危随地有蚕丛。", 
            "与君一夕谈衷曲，陡觉颜销镜里红。"
        ], 
        "title": "罗蔚村孝廉（秀惠）有事渡海，纡道见过，出示漫游留别诸作，次韵奉赠，即送其行四首 其一", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "识君名字自童蒙，当日骚坛拔帜雄。", 
            "声价连城珍白璧，文章万选重青铜。", 
            "即今浪迹贫如洗，犹自狂歌气吐虹。", 
            "我料鸢肩必腾上，西行莫惜醉新丰。"
        ], 
        "title": "罗蔚村孝廉（秀惠）有事渡海，纡道见过，出示漫游留别诸作，次韵奉赠，即送其行四首 其二", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "处裈虮虱叹终穷，摆脱超然便不同。", 
            "属国即看离塞北，孝章只恐老江东。", 
            "订交意气无畦畛，入世机谋有拙工。", 
            "安得青云生足下，桃源随汝作渔翁。"
        ], 
        "title": "罗蔚村孝廉（秀惠）有事渡海，纡道见过，出示漫游留别诸作，次韵奉赠，即送其行四首 其三", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "凄凄凉气入鸣虫，君去秋江正落枫。", 
            "歧路不禁悲聚散，孤槎从此上穹窿。", 
            "恨无纻服贻吴札，聊把清樽劝孔融。", 
            "别后莫忘书报我，要知九万里抟风。"
        ], 
        "title": "罗蔚村孝廉（秀惠）有事渡海，纡道见过，出示漫游留别诸作，次韵奉赠，即送其行四首 其四", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "莫叹佳期竟后期，小山犹及桂花时。", 
            "画屏曲处歌桃叶，烛树前头舞柘枝。", 
            "爽约不辞金谷酒，当筵高咏玉台诗。", 
            "伯喈斑鬓垂垂老，文采风流信有之。"
        ], 
        "title": "会后数日，启运兄至，戏有此赠", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "同著南冠瘴海涯，白头好事汝堪誇。", 
            "杏林榜卖君臣药，槐市班联姊妹花。", 
            "表圣山居生有圹，王濛水厄老耽茶。", 
            "应怜谋食东陵拙，辛苦青门学种瓜。"
        ], 
        "title": "赠谢丈颂臣", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "耕馀有兴即看山，野老招邀每醉还。", 
            "散发经旬无奈懒，著书积寸不如闲。", 
            "诗情画意花三径，琴韵棋声屋数间。", 
            "闻道羊求欲相访，几回煮茗候柴关。"
        ], 
        "title": "倒叠韵酬槐庭，兼简沧玉", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "白袷新春卧故山，草堂人已倦游还。", 
            "一帘花雨摊书冷，半榻茶烟对竹閒。", 
            "琴韵涩难调指下，酒悲醒亦在心间。", 
            "诗成自写东头屋，尽日曾无客扣关。"
        ], 
        "title": "春日闲居，再用倒叠韵", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "世事纷然百不关，此身将老翠微间。", 
            "病疏把酒杯觞燥，懒废吟诗笔砚闲。", 
            "春水一竿垂钓去，秋云两束负薪还。", 
            "惭卿比似林君复，尚欠梅花种满山。"
        ], 
        "title": "次韵酬吕大厚庵题田居见赠 其一", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "地僻无人扣竹关，农书一卷自林间。", 
            "荷锄良苦身偏健，抱瓮虽忙意却闲。", 
            "采药直穷云起处，种瓜常到日西还。", 
            "几多幽事红尘外，莫怪终年不下山。"
        ], 
        "title": "次韵酬吕大厚庵题田居见赠 其二", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "风满幽林雨满山，蓝舆何事过溪还？", 
            "已愁往路春泥滑，复惜空斋麈尾閒。", 
            "日午炊烟生竹里，天寒饥雀噪檐间。", 
            "此时不共围炉饮，惆怅蓬门独自关。"
        ], 
        "title": "即事寄呈谢丈，三用倒叠韵", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "剪烛西窗笑语欢，围炉促坐小团栾。", 
            "山林把臂来诸阮，风雨联床得二难。", 
            "喝雉狂呼消夜永，传杯剧饮敌春寒。", 
            "田家客似卿曹少，草具相留意未安。"
        ], 
        "title": "喜诸弟侄同过草堂", 
        "type": "律诗", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "悠悠七载别离心，山馆挑灯语夜深。", 
            "存没两行华屋泪，盛衰一曲雍门琴。", 
            "陇西已愧家声坠，建德难将乐土寻。", 
            "便合与君作沮溺，耦耕避世白云岑。"
        ], 
        "title": "仲衡侄至自厦门赋示", 
        "type": "律诗", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "竹里双扉尽日关，行吟带索向田间。", 
            "才非世用宜藏拙，道在躬耕敢爱闲？", 
            "鸿雁北飞啼正苦，江河东下挽难还。", 
            "凭君莫说南朝事，肠断哀时庾子山。"
        ], 
        "title": "酬李君友石步厚庵韵书怀见赠 其一", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "一毫尘事不相关，托足何妨城市间。", 
            "涤器酒炉偕隐好，垂帘卜肆食贫闲。", 
            "诗中典午春秋在，梦里华胥气象还。", 
            "知汝萧条家负郭，笑人捷径觅南山。"
        ], 
        "title": "酬李君友石步厚庵韵书怀见赠 其二", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "避俗幽居谷号愚，故人联步访农夫。", 
            "孟公酒态犹惊坐，介子文穷未弃觚。", 
            "经岁别离谈悃款，极天烽火动嗟吁。", 
            "樽前额手聊相庆，世乱吾徒免荷殳。"
        ], 
        "title": "即席赋赠沧玉、锡祺", 
        "type": "律诗", 
        "yun": "虞"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "旧雨经年约不违，草堂小住莫言归。", 
            "山中花木三春秀，门外风尘万事非。", 
            "茶话忘形宾与主，盘餐随意藿兼薇。", 
            "因君一下南轩榻，天上增光到少微。"
        ], 
        "title": "步沧玉见赠原韵", 
        "type": "律诗", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "只道长无再会因，相逢惊喜各沾巾。", 
            "客中昔是何年别，灯下今疑隔世人。", 
            "黄犬不归悲内史，黑貂已敝感苏秦。", 
            "横流那有安身地，斟酌家山共隐沦。"
        ], 
        "title": "再示仲衡二首 其一", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "自别南朝到北朝，小园赋就总无寥。", 
            "频年泪为亡琴洒，此日愁看玉树消。", 
            "塞外韦韝惭阀阅，辽东皂帽溷渔樵。", 
            "曲肱饮水应吾道，肯厌清贫陋巷瓢。"
        ], 
        "title": "再示仲衡二首 其二", 
        "type": "律诗", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "秋水芙蓉诗品清，一时才子比肩行。", 
            "芒鞋访我离书局，樽酒留君赋晚晴。", 
            "云际风高飞鸟灭，林间路断小溪横。", 
            "望衡喜与庞家近，夜静常闻击柝声。"
        ], 
        "title": "步锡祺见赠原韵", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "竹树连云暮色苍，草堂樽酒话悲伤。", 
            "一家楚越书传雁，十载干戈劫换羊。", 
            "故物道南求犊鼻，行装驴背卸诗囊。", 
            "远游何似归耕好，身种胡麻妇种桑。"
        ], 
        "title": "次韵和仲衡过田居之作", 
        "type": "律诗", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "短榻青灯晓夜燃，覆车重踏又经年。", 
            "难除火食仙无骨，肯放屠刀佛有缘。", 
            "嚼蜡细思真少味，饮醇相比觉犹贤。", 
            "昨非今是君应悟，两首新诗记腼然。"
        ], 
        "title": "次韵和绍尧病起示社中诸子之作", 
        "type": "律诗", 
        "yun": "先"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "又是秋郊野菊黄，旅居此地四星霜。", 
            "南阳独得躬耕乐，东海何曾逐臭忙。", 
            "茶后庭前坐明月，酒醒堤上步斜阳。", 
            "春来可喜呢喃燕，别筑新巢在画梁。"
        ], 
        "title": "见野菊有感", 
        "type": "律诗", 
        "yun": "阳"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "四顾茫茫感慨稠，阋墙兄弟几时休。", 
            "南禅寺向云中指，西子湖从梦里游。", 
            "喜我琴书留矮屋，笑他富贵等浮沤。", 
            "金风落尽枝头叶，塘铁桥边第四秋。"
        ], 
        "title": "郊游杂感", 
        "type": "律诗", 
        "yun": "尤"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "闲来小阜偶登临，四顾茫茫感我深。", 
            "万柳迎风翻碧浪，一溪得日煜黄金。", 
            "田连阡陌频挥泪，鸟入云霄自惬心。", 
            "怪道青山能久寿，不知往古不知今。"
        ], 
        "title": "登小阜有感", 
        "type": "律诗", 
        "yun": "侵"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "每逢佳节倍含悲，比岁偏多极乐时。", 
            "妻老犹能操井臼，儿愚尚喜作诗词。", 
            "逐贫焉用杨公赋，好古常垂董子帷。", 
            "藕大如船饼如月，孙来欲与故迟迟。"
        ], 
        "title": "甲申中秋节", 
        "type": "律诗", 
        "yun": "支"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "到此无端暗自伤，古来人世几沧桑。", 
            "剧怜病老呻吟苦，忍看云衣变幻忙。", 
            "不悟禅机沉苦海，渡登彼岸有慈航。", 
            "梵天假我廿年寿，详解心经觉十方。"
        ], 
        "title": "题雪浪禅院", 
        "type": "律诗", 
        "yun": "阳"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "寺门开处万山攒，翠柏苍松任意看。", 
            "海是众生登岸筏，莲为大士济人丹。", 
            "禅机开示石能悟，道力宏深音可观。", 
            "我欲尘缘都摆脱，到兹名刹坐蒲团。"
        ], 
        "title": "题龙寺二首 其一", 
        "type": "律诗", 
        "yun": "寒"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "羡煞高僧自在身，潮音日夜演频频。", 
            "能离苦海终成果，得住名山也是因。", 
            "五蕴皆空真妙谛，六根不净即凡人。", 
            "今朝到此庄严刹，要向空王细问津。"
        ], 
        "title": "题龙寺二首 其二", 
        "type": "律诗", 
        "yun": "真"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "丹垣绀宇矗天空，创始经营忆大同。", 
            "八景长留开化志，一溪通入太湖中。", 
            "干霄古柏迎朝日，度世慈航趁晓风。", 
            "闻说高僧多道行，前身或许是生公。"
        ], 
        "title": "题长泰寺壁", 
        "type": "律诗", 
        "yun": "东"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "五湖好比小南洋，济众慈航日夜扬。", 
            "法雨涤清人世垢，莲风吹到梵天香。", 
            "不论寒暑衣常白，分送儿童发总黄。", 
            "在昔原来是男相，缘何易作女郎妆。"
        ], 
        "title": "题军帐观音殿", 
        "type": "律诗", 
        "yun": "阳"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "道力高深便是师，岂唯渐水一莲池。", 
            "偶来魔障神能定，惯戏风尘状类痴。", 
            "苦海溺人人不悟，空王度世世无知。", 
            "生生灭灭如衣狗，祗有名山似旧时。"
        ], 
        "title": "题静寿寺", 
        "type": "律诗", 
        "yun": "支"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "一别杭州已十霜，旧时情景未曾忘。", 
            "醉看渐水层涛白，吟赏汪庄万菊黄。", 
            "西子湖边迎皓月，南星桥上立斜阳。", 
            "畅怀最是孤山去，踏雪寻梅梅正芳。"
        ], 
        "title": "怀杭州二首 其一", 
        "type": "律诗", 
        "yun": "阳"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "闲来偕我两三朋，灵隐韬光任意行。", 
            "惯上雷峰看夕照，频从柳浪听啼莺。", 
            "危楼品茗凭阑坐，小艇游湖趁月明。", 
            "独步归途无限苦，连天烽火满郊兵。"
        ], 
        "title": "怀杭州二首 其二", 
        "type": "律诗", 
        "yun": "庚"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "敷粉施脂颇觉忙，几多姊妹斗红妆。", 
            "月明喜伴诗人宴，面赤羞经粉蝶狂。", 
            "作态窥墙思宋玉，含情不语忆刘郎。", 
            "浅深浓淡天然画，着笔何烦赵子昂。"
        ], 
        "title": "咏桃花二首 其一", 
        "type": "律诗", 
        "yun": "阳"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "几疑此地是桃源，万朵琼花满小园。", 
            "向日微赪愈增美，对人欲语故无言。", 
            "买来脂粉能知几，穿上罗纨自觉温。", 
            "不道瑶仙也耽酒，两三清影落吟樽。"
        ], 
        "title": "咏桃花二首 其二", 
        "type": "律诗", 
        "yun": "元"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "而今早已改弦张，老衲依然是古装。", 
            "众鸟入云喜新路，孤松似盖立斜阳。", 
            "久无衰草遮幽径，只有寒梅送暗香。", 
            "太息故人多老去，凭谁席地话兴亡。"
        ], 
        "title": "登小南山有感", 
        "type": "律诗", 
        "yun": "阳"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "危桥独立泪潸然，远望湖南自北边。", 
            "无限云山寸心恨，几多桃李一时妍。", 
            "征鸿久断苏堤月，飞燕遥归葛岭烟。", 
            "欲效细侯并再至，可怜已届古稀年。"
        ], 
        "title": "予于甲戌秋，执教鞭于杭州冯氏女子中学，及丁丑夏历十月杪，始只身从军马中步行回家，今日登普济桥南望，怅然有感", 
        "type": "律诗", 
        "yun": "先"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "不见湖边细柳军，高冈赏览自欢欣。", 
            "何家别墅空秋草，杨子琼楼隔暮云。", 
            "夕日下时帆影远，炊烟起处笛声闻。", 
            "仲山老去唐公隐，夏屋渠渠临水濆。"
        ], 
        "title": "自梅园归，抵长桥，登宝界山二首 其一", 
        "type": "律诗", 
        "yun": "文"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "漆湖湖水白沄沄，归抵长桥日未曛。", 
            "无限炊烟萦古树，几多渔唱入寒云。", 
            "蠡园衰柳临风拂，鼋渚竦钟隔岭闻。", 
            "王子仲山久亡去，不才未及接清芬。"
        ], 
        "title": "自梅园归，抵长桥，登宝界山二首 其二", 
        "type": "律诗", 
        "yun": "文"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "衡门两板向南开，古圣前贤尽日陪。", 
            "垂柳二株分左右，清溪一曲好徘徊。", 
            "近看林鸟冲天去，远睹风帆入席来。", 
            "第一赏心何物是，百竿竹影扫尘埃。"
        ], 
        "title": "新居乐", 
        "type": "律诗", 
        "yun": "灰"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "自昔名人曾此游，我来恰好是深秋。", 
            "千帆风送行加速，万岭波翻势欲浮。", 
            "目共锦云飞北地，心随征雁到南州。", 
            "蓬门归去无多路，且对斜阳醉石头。"
        ], 
        "title": "次韵和邵文庄公宝、钱户部郎中世恩、秦兵部尚书国声等游竹山", 
        "type": "律诗", 
        "yun": "尤"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "老夫乘兴此登临，不管寒霜两鬓侵。", 
            "四野烟云成画本，几人风浪抱雄心。", 
            "龙峰南走糠山尽，漆水西流笠泽深。", 
            "远望武林多旧迹，何当结伴去重寻。"
        ], 
        "title": "登军帐", 
        "type": "律诗", 
        "yun": "侵"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "秋虫春鸟自晨昏，莫道茅庐不是村。", 
            "独坐竹林无俗客，同游田野有文孙。", 
            "晚霞皎皎红如锦，垂柳依依绿到门。", 
            "羡煞渔翁多乐境，船头沉醉夕阳樽。"
        ], 
        "title": "晚游", 
        "type": "律诗", 
        "yun": "元"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "半生困厄债台间，卜得新居发已斑。", 
            "有竹有溪兼有柳，看云看鸟更看山。", 
            "书吟名士诗千首，夜步寒郊月一弯。", 
            "最是夕阳无限好，每从远岭照颓颜。"
        ], 
        "title": "新居", 
        "type": "律诗", 
        "yun": "删"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "年来久息汉阴机，高卧白云当石矶。", 
            "溪有船过声欸乃，圃多花放气芬菲。", 
            "堤边柳绿迎春到，陇上云青喜麦肥。", 
            "何物向侬情最好，夕阳红艳满柴扉。"
        ], 
        "title": "即景", 
        "type": "律诗", 
        "yun": "微"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "记栖霞葬玉，舜庙闻韶，孤雁愁听。", 
            "满目山阳泪，倩折枝梅影，聊遣哀情。", 
            "尔时帅府新创，筹笔厌言兵。", 
            "有宝剑凄凉，洞箫幽怨，同慰飘零。", 
            "兰成。", 
            "最萧瑟，自一梦江关，几浅沧溟。", 
            "桂管归来久，问骖鸾仙侣，鱼素难凭。", 
            "故人幸有冬树，潇洒振芳馨。", 
            "怕纸帐春寒，罗浮梦怯魂暗惊。"
        ], 
        "title": "忆旧游 题薛冬树画梅，赠梁叔子", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "邛都路。", 
            "愁浅跳舞锅桩，际天花树。", 
            "凄凉持节文园，绣衣负弩，牵情是处。", 
            "屡延伫。", 
            "凭吊冕山孙水，镂关开户。", 
            "何须典册高文，也应自笑，题桥旧语。", 
            "前度。", 
            "临邛酤酒，鹔鹴轻贳，庭花差舞。", 
            "生恐倦游相从，眉黛非故。", 
            "琴心赋笔，安用钱刀句。", 
            "低回尽、蛙泸镜影，虹桥弓步。", 
            "泪洒南云去。", 
            "暮霞散彩，春蚕乱绪。", 
            "池柳缫千缕。", 
            "归梦远、西窗灵风催雨。", 
            "瘴花似雪，木棉成絮。"
        ], 
        "title": "瑞龙吟 邛都本事，借清真韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "桂管彫年，梅边送日，嫩寒犹力。", 
            "燕寝凝香，南枝破愁碧。", 
            "生绡澹染，聊自写、清寒仙客。", 
            "疏寂。", 
            "冬树远怀，托栖霞游息。", 
            "青萝古陌。", 
            "茶爨桃薪，泥香怨红藉。", 
            "魂归路远瘴国。", 
            "郁江北。", 
            "貌出几枝冰雪，留证劫灰经历。", 
            "向茜纱橱畔，争识故人颜色。"
        ], 
        "title": "惜红衣 再题冬树画梅，用石帚韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "终朝采绿。", 
            "奈涧深水冷，曾不盈掬。", 
            "晞发阳阿，怀远伤今，无言自媚空谷。", 
            "缁磷久谢尘清旷，但漱石、琼华如沐。", 
            "等恁时、月满潮平，剪取半溪春縠。", 
            "幽绝青衣水畔，羡行芳志洁，馨逸三蜀。", 
            "苦笋春盘，谏果秋轩，好共追陪高躅。", 
            "寒陵一片谁镌刻，胜十赉、华阳仙箓。", 
            "伴绮筵、荐俎高情，只有史君炎玉。"
        ], 
        "title": "绿意 赋绿菜", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "云恋琴台，麴浓脂井，买春曾驻初程。", 
            "喜临邛酒美，剔古瓮苔青。", 
            "指严道征骖未返，坏云山压，童竖骄兵。", 
            "听喧喧、笳鼓危心，飞度层城。", 
            "倦游厌旅，计归途、屈指堪惊。", 
            "怕玉斧金潾，黄泥紫地，关塞无情。", 
            "料有失群哀雁，难成字、咽断离声。", 
            "尽书空何计，囊琴前去愁生。"
        ], 
        "title": "扬州慢 闻新津临邛变耗，依白石谱，自写愁怀", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "高城东去路，锦陂沁绿，屐齿护圆沙。", 
            "晓烟笼翠瓦，婉恋藏春，认得莫愁家。", 
            "虹腰驻马，旧乐府、休续芳华。", 
            "端正看，玉颜窥户，鬓影映雏鸦。", 
            "惊嗟。", 
            "凌波尘软，印绿苔滋，记桥边石下。", 
            "疑苎萝、当年西子，曾浣鲛纱。", 
            "江空岁晚鱼书寂，怕楚玉、难倚蒹葭。", 
            "邛海畔，方舟自采蘋花。"
        ], 
        "title": "三犯渡江云 邛都本事，借清真韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "画省喧笳鼓。", 
            "边风急，穷秋烟暝催暮。", 
            "蛮熏未洗，吴棉自检，薄寒珍护。", 
            "筝弦也识愁端，渐瑟瑟、偷换雁柱。", 
            "更送冷、败叶声乾，敲窗点点如雨。", 
            "琴心寄远难凭，孙源閒蜀，巴水连楚。", 
            "流波断锦，孤衾怨绮，梦抽离绪。", 
            "寒声已度关塞，任碎捣、繁砧急杵。", 
            "数丽谯、廿五秋更，乌啼向曙。"
        ], 
        "title": "宴清都 东园暝坐，用吷盦韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "露滴花房，月窥虚幌，紞紞鼓声初断。", 
            "如云梦绮，似水年尘，莫遣怨吟秋扇。", 
            "无寐倦倚，枕屏灰尽更香，数残更箭。", 
            "想幽闺屈指，归期难准，雁沈天远。", 
            "愁见说、冷怯冰纨，尘生秋箧，怕检旧时熏染。", 
            "泥金画蝶，獞锦裁鸳，颜色可怜都变。", 
            "持问君心，寄将机上回文，青禽难倩。", 
            "但荧荧泪满，鲛绡新痕旧点。"
        ], 
        "title": "过秦楼 得内书，次清真韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "初弦宝月，半面窥帘，云隙蟾光射。", 
            "露华凝瓦。", 
            "琼楼迥，冉冉素娥来下。", 
            "风酣韵雅。", 
            "花雨散、珠犀盈把。", 
            "环佩声，随步珑璁，满路霏冰麝。", 
            "犹记凤城此夜。", 
            "尽青红儿女，空国游冶。", 
            "赠芳贻帕。", 
            "街尘软，竞买兔神泥马。", 
            "心情倦也。", 
            "人世换、水流花谢。", 
            "秋士悲，持问春人，笑醉扶归罢。"
        ], 
        "title": "解语花 建昌在明初锦衣千户卫籍由北平移驻，故语言习俗多相类。今年中秋月食，十六夜游人尤盛，用清真韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "石有能言，天无二日，荩臣心力。", 
            "噀血镌铭，三年化幽碧。", 
            "溪藤断语，还借慰、南冠羁客。", 
            "岑寂。", 
            "风雨晦冥，阅沧波声息。", 
            "铜驼九陌。", 
            "斜照觚棱，鹃啼怨红藉。", 
            "金仙泪洒故国。", 
            "哭穷北。", 
            "拂拭紫琼凄艳，如见五朝经历。", 
            "便自将磨洗，同认古人颜色。"
        ], 
        "title": "惜红衣 题黄忠端东坡诗刻残石研（用白石韵）", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "天涯飞梦绕春明。", 
            "疑冢读香铭。", 
            "魂销眉黛烟波句，是湘卿、写怨缘情。", 
            "碧血三年化蝶，茜窗一夕闻莺。", 
            "流莺啼上夕阳亭。", 
            "泪眼不曾晴。", 
            "干卿底事春池皱，对芳韶、只自销凝。", 
            "几付华鬘劫换，等闲碑字金生。"
        ], 
        "title": "风入松 梦游陶然亭，用梦窗韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "剩暑蒸虹雨。", 
            "雨收虹歇横江暮。", 
            "客感苍凉村渡晚，羡閒飞鸥鹭。", 
            "更水上烟鬟，窈窕临霞浦。", 
            "思远人、共省销魂语。", 
            "怅彩云何在，肠断春洲芳树。", 
            "羁宦伤行旅。", 
            "舄吟钟奏相停伫。", 
            "瘴海蛮荒游倦矣，觅茆庵佳处。", 
            "奈好事多磨，恨事常堆聚。", 
            "征路长、识得辛和苦。", 
            "数第几山程，笋舆破烟飞去。"
        ], 
        "title": "安公子 涪江晚渡，用屯田韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "篱殷朱槿，汀疏红蓼，秋容共惜秋华。", 
            "枫老雁来，霜浓蝶蜕，离肠自篆虫沙。", 
            "行幰忆随车。", 
            "向锦川梅冶，餐饭同加。", 
            "初熟心情，已凉天气倍思家。", 
            "鸾弦韵合金笳。", 
            "恁琼箫怨断，羞杀蛮花。", 
            "云鬓未秋，风怀漫写，重逢再世堪嗟。", 
            "邛海柳丝斜。", 
            "记石桥驻马，依约藏鸦。", 
            "休叹蓬山路远，浪送年涯。"
        ], 
        "title": "望海潮 行县慈竹台，触绪凄感，用淮海韵", 
        "type": "词", 
        "yun": "麻"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "愁肠似线。", 
            "又天澹绿芜，江空人远。", 
            "雁早信迟，菊秀兰衰成秋苑。", 
            "司勋惆怅添清怨。", 
            "听嘶马、风花零乱。", 
            "紫骝芳埒，藏鸦细柳，胆娘庭院。", 
            "曾见。", 
            "娇憨娅姹，据鞍态、翠拥珠围红茜。", 
            "桂管梦遥，湖海游疏春潜换。", 
            "桃花依旧迷人面。", 
            "掩奁背、千呼不转。", 
            "怎教一笑回眸，语香送暖。"
        ], 
        "title": "绛都春 题渝州旧院郭六跨马小影，用梦窗韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "玉虹倚碧，吞万顷、澄湘如练。", 
            "是广国雄才，斯文元气，方许杨妃捧砚。", 
            "漫叟高文平原字，示万古华、芝金箭。", 
            "看色正、芒寒日星，河岳动摇舒卷。", 
            "吾倦。", 
            "骖鸾十载，湘漓都遍。", 
            "便诗续舂陵，酒行湖沼，未抵骚心九辨。", 
            "碑字生金，篆英垂薤，剔尽顽苔昏藓。", 
            "萧瑟意，拟傍三吾买宅，息柯同远。"
        ], 
        "title": "二郎神 忆浯溪旧游，和眉山杨西村恢作，寄叔子", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "虹渚云高，丽谯风寂，倦睡不堪残暑。", 
            "十二珠栏閒倚遍，紞紞城头更鼓。", 
            "窥人帘罅月来，芳汗罗襟，银床冰簟凝酸楚。", 
            "谁道梦难寻觅，游仙归路。", 
            "还又曲绕屏山，绮疏六面，断魂知在何处。", 
            "醒来已、泪沾袖浥，碧波远、潇湘西去。", 
            "耿盈望、琼楼玉宇。", 
            "漏长香短销兰炷。", 
            "者寸寸柔肠，禁他寸寸成灰否。"
        ], 
        "title": "八宝妆 无寐，次刘无言韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "暗销魂。", 
            "半窗蕉雨黄昏。", 
            "早又画角吹残，三弄落谯门。", 
            "欲向桂丛轻诉，怕桂花馨薄，不解留人。", 
            "更素娥暝泣，鲛丝玉箸，难剪愁根。", 
            "檐花滴碎，离情似梦，捣梦如尘。", 
            "小阁笼寒，空伫想、夕篝熏罢，香篆秋痕。", 
            "琼箫恨远，问甚时、重见真真。", 
            "待后夜，定怀中掌上盈盈，唤起同款芳尊。"
        ], 
        "title": "湘春夜月 苦雨寄闷", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "雨晴未准。", 
            "云敛远碧，帘罅风紧。", 
            "杯酌愁整。", 
            "菊迟病久，寒砧报霜信。", 
            "笛楼恨凭。", 
            "江草倦绿，芦浪千顷。", 
            "鸥梦清迥。", 
            "棹歌响答，微茫认归艇。", 
            "景物转骚屑，客馆吟商迷晚径。", 
            "鸦舅冷红，莲衣彫玉井。", 
            "又砌畔啼螀，幽咽难听。", 
            "楚兰魂定。", 
            "是党锢文章，休说憎命。", 
            "理琴丝、泪交縻绠。"
        ], 
        "title": "绕佛阁 危阑凭雨，风物凄异，孤怀自诉，有断肠之音，同袌碧韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "采南花感旧，记曾泛，碧浔船。", 
            "望红树栖霞，青山叠彩，疑有词仙。", 
            "年年。", 
            "訾洲梦雨，洒漓波绿满一江烟。", 
            "销得愁肠万斛，冷吟啸破壶天。", 
            "香连。", 
            "玉冢花田。", 
            "鸾讯杳，鹤魂圆。", 
            "怕酒人长醉，素馨斜畔，碧血祠边。", 
            "依然。", 
            "月牙倩影，补青萝雪荈证诗缘。", 
            "还似宣华古苑，并禽啼损清眠。"
        ], 
        "title": "木兰花慢 忆桂林山水，次忆云韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "记琼箫紫峒，玉貌珠喉，共引离尊。", 
            "晓月窥冰井，正云帆待发，霞袂轻分。", 
            "酒边散愁无计，桃叶倚桃根。", 
            "指郁水漓波，旧红新黛，同是销魂。", 
            "温存。", 
            "问谁识，验帕上香痕，襟上啼痕。", 
            "瘴雾侵梅骨，似坡仙南去，犹惜朝云。", 
            "海天暗增沈恨，潮汐变晨昏。", 
            "怕杜牧重来，梨花雨泣深闭门。"
        ], 
        "title": "忆旧游 鸳江旧感，用山中白云韵", 
        "type": "词", 
        "yun": null
    }, 
    {
        "author": "邱清泉", 
        "era": "近现代", 
        "subtype": "七言绝句", 
        "text": [
            "安论经纬起斯民，终为浮云蔽日频。", 
            "独仰云山遥万里，常挥涕泪泣孤臣。"
        ], 
        "title": "孤臣", 
        "type": "绝句", 
        "yun": "真"
    }, 
    {
        "author": "邱清泉", 
        "era": "近现代", 
        "subtype": "五言律诗", 
        "text": [
            "慷慨入荒城，孤烟帐下明。", 
            "风沙千户卷，烟树一村倾。", 
            "倦鸟艰难宿，归鸦哀怨鸣。", 
            "行行问去路，大雪满征程。"
        ], 
        "title": "新正自清丰西开，军次内黄，逢大雪满途", 
        "type": "律诗", 
        "yun": "庚"
    }, 
    {
        "author": "邱清泉", 
        "era": "近现代", 
        "subtype": "五言律诗", 
        "text": [
            "岁暮克昆仑，旌旗冻不翻。", 
            "云开交趾地，气夺大和魂。", 
            "烽火连山树，刀光照弹痕。", 
            "但凭铁和血，胡虏安足论！"
        ], 
        "title": "昆仑关", 
        "type": "律诗", 
        "yun": "元"
    }, 
    {
        "author": "邱清泉", 
        "era": "近现代", 
        "subtype": "七言律诗", 
        "text": [
            "汗马黄沙百战勋，神州多难待诸君。", 
            "从来王业归汉有，岂可江山与贼分。", 
            "暖日照融千树雪，寒风吹散满天云。", 
            "犹多狐鼠遁逃处，河朔家家望五军。"
        ], 
        "title": "赠本军立功诸将士——麾下第五军", 
        "type": "律诗", 
        "yun": "文"
    }, 
    {
        "author": "邱清泉", 
        "era": "近现代", 
        "subtype": "七言律诗", 
        "text": [
            "海天遥望落霞红，机杼声消井臼空。", 
            "常为远游违左右，徒劳征战转西东。", 
            "寒霜萧杀悲慈竹，冷雨凄凉泣古桐。", 
            "纵有俸钱多十万，承欢无路哭秋风。"
        ], 
        "title": "哭母", 
        "type": "律诗", 
        "yun": "东"
    }, 
    {
        "author": "邱清泉", 
        "era": "近现代", 
        "subtype": "七言律诗", 
        "text": [
            "万里云山北望频，南天立马一劳人。", 
            "邑多衰落伤农圃，路有饥寒耻重臣。", 
            "生意哀怜驱羸马，道心消逝伴朱轮。", 
            "烟村残野夕阳处，枉自风光画样新。"
        ], 
        "title": "滇南有感", 
        "type": "律诗", 
        "yun": "真"
    }, 
    {
        "author": "邱清泉", 
        "era": "近现代", 
        "subtype": "七言律诗", 
        "text": [
            "群山万壑水云天，回首蒸炎又十年。", 
            "南望初离关百二，北征今上路三千。", 
            "风横平野乌飞绝，雪压寒空马不前。", 
            "冷暖数来应自苦，犹留肋骨铁般坚。"
        ], 
        "title": "冬腊初到冀南逢大雪", 
        "type": "律诗", 
        "yun": "先"
    }, 
    {
        "author": "周凤翔", 
        "era": "近现代", 
        "subtype": "七言律诗", 
        "text": [
            "城边鼓角行军乐，客里椒盘守岁诗。", 
            "十载黄冠成废物，两行红烛负归期。", 
            "遨头不信春生脚，婪尾宁须酒醒脾。", 
            "到眼江湖还惜别，相逢饭颗又何时。"
        ], 
        "title": "和张式卿除夕诗二首（晚年作） 其一", 
        "type": "律诗", 
        "yun": "支"
    }, 
    {
        "author": "周凤翔", 
        "era": "近现代", 
        "subtype": "七言律诗", 
        "text": [
            "千门强树护花幡，懒逐初莺和上元。", 
            "故国楼台皆幻蜃，远山林木待穷猿。", 
            "纵横经史前无敌，利赖农桑后有援。", 
            "莫问平生奇险事，几人手剑向虞翻。"
        ], 
        "title": "和张式卿除夕诗二首（晚年作） 其二", 
        "type": "律诗", 
        "yun": "元"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "恨行云只解向天涯，无意蘸芳洲。", 
            "正蘋花弄晚，南鸿西燕，相对悠悠。", 
            "一样凄凉残照，明日莫登楼。", 
            "载得情多少，分付扁舟。", 
            "唤酒依然江上，把年华似锦，掷与轻鸥。", 
            "看青山数点，点点是离愁。", 
            "且休寄宫沟怨句，怕误他红叶尽飘流。", 
            "西风紧，断魂难觅，都化戍秋。"
        ], 
        "title": "甘州 和社友用玉田韵赠别", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "门前一尺桃花雨。因甚玉骢轻去。", 
            "点点春愁如絮。飘到眉心住。", 
            "灯边夜按红么谱。尘满翠弦筝柱。", 
            "分付啼鹃代诉。宛转伤春语。"
        ], 
        "title": "桃源忆故人", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "扣阑唤马恨玉钗，秋来不挂臣冠。", 
            "朱户飞镂，翠微流水，今宵梦到俱难。", 
            "雁绳暝宽。", 
            "怕断魂犹在风前。", 
            "甚吴天也替人愁，泪花飘雨一江寒。", 
            "双鬓绿波曾识，怎萧然独去，照影如蝉。", 
            "离墨偏浓，呼鸦题句，乱山为我铺笺。", 
            "傍桥系船。", 
            "对越娥妆镜婵娟。", 
            "剩前头几树凉红，独欹霜枕看。"
        ], 
        "title": "其一 霜花腴", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "冷淞照影话旧游，霜枫醉倚貂冠。", 
            "温酒帘栊，背花行李，闲鸥去住偏难。", 
            "梦嫌水宽。", 
            "问甚时飞到镫前。", 
            "听春声似隔天涯，小楼吴语夜香寒。", 
            "那时载人双桨，载秋魂一个，未蜕枯蝉。", 
            "怨叶初红，愁波空碧，问他可寄人笺。", 
            "隔云送船。", 
            "谢远山眉黛娟娟。", 
            "任苏台换尽斜阳，有情终耐看。"
        ], 
        "title": "霜花腴 其二 再和前韵寄同社", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "画帘梦颤丝丝雨，银蒜深垂。", 
            "燕子归时。", 
            "一点春寒恋被池。", 
            "镜尘不锁双鸾影，红泪调胭脂。", 
            "碧字题眉。", 
            "小砑云笺写艳词。"
        ], 
        "title": "罗敷媚", 
        "type": "词", 
        "yun": "支"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "凤帕笼春，鹅笙炙晓，歌尘影碍红楼。", 
            "粉郎初到，纤指卷帘钩。", 
            "谁把垂杨种遍，系香骢竟日勾留。", 
            "应休怪行云遏碧，不向鬓边流。", 
            "娇喉。", 
            "才一试，人间燕妒，天上鸾愁。", 
            "奈悤悤镜里，月散霞收。", 
            "更借么弦传恨，料伤春也似悲秋。", 
            "销凝处，青衫泪湿，肠断白江州。"
        ], 
        "title": "满庭芳 观演剧", 
        "type": "词", 
        "yun": "尤"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "碧槛移春，甚真香幻影，参透情根。", 
            "屏边那回无睡，绿梦初醒。", 
            "谁道灵均去后，向人天、不返秋魂。", 
            "年时目成处，有个词仙，吹瘦鹅笙。", 
            "真妃犹忆否，漫神皋解佩，别馆留簪。", 
            "露寒烟悄，应念冷尽红心。", 
            "还被东风一剪，剪愁痕、飘满湘云。", 
            "凌波翠鸾杳，写入琴弦，江上峰青。"
        ], 
        "title": "国香 买兰数本，香韵绝佳，为赋此解", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "么弦独理。", 
            "把万古东风，赚成商意。", 
            "灯畔梦痕，镜里年华都如水。", 
            "人天旧怨浑弹碎。", 
            "算苦了粉郎葱指。", 
            "鬘云夜堕，几番憔悴，萼华仙子。", 
            "应是。", 
            "海山韵杳，尽愁心、付与断红鸾尾。", 
            "冷到玉徽，便觉相思真无味。", 
            "桐丝一寸秋魂死。", 
            "更休向、爨余飘泪。", 
            "最怜兰恨将销，笼鹦唤起。"
        ], 
        "title": "绛都春 为琴绮赋", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "春去粉约，脂期愁里度。", 
            "画栏飘满芳絮。", 
            "瘦鹃啼不住。", 
            "银屏梦云无据。", 
            "艳宵容易曙。", 
            "香骢知在何处。", 
            "碧桃花外路。"
        ], 
        "title": "归国谣", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "嫩寒天。", 
            "钿箫吹起凤城烟。", 
            "拂柳穿花，舞台惊蝶，影翩翩。", 
            "芳筵。", 
            "镇留连。", 
            "飘零赢得伴婵娟。", 
            "紫骝乌帽轻俊，歌尘一道碍香鞯。", 
            "鸾帕题句，貂裘换酒，离愁忽堕尊边。", 
            "怪银屏按曲，谁写别调，搀入湘弦。", 
            "示我图画清妍。", 
            "仙阙缥缈，云外笑香悬。", 
            "琼楼迥，雕阑枕水，翠槛骑山。", 
            "有温泉，当日妃子，华清浴罢，腻染冰莲。", 
            "敲残羯鼓，舞破霓裳，遗恨天上人间。", 
            "往事都成梦，离宫系马，废苑鸣蝉。", 
            "春冷万花深处，把红心点点付啼鹃。", 
            "君看树密攒钿，波圆拭镜，黛映眉峰敛。", 
            "怕隔花人比天涯远。", 
            "又斜阳、孤骑黔关。", 
            "漫等闲，湿尽青衫。", 
            "听玉骢、嘶别更悽然。", 
            "且兰□去，也应回首，画里长安。"
        ], 
        "title": "戚氏", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "对水边镂，花下馆，芳踪草草无据。", 
            "艳才都减尽，只尊前添得，鬓丝如许。", 
            "彩笔花残，青衫叶冷，憔悴凤城羁旅。", 
            "飘零犹自好，问因甚啼鹃，尽催归去。", 
            "又叙别筝堂，湘弦断雁，写成悽语。", 
            "征轮还暂驻。", 
            "愁回首、但见离亭树。", 
            "君认取、银屏六曲。", 
            "水叠云重，分明画出天涯路。", 
            "料吟魂一点，直销到、乱山深处。", 
            "谁念铜驼俊侣。", 
            "转瞬东风，吹作海天萍絮。", 
            "相思几回朝暮。"
        ], 
        "title": "大酺 京邸送王梦湘下第旋济南", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "燕外芳丛，鸳边靓侣，花天嫩约重践。", 
            "紫曲迷香，红么按谱，十幅凤帘低卷。", 
            "眉心晕碧，镇飘出、愁痕两点。", 
            "寒浅春衫乍试，谈深夜灯频剪。", 
            "银屏殢云半掩。", 
            "照筝堂、嫠蟾初满。", 
            "漫倚缃桃话别，春魂太短。", 
            "待与商量吟管。", 
            "奈赋恨江郎病怀懒。", 
            "一片笙歌，绿杨天远。"
        ], 
        "title": "其一 天香", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "萍海鸥盟，花天蝶约，算来一例辜负。", 
            "万里题诗，五陵结客，赢得头颅如许。", 
            "青衫湿遍，已倦听、琵琶秋浦。", 
            "迢递熊湘归梦，飘零凤城羁旅。", 
            "应怜艳晨易午。", 
            "尽招邀、俊游俦侣。", 
            "埋尽英雄输与，软红尘土。", 
            "为问鹴裘在否。", 
            "直典到荷衣意良苦。", 
            "枉把黄金，铸成愁语。"
        ], 
        "title": "天香 其二 即事，柬京邸同人", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "翠帘斜卷。", 
            "又重憩斑骓，小坊幽院。", 
            "镜里花悰，灯边絮语，一架缃桃门掩。", 
            "倚扇双鸾罢舞，围席万莺争啭。", 
            "趁今夜，正酒满花满，月满春满。", 
            "池馆。", 
            "寒初逗，钿车过尽，相对成销黯。", 
            "烛拥红啼，衫凝碧唾，罗袖嫩香都减。", 
            "只恐梦云难据，更恐歌尘易散。", 
            "肠断处，是水远山远，天远人远。"
        ], 
        "title": "喜迁莺", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "是几度、愁鸾罢舞。", 
            "月殢花留，镇无情绪。", 
            "钿阁垂杨，等闲飘出别怀苦。", 
            "嫩莺啼晓，似惯学、伤心语。", 
            "倚遍笛边镂，悽绝更、送君南浦。", 
            "凝伫。", 
            "尽离筵一醉，酒醒玉骢何处。", 
            "东风夜紧，又惊散、云鸿旧侣。", 
            "有谁念、绝代才华，只赢得、十年羁旅。", 
            "应梦到丰台，数点冷红吹雨。"
        ], 
        "title": "长亭怨慢 送张荫庐下第出都", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "嫩指调冰。", 
            "弹不破、人天绿意冥冥。", 
            "弦畔东风，吹冷万古瑶情。", 
            "春梦和他鹦鹉忏，秋怀诉与凤凰听。", 
            "漫销凝。", 
            "催花羯鼓，弄月鹅笙。", 
            "相思水荒山远，料移船海上，别调凄清。", 
            "见说文鸾，而今也叹飘零。", 
            "禅心几回拖逗，初不为琵琶肠断声。", 
            "兰因在，伴华年、锦瑟修到三生。"
        ], 
        "title": "新雁过妆楼 再为琴绮赋，时余将有海上之行矣", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "门外落红深一尺。梦逐玉骢难觅。", 
            "今夜东风急。粉郎悬泪花前立。", 
            "愁到眉山遮寸碧。吹裂璇宫旧笛。", 
            "酒醒歌尘寂。断魂犹绕旗亭壁。"
        ], 
        "title": "惜分飞", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "梦影黏云无据。", 
            "和他恨天残碧，销沈今古。", 
            "才逗歌尘，又惹离愁，迷却一条归路。", 
            "年芳偷度。", 
            "怕无端紫曲门荒，茜裙人妒。", 
            "正分手短亭，绿暗烟雨。", 
            "送了芳骢初去。", 
            "留将嫩莺还住。", 
            "甚年年野火，烧不尽断肠处。", 
            "香堤尚记得，曾碍凤莲双步。", 
            "依前衬波南浦，别怀慵赋。"
        ], 
        "title": "逍遥乐 春草", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "小院桃花雨。", 
            "镇销魂湘帘半卷，数声啼宇。", 
            "门外斑骓勾留旧，携手画阑私语。", 
            "消受者酒边眉妩。", 
            "绿鬓飘零维摩榻，算年来略解伤春苦。", 
            "吹玉笛，甚情绪。", 
            "筝堂夜按阳关谱。", 
            "漫催成红悽绿怨，茜盟无主。", 
            "十丈车尘宣南路，埋尽春愁几许。", 
            "有多少云鸿失侣。", 
            "一寸情天伤心碧，便微躯化石都难补。", 
            "持此恨，竟终古。"
        ], 
        "title": "金缕曲 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "门外天涯路。", 
            "憩香骢绿沈小院，艳宵初曙。", 
            "草长红心江南岸，一片歌尘乍度。", 
            "甚粉约脂期都误。", 
            "但骂东风真无赖，送侬归不送愁归去。", 
            "空望断，凤城树。", 
            "年来春梦浑无据。", 
            "又悤悤旗亭折柳，三生萍絮。", 
            "宝瑟弦僵瑶情冷，漫把孤怀浪诉。", 
            "怕少个周郎能顾。", 
            "只道芳颜须珍重，料人间尚有相逢处。", 
            "抵多少，断肠句。"
        ], 
        "title": "金缕曲 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "镜里招鸾，一道舞尘香软。", 
            "话离愁夜灯重剪。", 
            "小字题蕉，恨红心太短。", 
            "料得回肠，比回廊更多几转。", 
            "拂柳穿花，曾认争春旧馆。", 
            "又悤悤马嘶人远。", 
            "寄语青衫，向绿波休浣。", 
            "留住啼痕，化天涯梦云千点。"
        ], 
        "title": "金钱子", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "燕兰小谱，向东风细读。", 
            "愿把黄金铸华屋。", 
            "正霓裳舞罢，星驾归来，帘卷处、碧晕湘波十幅。", 
            "王孙游倦矣，芳草天涯，乐府翻成望湘曲。", 
            "璧月乍当筵，翠袖珠冠，还惊认、芳姿苕玉。", 
            "待一角红楼上灯时，又修到三生，眼缘眉福。"
        ], 
        "title": "洞仙歌 偶见丰台花谱中有山阴王眉子词三首，因用原韵，依调继声 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "砑笺小字，倩流莺相候。", 
            "一寸春愁酒边逗。", 
            "看衣香引蝶，镜影招鸾，漫赢得、茸唾尚凝衫袖。", 
            "茜纱窗下坐，伤别伤春，如此销魂怎禁受。", 
            "耳语更多时，斜亸香肩，怕倚断、笙囊绿绣。", 
            "嘱花下银骢莫勾留，但别后相思，寄侬红豆。"
        ], 
        "title": "洞仙歌 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "春明门外，有数行烟柳。", 
            "三叠阳关笛中奏。", 
            "记银瓶索酒，画扇评诗，拚坐到、小院悄无人后。", 
            "旗亭何处是，绿鬓飘萧，月地花天肠断久。", 
            "徙倚画栏边，舞雪歌尘，料此际、正开檀口。", 
            "剩欲乞当筵紫云来，要十万莺花，一齐低首。"
        ], 
        "title": "洞仙歌 其三", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "钿尘不住。", 
            "镇香街十里，软红成雾。", 
            "绿杨天远，目送玉骢去。", 
            "嫩鬟亲剪与，酒边多少分付。", 
            "画浦停桡，又微波淼淼，催写断肠句。", 
            "依约隔花窗户。", 
            "梦遍罗衾，影事都无据。", 
            "相思一点，犹挂凤城树。", 
            "青衫怜倦旅。", 
            "人天飘泊如絮。", 
            "自别琼楼，应霞荒月老，慵对镜鸾舞。"
        ], 
        "title": "梦芙蓉", 
        "type": "词", 
        "yun": null
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "依依斜日傍林丘，习习微风过水楼。", 
            "倦鸟心迷潭底影，寒虫声带石根秋。", 
            "从来生态非相远，未必扬腾得自由。", 
            "坐久不知天入暝，虎溪西畔月如钩。"
        ], 
        "title": "溪畔", 
        "type": "律诗", 
        "yun": "尤"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "江上风平浪渐微，楼头坐看远帆归。", 
            "虹迎晚照横空出，雷逐残云带雨飞。", 
            "岚翠乍浮能映酒，野凉暗入辄吹衣。", 
            "十年河谷东西变，不必苍茫向四围。"
        ], 
        "title": "江楼晚坐", 
        "type": "律诗", 
        "yun": "微"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "人间潮汐几曾休，且托飞船作远游。", 
            "天合东西无旦暮，地分南北异春秋。", 
            "星芒日焰元相映，羽片金锤各自浮。", 
            "欲问嫦娥逃羿史，广寒岩穴不胜幽。"
        ], 
        "title": "新游仙诗", 
        "type": "律诗", 
        "yun": "尤"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "中宵耿耿梦难成，合眼须臾复自惊。", 
            "石雨纷飞天乍眩，岩浆欲出地先鸣。", 
            "龙鳞一落随蛇蜕，陆兽何因变海鲸。", 
            "起坐遥思未来际，悬灯如月笑多情。"
        ], 
        "title": "惊寤", 
        "type": "律诗", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "人生难得老来闲，诗卷飘零不用删。", 
            "缓缓长歌非当哭，萧萧独往只看山。", 
            "行怜野竹寒犹翠，归念冥鸿去未还。", 
            "过了南村回首望，双峰投影染溪湾。"
        ], 
        "title": "野游有感乙丑", 
        "type": "律诗", 
        "yun": "删"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "今是何须叹昨非，遐观深省两无违。", 
            "蚕丝已尽形随变，蝉蜕初离翅自飞。", 
            "星际波传遥影现，海心月过夜潮归。", 
            "从来群动存殊趣，坐向檐灯待早晖。"
        ], 
        "title": "观省丙寅", 
        "type": "律诗", 
        "yun": "微"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "青霄如镜任摩挲，琐琐烟云可奈何。", 
            "天上从来星照月，海心谁报火燃波。", 
            "四飞虫鸟知生趣，万古沧桑入短歌。", 
            "清境嬉娱忘所适，更攀霜桂倚岩阿。"
        ], 
        "title": "天游己巳", 
        "type": "律诗", 
        "yun": "歌"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "林泉鱼鸟日相亲，老获人间自在身。", 
            "带郭缘江非远隐，有茶无酒未全贫。", 
            "书知晋帖闲尤妙，吟爱陶诗淡益真。", 
            "几见沧桑吾尚健，优游不负十年春。"
        ], 
        "title": "抒怀", 
        "type": "律诗", 
        "yun": "真"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "冥搜不觉近三更，一望江天句始成。", 
            "霜月澄秋无片翳，风湍出峡有馀声。", 
            "洲寒早见衔芦雁，木落空思隔叶莺。", 
            "白首自怜心未已，犹将千里计征程。"
        ], 
        "title": "秋夜抒怀", 
        "type": "律诗", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "入梦多年影略存，一时念起漫重温。", 
            "地伸火舌流金液，天割岩层露碧痕。", 
            "咫尺龙髯非可附，冥茫云汉任前扪。", 
            "抟风且与鹏相逐，狂放无心逐帝阍。"
        ], 
        "title": "梦忆", 
        "type": "律诗", 
        "yun": "元"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "风尘何术免将迎，我亦茫然暗自惊。", 
            "身有老时无再少，意当灭后却重生。", 
            "逍遥或藉扶摇力，际会徒成竖子名。", 
            "坐对匡君栖隐处，萧条但见暮云横。"
        ], 
        "title": "晚坐吟辛未", 
        "type": "律诗", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "早有栖山饮谷情，东溪犹向梦中横。", 
            "月临岸竹凝烟气，风落岩冰作磬声。", 
            "游世惯看悲喜剧，娱心唯听鸟虫鸣。", 
            "淹留近郭虽非隐，却免群居话重轻。"
        ], 
        "title": "溪梦", 
        "type": "律诗", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "散老西江百世师，追从曾惜十年迟。", 
            "久闻贤嗣能传业，可许狂生就学诗。", 
            "草野行歌徒放浪，松门梦访复迷离。", 
            "还乡喜见高旌动，咫尺何当副素期。"
        ], 
        "title": "奉赠陈彦和先生补录丁亥旧作", 
        "type": "律诗", 
        "yun": "支"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "月过中庭影渐斜，灯前默自饮春茶。", 
            "棋收无意思残局，风息何因见落花。", 
            "车驾几曾循一辙，蛙声休问属谁家。", 
            "远游稍负平生志，魂梦当乘犯斗槎。"
        ], 
        "title": "春夜遣怀", 
        "type": "律诗", 
        "yun": "麻"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "注目前林晾羽鸦，天边隐隐露晴霞。", 
            "风高渐欲收残雨，树老新看著嫩花。", 
            "入世有缘随聚散，逢人无意辨迎遮。", 
            "衰年唯觉萧闲好，独往江干踏浅沙。"
        ], 
        "title": "江干吟", 
        "type": "律诗", 
        "yun": "麻"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "惯看尘壤蚁王更，忽梦乘风访玉京。", 
            "陨石本为星焰烬，极光谁锡烛龙名。", 
            "秦陵陶俑徒堪赏，汉殿金芝岂再荣。", 
            "俯仰人天无故物，萧然长啸两三声。"
        ], 
        "title": "读史有感", 
        "type": "律诗", 
        "yun": "庚"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "入耳声波总荡胸，也曾远避却相从。", 
            "人间特重能言鸟，虫类徒轻变色龙。", 
            "月映澄潭生静影，雁呼归侣恋前踪。", 
            "山风岂预禅门事，传送东林旦暮钟。"
        ], 
        "title": "静省作丙子", 
        "type": "律诗", 
        "yun": "冬"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "蜂蚁纷争事亦常，衣冠蹈藉却堂皇。", 
            "太空星日初无别，区落权威自作王。", 
            "陵寝终难安朽骨，鼎铭差幸露馀光。", 
            "痴翁何必寻前绪，且领溪庐午梦香。"
        ], 
        "title": "溪庐吟", 
        "type": "律诗", 
        "yun": "阳"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "劫波往复碎虚空，宇宙疑穷却未穷。", 
            "时有霄尘新组合，岂无近似旧星宫。", 
            "于今预测犹难验，自古先知亦故蒙。", 
            "涉猎徒淹闲岁月，出门欣见暮江红。"
        ], 
        "title": "读霍金《宇宙之未来》有会而作", 
        "type": "律诗", 
        "yun": "东"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "夜幕将垂兴未穷，急飞归鸟各西东。", 
            "林梢适上盈盈月，谷口仍吹习习风。", 
            "零露暗随花气重，清池深与涧泉通。", 
            "寻常步履逢新景，伫看天边幻变虹。"
        ], 
        "title": "溪林晚坐", 
        "type": "律诗", 
        "yun": "东"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "五年离乱远避地，浮海归来好问奇。", 
            "襞积工夫宁异昔，冥鸿节概见幽期。", 
            "讴吟坐了堂堂景，桃李还看处处垂。", 
            "甚爱岁时思君共，一江衣带肯相随。"
        ], 
        "title": "饶宗颐归葫芦市", 
        "type": "律诗", 
        "yun": "支"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "千里燋山但烧痕，禾僵土裂不成村。", 
            "密云悭雨天斯怒，丛雁哀呼日尚温。", 
            "骚屑可堪戎马急，疮痍忍见瘠尪存。", 
            "焚巫救暍岂无谓，待挞雷师叩帝阍。"
        ], 
        "title": "闵早", 
        "type": "律诗", 
        "yun": "元"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "榕江崛起接姚江，道义犹能独立扛。", 
            "理学弟兄元不易，直臣肝胆自无双。", 
            "低徊断垄牛羊下，浩荡寒流日夕撞。", 
            "绝续良知薪火在，世衰只叹足音跫。"
        ], 
        "title": "石碑谒薛中离先生墓", 
        "type": "律诗", 
        "yun": "江"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "香山有句儿童解，命笔侯官又一奇。", 
            "过眼几令交臂失，淘沙终竟见金披。", 
            "胜流龙象今难再，兴趣江湖老不辞。", 
            "长夜烧灯煖吟屋，引人忘睡四更时。"
        ], 
        "title": "题石遗老人诗册", 
        "type": "律诗", 
        "yun": "支"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "轮囷肝胆气如虹，不下田横五百中。", 
            "破釜沉舟空涕泪，弯弓射日足豪雄。", 
            "千秋怀抱归诗卷，一角湖山老寓公。", 
            "惆怅霸才无用处，鸡鸣风雨卧书丛。"
        ], 
        "title": "题仓海先生遗像", 
        "type": "律诗", 
        "yun": "东"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "随流节序去堂堂，湖海飘零渐老苍。", 
            "守岁孤灯听夜雨，负嵎群盗窟江乡。", 
            "春光大地围城减，白酒深杯坐漏长。", 
            "苦想升平归故里，窗前亲嗅绿梅香。"
        ], 
        "title": "除夕居榕城时大脊岭寇警正亟", 
        "type": "律诗", 
        "yun": "阳"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "狼奔豕突各西东，烽火仓皇处处同。", 
            "我辈宁缘不义屈，彼苍岂使即途穷。", 
            "风波前路凭忠信，消息良朋阻雁鸿。", 
            "万里霜天今夜月，如何各在乱离中。"
        ], 
        "title": "避乱宿南山客舍闻日寇且至人心浮动彻夜呼声不绝望月有怀诸友", 
        "type": "律诗", 
        "yun": "东"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "起看故国愁何在，比似轻舟出峡时。", 
            "但得乾坤留正气，奚妨猿鹤忍长饥。", 
            "劫馀差有琴书伴，喜极翻成涕泪垂。", 
            "花外归帆随雁远，有人留滞尚天涯。"
        ], 
        "title": "寇退送叶石二老归里时余沿尚滞汤坑", 
        "type": "律诗", 
        "yun": "支"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "不死终能见太平，绿杨犹作旧时青。", 
            "饥鹰废垒空陈迹，风雨河山共此亭。", 
            "入寺更劳僧具饭，洗兵料是佛倾瓶。", 
            "相携残醉迟归羽，影乱寒阳挟小星。"
        ], 
        "title": "乱后携家人登黄岐山亭共饭侣云寺", 
        "type": "律诗", 
        "yun": "青"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "燹馀鮀岛劫痕深，门巷依稀取次寻。", 
            "荡涤尘襟呼绿蚁，披猖云气作春阴。", 
            "八年抗迹栖岩壑，万事如流换古今。", 
            "犹有亲朋相见地，故应鲸饮不辞斟。"
        ], 
        "title": "乱后鮀岛访问诸友并谢招饮", 
        "type": "律诗", 
        "yun": "侵"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "五年重九两回来，不负江山与酒杯。", 
            "渐老心情秋比淡，无多诗思雨相催。", 
            "凭危已觉单衣冷，望远尤难笑口开。", 
            "萸菊略酬今日意，愁闻直北雁声哀。"
        ], 
        "title": "九日登北山亭", 
        "type": "律诗", 
        "yun": "灰"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "出郭寻秋柿叶霜，追随二老与瞻望。", 
            "苍茫湖水剩深碧，撩乱岩花尚晚香。", 
            "独上孤亭观日落，试骑危石纳风凉。", 
            "清游浪说偏归暮，一聚艰难况异乡。"
        ], 
        "title": "秋日偕寿栴星阁宗颐德侯陪叶石二老游湖山作", 
        "type": "律诗", 
        "yun": "阳"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "青灯老屋绿阴繁，旧梦如尘此复温。", 
            "同学朋侪今剩几，当年庭树久无存。", 
            "沧桑已觉愁城郭，哀乐还宜傍酒樽。", 
            "不是馈桃些小事，可堪枨触已销魂。"
        ], 
        "title": "客有馈蘋桃者因忆儿时就读李氏书塾庭有斯树课馀群儿共争坠果倏忽四十馀年同学诸朋不知何处而树亦成薪久矣感念今昔爰赋此诗", 
        "type": "律诗", 
        "yun": "元"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "相闻数载无由见，得见今朝敢恨迟。", 
            "荡屋溪光明老眼，危楼秋日瘦新诗。", 
            "昔人已叹文章贱，时事未嫌高论卑。", 
            "欲与先生商世梦，青山如笑隔帘窥。"
        ], 
        "title": "畸楼访林寄沧先生", 
        "type": "律诗", 
        "yun": "支"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "佳节寻常羁异县，故乡邂逅共中秋。", 
            "照人太古仍今月，词客当筵已白头。", 
            "酩酊深杯宁自惜，艰难一聚想攀留。", 
            "明年此会知何地，翻羡天河有女牛。"
        ], 
        "title": "中秋偕梦香宗颐凤城望月时梦老有海外之游以送别", 
        "type": "律诗", 
        "yun": "尤"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "古人九日多佳句，今我逢晨独举杯。", 
            "近郭无山堪望远，荒城有菊亦迟开。", 
            "须眉可惜难常黑，风雨能吟总费才。", 
            "只想乡园石慵老，湖漘秋好与徘徊。"
        ], 
        "title": "九日客中有怀石慵老", 
        "type": "律诗", 
        "yun": "灰"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "濩落风尘老弟兄，每劳鸿雁寄离情。", 
            "光阴无那催双鬓，黑白犹然对一枰。", 
            "为异英才长蠖屈，欲从海客缔鸥盟。", 
            "拂衣何日同归去，相约郊圻事耦耕。"
        ], 
        "title": "寄松生兄羊城", 
        "type": "律诗", 
        "yun": "庚"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "渡海寒流力已微，孤城一夜震馀威。", 
            "为谋诸妇倾藏酒，难得秋风早赎衣。", 
            "篱菊自饶霜雪色，塞鸿空羡稻粱肥。", 
            "天心人事总能测，愿祝重阴换夕辉。"
        ], 
        "title": "寄寒", 
        "type": "律诗", 
        "yun": "微"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "巨灵伸臂碧云浔，一叶扁舟就塔阴。", 
            "七级浮屠何旷快，六旬老子此登临。", 
            "金风排闼遣残暑，霜鹘盘空有远心。", 
            "欲赋新诗惭笔力，耳边松吹抵清吟。"
        ], 
        "title": "三元塔", 
        "type": "律诗", 
        "yun": "侵"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "秦淮风月足温柔，艳事流传四百秋。", 
            "佳句难销名士感，幽兰原写美人愁。", 
            "久嗟泪尽抛红豆，孰意珠联出白头。", 
            "自是精灵长不减，故教万里巧相投。"
        ], 
        "title": "题马王诗画合卷   并序", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "家亡国破祸重临，弱质飘零岂自禁。", 
            "千古伤心悲愤作，失身漫比白头吟。"
        ], 
        "title": "蔡文姬", 
        "type": "绝句", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "不应公轩有道徵，人伦东国著名称。", 
            "当时雅重登龙选，输汝仙舟伴李膺。"
        ], 
        "title": "郭林宗 其一", 
        "type": "绝句", 
        "yun": "蒸"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "婞直风高党祸兴，三君八俊死相仍。", 
            "一生危行言能逊，独免黄门宦者憎。"
        ], 
        "title": "郭林宗 其二", 
        "type": "绝句", 
        "yun": "蒸"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "沼吴功就卸朝衫，三徙成名更不凡。", 
            "越国黄金空铸像，江湖已署散人衔。"
        ], 
        "title": "范蠡", 
        "type": "绝句", 
        "yun": "咸"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "尽把描花旧帖焚，琐窗初遇薛灵芸。", 
            "从今若得金针度，绣出鸳鸯更示君。"
        ], 
        "title": "答豁轩 其一", 
        "type": "绝句", 
        "yun": "文"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "缥缈琼楼耸碧空，箫声鹤背好乘风。", 
            "相期凡骨金丹换，痛下千年洗伐功。"
        ], 
        "title": "答豁轩 其二", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "亦应风月动关思，却是同袍不得知。", 
            "经卷药炉新活计，晚来专赴白莲期。"
        ], 
        "title": "和留仙女史集句 其一", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "芙蓉巷里木犀门，霞佩香风缟袂温。", 
            "何事欲攀尘外契，也容河鼓过天孙。"
        ], 
        "title": "和留仙女史集句 其二", 
        "type": "绝句", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "荏苒轻盈不自持，东门曾斗舞腰肢。", 
            "那堪摇落秋江上，正是芙蓉得意时。"
        ], 
        "title": "秋柳", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "赤壁矶头战舰烧，军声百万付寒潮。", 
            "谁知顾曲风流客，伯业东南启六朝。"
        ], 
        "title": "周公瑾", 
        "type": "绝句", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "天马西来自大宛，极东郡县及真番。", 
            "版图拓到要荒外，消得山呼万岁尊。"
        ], 
        "title": "汉武帝 其一", 
        "type": "绝句", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "临朝尽绌百家言，独表崇儒雅意存。", 
            "对策春秋居第一，菑川牧豕相公孙。"
        ], 
        "title": "汉武帝 其二", 
        "type": "绝句", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "上书献赋满金门，争及官家藻思繁。", 
            "汾水秋风传绝唱，依稀楚客咏兰荪。"
        ], 
        "title": "汉武帝 其三", 
        "type": "绝句", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "独立朝端不屈挠，曹瞒侧目避讥嘲。", 
            "暂时延得金刀祚，终见遗孤泣破巢。"
        ], 
        "title": "孔融", 
        "type": "绝句", 
        "yun": "肴"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "烟波浩淼道途修，久矣华胥托梦游。", 
            "漫笑院门持钵去，新亭何处哭神州！"
        ], 
        "title": "偶从报上见云从寄赠诗，次韵答之", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "孝子精诚草木知，霜林忽见笋离离。", 
            "临风暗咒休成竹，正是高堂进膳时。"
        ], 
        "title": "冬笋", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "打稻家家趁早冬，寒郊游眺一携筇。", 
            "村童拾穗归来晚，笑指斜阳挂远峰。"
        ], 
        "title": "观穫稻 其一", 
        "type": "绝句", 
        "yun": "冬"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "篝车声起又初冬，山下人家半业农。", 
            "閒踏前村红叶去，寻他田叟话丰凶。"
        ], 
        "title": "观穫稻 其二", 
        "type": "绝句", 
        "yun": "冬"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "一生花里蝶翩翩，愿得群芳在眼前。", 
            "旧梦扬州犹未觉，甘心十万解腰缠。"
        ], 
        "title": "买花", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "平襄疏远奉车升，钟邓西来隙可乘。", 
            "汉火伤心从此灭，改元空自号炎兴。"
        ], 
        "title": "蜀后主（以下壬子）", 
        "type": "绝句", 
        "yun": "蒸"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "敛得粗心细若丝，晴窗砥墨麝香吹。", 
            "近来爱仿簪花格，亲录金荃集内词。"
        ], 
        "title": "学书 其一", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "合势分锋要适宜，眠时画腹尚沉思。", 
            "只愁秃笔埋成冢，终逊闺中卫茂猗。"
        ], 
        "title": "学书 其二", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "花映纱窗白日迟，纸光玉版砚红丝。", 
            "墨猪笔虎关名誉，珍重濡毫欲写时。"
        ], 
        "title": "学书 其三", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "信笔涂鸦识者嗤，何须伏案苦无师。", 
            "笼鹅去换羲之帖，驻马来观索靖碑。"
        ], 
        "title": "学书 其四", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "书苑千秋笔数枝，真行草隶各争奇。", 
            "成名恐落钟王后，远仿周秦以上碑。"
        ], 
        "title": "学书 其五", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "姜芽敛手人非拙，珠玉挥毫我太痴。", 
            "便恐求书穿户限，何须远过永禅师。"
        ], 
        "title": "学书 其六", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "一炬珠江竟不然，纷纷贾舶下西天。", 
            "睡狮二百馀年睡，何日烟霞痼疾捐。"
        ], 
        "title": "阿片", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "又向燕都见子之，欺人寡妇与孤儿。", 
            "只今秦患方西起，未是奸雄高卧时。"
        ], 
        "title": "袁世凯 其一", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "优诏东山起视师，负恩倒把太阿持。", 
            "禅台筑罢尧城筑，千古纲常扫地时。"
        ], 
        "title": "袁世凯 其二", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "万树松杉倚碧山，更无人处鸟间关。", 
            "不知身与诸天近，俯视邱陵总等閒。"
        ], 
        "title": "山行", 
        "type": "绝句", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "早重民权唱自由，黄袍加体视如疣。", 
            "漫将拿破仑相比，专制终为法国忧。"
        ], 
        "title": "孙逸仙 其一", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "共和新国耀寰球，名冠中华四百州。", 
            "才学征诛还揖让，亦为尧舜亦商周。"
        ], 
        "title": "孙逸仙 其二", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "新君丹穴不须求，一舸迎归自美洲。", 
            "扫尽五千年帝政，伫看黄种出人头。"
        ], 
        "title": "孙逸仙 其三", 
        "type": "绝句", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "飒飒声来菡萏池，小楼连日苦催诗。", 
            "炎埃扫尽嫌泥泞，好事难兼在一时。"
        ], 
        "title": "暑雨", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "闭门索句陈无已，不见三年今眼明。", 
            "病喜免为断胫鹤，饮须拚作吸川鲸。", 
            "诗敦累夜灯同剪，客散高楼雨又晴。", 
            "近事细谈真羡汝，阶前添得两兰茎。"
        ], 
        "title": "赠槐庭", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "烛灺西窗梦不成，小楼风露近三更。", 
            "满池荷叶浮香气，绕砌流泉作雨声。", 
            "酒渴玉川思茗饮，人来汐社续诗盟。", 
            "十年鹿海须臾事，相对南冠愧此生。"
        ], 
        "title": "同槐庭、藻云、笛亭小集吕氏新楼", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "联翩裙屐访西畴，满眼溪山喜气浮。", 
            "半道未携清酒候，诸君姑为白云留。", 
            "也知野外无供给，随意田家有唱酬。", 
            "遥比竹林人恰七，嵇琴阮啸共千秋。"
        ], 
        "title": "五月一日沧玉、锡祺、笛亭、槐庭、藻云及舍侄仲衡集予无闷草堂，喜而有作 其一", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "篱门犬吠故人来，陡觉光辉照草莱。", 
            "吟兴应嫌鹅鸭闹，酒怀暂对水云开。", 
            "闲居物外花三径，雅会尘中岁几回。", 
            "却忆匡山莲社客，晨星寥落剧堪哀。"
        ], 
        "title": "五月一日沧玉、锡祺、笛亭、槐庭、藻云及舍侄仲衡集予无闷草堂，喜而有作 其二", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "佣耕奉母岂能贤，隔断尘嚣地自偏。", 
            "陶令闲情消秫酒，邵平生计托瓜田。", 
            "时危碧海栽桑后，身老青山学道年。", 
            "畴昔知音多见弃，诸君犹赏伯牙弦。"
        ], 
        "title": "五月一日沧玉、锡祺、笛亭、槐庭、藻云及舍侄仲衡集予无闷草堂，喜而有作 其三", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "衡茆蠖屈寸心违，小集题襟傍翠微。", 
            "晓雨半林鸠语杂，薰风十顷稻花肥。", 
            "田园诗老忘机好，贫贱交能耐久稀。", 
            "从此薜萝幽径熟，相思时一叩柴扉。"
        ], 
        "title": "五月一日沧玉、锡祺、笛亭、槐庭、藻云及舍侄仲衡集予无闷草堂，喜而有作 其四", 
        "type": "律诗", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "刻画无盐费写生，瑶篇叠赠愧深情。", 
            "北山人或嘲充隐，南亩君胡慕力耕。", 
            "荒径几时寻蒋诩，酒杯此日忆公荣。", 
            "甲城绛帐围丝竹，想见玄谈娓娓清。"
        ], 
        "title": "次和庄君云从辱赠原韵", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "新蝉满树夕阳斜，半亩蔬香老圃家。", 
            "荚破鸟衔篱下豆，叶黄虫蚀陇头瓜。", 
            "途穷生事皆如此，世乱征徭未有涯。", 
            "况复春霖伤早稻，空仓枉自待鸣枷。"
        ], 
        "title": "首夏田园即事", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "订交栎社最韶年，笔政新操卸教鞭。", 
            "未见早蒙诗宠赠，相逢尽脱礼拘牵。", 
            "酌君无酒求医地，伴我暂閒休沐天。", 
            "亦有草堂寄青嶂，过从约待病躯痊。"
        ], 
        "title": "医室喜云从社弟过访（以下丙午）", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "幅巾入社少年时，谈吐风生五麈持。", 
            "多艺久谙大和字，惊人笔有小仓诗。", 
            "昂头报界应无敌，握手骚坛恨太迟。", 
            "已许异书亲口授，莫违相约惹相思。"
        ], 
        "title": "次和云从见赠韵", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "鹿子江头识面迟，骚坛二妙桂林枝。", 
            "板桥书法兼工隶，秋水才华并善诗。", 
            "茅店临溪邀共醉，纸窗剪烛话相思。", 
            "客中此会真奇绝，劳燕东西若有期。"
        ], 
        "title": "台中遇郑君贻林及同社庄君太岳赋赠", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "懒向花丛秉烛游，旧旗亭地暂淹留。", 
            "题襟又得诗家秀，说剑难销酒后愁。", 
            "隔巷荒鸡催曙色，打窗落叶报新秋。", 
            "客中俱有还乡梦，昨夜星辰乞巧楼。"
        ], 
        "title": "瑞轩小集次雅堂韵", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "伊川被发久为戎，望绝英雄草莽中。", 
            "革命空谈华盛顿，招魂难起郑成功。", 
            "霸才无主谁青眼，诗卷哀时有变风。", 
            "击碎唾壶歌当哭，知君应不为途穷。"
        ], 
        "title": "赠连君雅堂二首 其一", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "才华纵横策治安，江湖沦落一儒冠。", 
            "神交数载凭文字，晤语移时吐胆肝。", 
            "热血少年消耗易，颓风故国挽回难。", 
            "愿君好继龙门史，藏向名山后代看。"
        ], 
        "title": "赠连君雅堂二首 其二", 
        "type": "律诗", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "西山吹帽枕山行，曾访元方好弟兄。", 
            "别后又惊九秋半，到来深盼二难并。", 
            "词坛有约嗟离合，往事重谈感死生。", 
            "今夜月泉人满座，愿君诗酒尽欢情。"
        ], 
        "title": "赠豁轩社弟", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "焚香闭阁卧经时，病债难填似漏卮。", 
            "服药医教停举白，呕心妻劝罢哦诗。", 
            "闲情花月欢场减，瘦骨云山破衲宜。", 
            "惭愧故人相厚意，吟笺遥寄写乌丝。"
        ], 
        "title": "病中云从有诗见忆，次韵答之", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "良辰美景相随至，故里他乡总是过。", 
            "但要诗篇答花月，不须归梦绕烟萝。", 
            "谋生笔砚虽云陋，溷迹渔樵岂足多。", 
            "一任天公巧磨折，固穷有术奈予何！"
        ], 
        "title": "读云从客中秋思，次韵慰之", 
        "type": "律诗", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "锦字迢遥寄窦滔，香车有梦亦难遭。", 
            "情天运厄红羊劫，银海风生白马涛。", 
            "蓬岛何时重啖枣，瑶池往日忆偷桃。", 
            "纤纤好在麻姑爪，莫为他人背痒搔。"
        ], 
        "title": "雾峰杂咏十首 十 戏次济若韵", 
        "type": "律诗", 
        "yun": "豪"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "萧疏花市似僧寮，一榻茶烟远俗嚣。", 
            "地净吸来空气好，身閒养得睡魔骄。", 
            "卧闲汽笛知车过，坐置冰囊觉暑消。", 
            "问疾客时携果饵，挽留情话破无聊。"
        ], 
        "title": "夏日病室作", 
        "type": "律诗", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "嘉政溪边辟草莱，凤凰山北起楼台。", 
            "熬波海上银沙积，煮玉云中宝鼎开。", 
            "破浪音曾怀大志，弹琴今且皂吾财。", 
            "延宾籍甚当时驿，十五年前记我来。"
        ], 
        "title": "林圮埔访宗人月汀赋赠", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "斗室清香习静时，耳根洗尽竹兼丝。", 
            "寻春已觉樊川梦，止酒初吟彭泽诗。", 
            "脱离火坑君自勇，步趋芳躅我能为。", 
            "相期更勉藏山业，没世无名最可悲。"
        ], 
        "title": "次韵和蔡惠如病中有感", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "一邱自号谢家山，垂老菟裘卜此间。", 
            "薇洞花开携妓赏，豆田草长课儿删。", 
            "身除卖药何曾出，心为敲诗未得閒。", 
            "时有门生来问字，月明林下叩柴关。"
        ], 
        "title": "次韵和谢颂臣先生山居诗", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "长绳难系织乌奔，老大心情把酒论。", 
            "醉眼山河棋换局，寄身农圃叶归根。", 
            "黄金交态嗟空手，白雪诗篇见法门。", 
            "自说君亲犹未报，穷途深怕受人恩。"
        ], 
        "title": "次韵赠张君星岳", 
        "type": "律诗", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "分手嘉城岁月淹，斗衡东指一年添。", 
            "甚思诗社招坡颖，可许交情缔庆廉。", 
            "愧我谋生唯耒耜，望君医国有针砭。", 
            "东游负笈心应决，早晚樱花压帽檐。"
        ], 
        "title": "寄赖雨若即次其丙午除夕书怀韵", 
        "type": "律诗", 
        "yun": "盐"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "小阁登临当小楼，几多风景雨中收。", 
            "烟云弥漫山披絮，涕泗滂沱草也愁。", 
            "万树红花如颒面，千竿绿竹尽低头。", 
            "羡他双燕频来去，不怕沾濡兴正遒。"
        ], 
        "title": "春雨", 
        "type": "律诗", 
        "yun": "尤"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "袅袅依依映画楼，谁人曾有此风流。", 
            "征人生怕闻羌笛，少妇争堪见陌头。", 
            "客舍青从关外断，龙池绿向雨中稠。", 
            "泪挥灞岸知多少，马足无情不肯留。"
        ], 
        "title": "春柳", 
        "type": "律诗", 
        "yun": "尤"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "先生文采莫能几，风节尤为世所稀。", 
            "愧我残年仍白士，羡公壮岁傍皇扉。", 
            "坚辞爵禄终蒙许，乍上云霄即倦飞。", 
            "最是龙头欣独立，顿教令闻满邦畿。"
        ], 
        "title": "登雪浪怀蒋重珍先生", 
        "type": "律诗", 
        "yun": "微"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "缕缕炊烟上碧空，林端还有夕阳红。", 
            "归鸦群噪人声外，远岭争藏暮色中。", 
            "六七牧童深巷去，两三渔艇小桥东。", 
            "闲来独步长堤上，诗思如泉乐不穷。"
        ], 
        "title": "晚眺", 
        "type": "律诗", 
        "yun": "东"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "大名鼎鼎满梁溪，诗思如泉带醉题。", 
            "讹订亥鱼思旧日，门多桃李羡新蹊。", 
            "仰看素月攀秋桂，趋上丹墀听晓鸡。", 
            "惭愧难雕同朽木，每怀绛帐感云泥。"
        ], 
        "title": "怀许彝定夫子（名国凤）", 
        "type": "律诗", 
        "yun": "齐"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "才名洋溢逐云腾，寰海无人不服膺。", 
            "瓦砾敬呈今日始，珠玑慨赐昔年曾。", 
            "羡君真是鸡群鹤，愧我难为骥尾蝇。", 
            "惆怅渐江同作客，西窗夜雨负青灯。"
        ], 
        "title": "柬砚兄钱子泉先生（名基博）", 
        "type": "律诗", 
        "yun": "蒸"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "年方有室轶群英，拜读鸿文使我惊。", 
            "曾向许衡同问字，未邀王绩共飞觥。", 
            "山村设有马融帐，油幄高于庾杲名。", 
            "垂老瞻韩心甚切，行将一谒当登瀛。"
        ], 
        "title": "柬砚兄钱孙卿先生（名基厚）", 
        "type": "律诗", 
        "yun": "庚"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "夕阳幻作彩霞多，看似红罗不当罗。", 
            "黄麦送残春日景，绿秧催起老农歌。", 
            "云横岭上争迎鸟，水满溪中喜共鹅。", 
            "遥想漆湖无限好，其如霜雪满头何。"
        ], 
        "title": "夏日玩暮景有感", 
        "type": "律诗", 
        "yun": "歌"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "纷纷大雨正黄梅，诗兴中兼酒兴开。", 
            "远岭不知何处去，狂风争入小楼来。", 
            "顿教众绿生三径，喜见甘霖遍九垓。", 
            "暑气全消凉满袖，大千无复有纤埃。"
        ], 
        "title": "夏雨", 
        "type": "律诗", 
        "yun": "灰"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "闲来缓步柳堤边，风景无涯媚我前。", 
            "四面青苗齐绕屋，数头黄鸟竞冲天。", 
            "行云遮日山光黯，湛露如珠草色妍。", 
            "少女二三浮桂棹，半溪菱叶正田田。"
        ], 
        "title": "柳堤晨眺", 
        "type": "律诗", 
        "yun": "先"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "斗室穷苦似楚囚，特来胜地豁双眸。", 
            "秋风吹老桥头柳，湖浪争冲水面鸥。", 
            "芦舞万株迷牧径，帆开六扇尽渔舟。", 
            "不堪夕日催人返，无限云霞一望收。"
        ], 
        "title": "登普济桥", 
        "type": "律诗", 
        "yun": "尤"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "冻云漠漠满天空，不见崦嵫夕日红。", 
            "无限浪花争起落，几多渔艇各西东。", 
            "破乘壮志思宗子，退隐高风仰范公。", 
            "最是萧萧芦荻里，不知果否有英雄。"
        ], 
        "title": "壬子港晚眺", 
        "type": "律诗", 
        "yun": "东"
    }, 
    {
        "author": "周云阁", 
        "era": "近现代", 
        "subtype": "七言律诗", 
        "text": [
            "生平胞与是衷肠，一听人家取用忙。", 
            "倒映垂杨添水景，分将碎月作波光。", 
            "春归花絮频相逐，秋到楼台更觉凉。", 
            "笑彼池塘真蕞尔，绝无舟楫可浮航。"
        ], 
        "title": "溪", 
        "type": "律诗", 
        "yun": "阳"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "湖楼经醉惯，旧题淡墨，几度瘴乡春。", 
            "壮心空酒盏，十载回翔，蓬转动孤根。", 
            "投荒倦客，选胜日、同款深尊。", 
            "游兴阑，碧浔烟水，半入楚江云。", 
            "惊魂。", 
            "安仁花县，石尉河阳，已思归成引。", 
            "归未久、追寻陈事，前梦无痕。", 
            "今宵咫尺蓬山月，度关山、双照怀人。", 
            "人更远，空劳对月思君。"
        ], 
        "title": "三犯渡江云", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "记东华听雨，太学观碑，酒所深尊。", 
            "岁序侵寻过，问微辞楚客，人故春分。", 
            "秘闻总归天上，同辇罢金根。", 
            "叹坠井银瓶，濯龙琼岛，何地招魂。", 
            "犹存。", 
            "旧通德，怕拥髻啼妆，洗梦无痕。", 
            "捣素悲秋扇，想魂随穆满，重璧沈云。", 
            "忍吟病山词句，蝉叶怨黄昏。", 
            "只月照瀛台，魂徕彷佛长信门。"
        ], 
        "title": "忆旧游 读落叶词，用玉田韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "泪痕珍重鲛丝渍，肠随舞鸾俱断。", 
            "领羂诃梨，觞承蘸甲，依约十香曾见。", 
            "传歌小宴。", 
            "正碎掐春葱，酒慵花倦。", 
            "玉揾冰凝，煖融妆粉殢痕满。", 
            "蘅芜幽梦乍醒，怕蓬山恨隔，人似天远。", 
            "叠胜缄愁，分香赠别，愁拂夕筝钿雁。", 
            "襟痕未减。", 
            "有红豆中含，碧纱同荐。", 
            "倚醉题诗，为谁抛媚眼。"
        ], 
        "title": "齐天乐 和忆云题帕", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "倦烟寒水。", 
            "更天抹断霞，山凝晚翠。", 
            "乍豁吟眸，岁华今昔堪惊，客感渺茫无际。", 
            "清尊相伴，省他年、似寻梦，也应难记。", 
            "正愁里。", 
            "举酒酹花，情款深至。", 
            "华颠菊好羞簪，便香泛、紫萸杯斟浮蚁。", 
            "莫笑餐英，不管彭泽闲情，略解楚累风味。", 
            "万方多难此登临，两无绪、只堪沈醉。", 
            "强扶起。", 
            "小极比花憔悴。"
        ], 
        "title": "惜黄花慢 重九和逃禅", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "高林霜意透。", 
            "见翠翳黄匀，水犀纹绉。", 
            "蟹螯共侑。", 
            "东篱下，伴得寒香盈袖。", 
            "休呼橘友。", 
            "沁鼻观、枸橼同嗅。", 
            "融蜡蒂、壶扬轻圆，珠窠絮云笼就。", 
            "擎来绮席晶盘，更小试并刀，剥烦纤手。", 
            "月梳细剖。", 
            "罗囊解玉，裹琼蕤光溜。", 
            "吴盐初逗。", 
            "怕齿软、瑶姬禁受。", 
            "争比并、容管沙田，恭城雒垢。"
        ], 
        "title": "玉烛新 赋蓬溪何园柚", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "正秋心欲碎。", 
            "怕暗里、流年轻掷。", 
            "雪衣梦惊，严霜摧锦翼。", 
            "泪黦香迹。", 
            "莫问家何在，彩云天远，望赤城仙国。", 
            "春襟翠羽湔芳泽。", 
            "齧锁朱栊，巾车紫陌。", 
            "前尘更堪追惜。", 
            "记梳翎顾影，英盼花隔。", 
            "予怀疏寂。", 
            "伴窗虚唾碧。", 
            "世外青鹓杳，无信息。", 
            "关河解慰词客。", 
            "共销凝五夜，此情何极。", 
            "添香稻、几欹风帻。", 
            "学吟遍、好句弓衣起舞，画屏山侧。", 
            "邛池远、梦溯归汐。", 
            "掩故笼、替诵波罗密。", 
            "知难度得。"
        ], 
        "title": "六丑", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "迷鸟扑窗，乱蛬聒枕，梦绕非烟非雾。", 
            "女萝山鬼语相邀，小姑祠、画桥东堍。", 
            "风幡自舞。", 
            "忾灵琐、栖霞旧住。", 
            "税芝田、问洛妃尘步。", 
            "仙期何许。", 
            "年涯误。", 
            "桂蠹芝焚，漫想骑鹤去。", 
            "上清沦谪得归迟，伴月牙、露桃千树。", 
            "骖鸾好句。", 
            "楚风少、高唐休赋。", 
            "掩瑶扉，怯听檐花细雨。"
        ], 
        "title": "西子妆慢 秋心似织，缫梦成丝。恍过栖霞红玉墓，依梦窗自度腔韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "请为游子吟，嗟翠痕浣波，芳意横路。", 
            "堪肠断，是后日行迹，此朝南浦。", 
            "临分怨啼，黯离色、销魂自古。", 
            "天澹绿芜，颙情望，泪阁九秋雨。", 
            "行处。", 
            "最鞭闻马嘶，见大堤沽客，汉上游女。", 
            "春如醉，漠漠麴尘里，倚阑无语。", 
            "关河梦惊，诉衷曲、归时记否。", 
            "独恨子规，催人返，又催去。"
        ], 
        "title": "春草碧 和万俟词隐", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "枫老朱颜，带过雨残阳，也妒鸦色。", 
            "露泣枯荷，泪迎丛菊，可怜拒霜无力。", 
            "寺楼暂息。", 
            "旧题墨晕侵苔碧。", 
            "问佛国。", 
            "如是我闻，应许住词客。", 
            "鱼呗送暝，鹤梦惊寒，雨花香严，台殿幽寂。", 
            "蟪蛄声、违山十里，閒愁偏惹鬓丝白。", 
            "檐马咽风听不得。", 
            "最断魂是，归趁淡月黄昏，市桥人语，自眠孤驿。"
        ], 
        "title": "秋霁 登常乐寺藏经阁，次梅溪韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "小车山畔路。", 
            "炊烟弄晓，短亭笼雾。", 
            "病叶辞秋，愁点镜波蘋浦。", 
            "断梦重寻驿枕，恍人在、琐窗朱户。", 
            "休恨阻。", 
            "袖寒天远，凄清如许。", 
            "庾信近日愁多，自感旧铭成，厌闻欢语。", 
            "廿载江湖，莫把游踪重数。", 
            "尘事劳劳未已，更谁倩、残蛩声诉。", 
            "窥碧宇。", 
            "丝丝袅空灵雨。"
        ], 
        "title": "玉漏迟 晓行由明月场至康家渡，用钓月韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "明月诗仙，长江谪宦，古祠高岫。", 
            "携尊酹酒。", 
            "憎命文章世偏寿。", 
            "孤情合证维摩诘，想浣笔、冰瓯雪窦。", 
            "共江山胜迹，长留诗卷，几曾虚负。", 
            "知否。", 
            "屠龙手。", 
            "早遁迹空王，梵云华首。", 
            "郊寒是友。", 
            "苦吟终让君瘦。", 
            "我来恰值繁霜节，试唤起、精魂似旧。", 
            "更长啸、叩微茫，还恐推敲未就。"
        ], 
        "title": "月下笛 长江故县明月山贾浪仙祠，用玉田体", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "风约寒漪，雪飘衰苇，霜叶点波红陨。", 
            "送轻帆羽迅。", 
            "渐晚渡、暝合沙昏烟润。", 
            "贾祠空怅望，裴𧙪意、欲去未忍。", 
            "长江明月几辈，吊古苍茫不尽。", 
            "愁引。", 
            "看镜里清涪，已过衔芦雁阵。", 
            "石室薶云，危楼倚笛，月寒星晕。", 
            "魂逐江水共远，曲曲肠成寸。", 
            "孤吟无人答，怕也同伊瘦损。"
        ], 
        "title": "丁香结 晚过康家渡，望贾祠，用清真韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "迹异飞蟂，灵传化虎，小姑祠近春野。", 
            "竹晕菭班，松盘瘿节，应配荒坪石马。", 
            "凭吊增惆怅，伫灵琐、湘筠愁写。", 
            "共褰丛社兰芳，也留彤管幽话。", 
            "鸣佩溪流韵泻，问世味酸咸，清涕盈把。", 
            "玉女泉滋，露筋辞好，老笔借卿镕冶。", 
            "无地薶香骨，彷西崦、古梅霜下。", 
            "踏月归来，孤吟愁寄遥夜。"
        ], 
        "title": "探春慢 盐神祠，次石帚韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "酿雪风尖，回霜雾薄，兽炉寒尽。", 
            "宵沈睡浅，数到更香灰烬。", 
            "谢芭蕉、替裁寸笺，雁书空远长安近。", 
            "叹旧游零落，缁尘难浣，酒痕犹凝。", 
            "光景。", 
            "还追省。", 
            "记璧沼秋吟，露台春枕。", 
            "南汀北沜，几误钗盟鸾信。", 
            "更何人、图写上河，梦梁遗事飞电影。", 
            "怕重来、泪洒觚棱，万劫莺花恨。"
        ], 
        "title": "锁窗寒 次中仙韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "日照名娃，宫扬古妆，高髻䯳掠。", 
            "尊前舞错凉州，愁见雪欹花弱。", 
            "秦王破阵，法曲久失传头，海东琴思通寥廓。", 
            "乐府效唐音，与文明相博。", 
            "弦索。", 
            "定场丝管，敖曹鼓节，乍前还却。", 
            "笑苦随人，曾是不胜杯酌。", 
            "相如最渴，枉费甘露金茎，深心恐被笼鹦觉。", 
            "雷雨起余酲，奈清愁禁阁。"
        ], 
        "title": "石州慢", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "斜街花事好，春融夜暖，软玉醉温香。", 
            "十年尘梦远，怅望银河，一角限红墙。", 
            "空宫落叶，已恨牵、秋苑衰杨。", 
            "依旧是、西山凝黛，无语泣残阳。", 
            "休伤。", 
            "爰居钟鼓，幕燕危巢，共河山无恙。", 
            "谁管得、北门飞牡，东海栽桑。", 
            "金銮莫问残灯事，剩雪衣、同话凄凉。", 
            "成独啸，商歌韵咽寒螀。"
        ], 
        "title": "三犯渡江云 得北来书，日下莺花今犹胜昔，感时抚事，追和鹿潭韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "薄晴娇朔吹，正羁客，怕登楼。", 
            "看云淡天容，鸦翻叶影，琼宇烟收。", 
            "回头。", 
            "楚江暝宿，记蒲帆峭挂洞庭舟。", 
            "邀得湘灵鼓瑟，醉吟聊写清愁。", 
            "盈眸。", 
            "一发际天，浮孤注，惜金瓯。", 
            "剩抚剑雷音，捶琴海思，挥涕神州。", 
            "东游。", 
            "更招倦鹤，共梳翎上界羽毛秋。", 
            "报到蓬瀛浅了，怒潮飞满沧洲。"
        ], 
        "title": "木兰花慢 书案山远眺，次鹿潭韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "殢酒寒宵，扶酲索步，小梅幽院。", 
            "谁知怨抑，隐约恨深颦浅。", 
            "最怜他、茗柯睡沈，绿天似幄愁如线。", 
            "恁横斜瘦影，冰纹红翳，尚萦蜗篆。", 
            "清怨。", 
            "年芳变。", 
            "怕玉骨禁寒，病蕉轻剪。", 
            "罗浮蝶梦，已入何郎诗卷。", 
            "伫盈盈、藐姑夜来，翠禽并语春讯展。", 
            "甚春风、不管人愁，又上春人面。"
        ], 
        "title": "锁窗寒 小院寒梅为蕉琐翳，含萼未吐，清怨不胜，呼童刈蕉，拈此代讯", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "丝繁絮乱，扑朔迷离，海国莺花多丽。", 
            "雾重行烟，光融佳侠，取次降仙行缀。", 
            "柱外弦中意。", 
            "讶星迎玉女，魂销金地。", 
            "记曾赏、韩娥绝艺，朱噣流音，紫凤衔佩。", 
            "笙歌送南朝，江令归来，伤心四纪。", 
            "休问旧人在否，断舞零歌，尚彀雍门垂泪。", 
            "绛树双声，春风一半，赌得兴亡两字。", 
            "剪取吴淞水。", 
            "被蜀国、弦上鹃魂难起。", 
            "怕省念、枇杷院闭，碧鸡坊冷，浣花风靡。", 
            "今何世。", 
            "钧天甚乐堪沈醉。"
        ], 
        "title": "玉女摇仙佩", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "翠老红零。", 
            "听汉调秦筝，泣雁飘萤。", 
            "梦冷丝管，眉锁山屏，朱鸟影坠空冥。", 
            "替孤飞雌凤，写旧怨、彩笔无灵。", 
            "又逢君。", 
            "似龟年法曲，天乐泠泠。", 
            "家山几回舞破，按梵字霓裳，酒酌长星。", 
            "锦瑟人长，罗裙蝶化，银烛泪洒中庭。", 
            "甚津桥杨柳，鹃啼后、依旧垂青。", 
            "醉还醒。", 
            "忆昨宵尊酒，双照红荧。"
        ], 
        "title": "春从天上来 成都重见某女伶，和吴彦高会宁老姬之作", 
        "type": "词", 
        "yun": null
    }, 
    {
        "author": "辛际周", 
        "era": "近现代", 
        "subtype": "七言绝句", 
        "text": [
            "草堂数仞墙高峻，美富群儿那许窥。", 
            "当代几人能具眼，退之而外有微之。"
        ], 
        "title": "论诗绝句八首 其一", 
        "type": "绝句", 
        "yun": "支"
    }, 
    {
        "author": "辛际周", 
        "era": "近现代", 
        "subtype": "七言绝句", 
        "text": [
            "不独江西爇瓣香，推崇语早著苏王。", 
            "后贤不解源流溯，苦划鸿沟别宋唐。"
        ], 
        "title": "论诗绝句八首 其二", 
        "type": "绝句", 
        "yun": "阳"
    }, 
    {
        "author": "辛际周", 
        "era": "近现代", 
        "subtype": "七言绝句", 
        "text": [
            "唐人诗论有家风，表圣殷璠一脉通。", 
            "莫怪蹄涔才调集，洪澜全障浣花翁。"
        ], 
        "title": "论诗绝句八首 其三", 
        "type": "绝句", 
        "yun": "东"
    }, 
    {
        "author": "辛际周", 
        "era": "近现代", 
        "subtype": "七言绝句", 
        "text": [
            "异军韩白起中唐，太历诗旗卷不张。", 
            "传得辋川清澹致，漫将风格贬钱郎。"
        ], 
        "title": "论诗绝句八首 其四", 
        "type": "绝句", 
        "yun": "阳"
    }, 
    {
        "author": "辛际周", 
        "era": "近现代", 
        "subtype": "七言绝句", 
        "text": [
            "学杜唐人一义山，体兼昌谷恨幽閒。", 
            "当年尽作扁舟句，高浑真堪透圣关。"
        ], 
        "title": "论诗绝句八首 其五", 
        "type": "绝句", 
        "yun": "删"
    }, 
    {
        "author": "辛际周", 
        "era": "近现代", 
        "subtype": "七言绝句", 
        "text": [
            "苏雄梅老最心知，六一风流迥出时。", 
            "不道攀韩凌杜手，却惭常尉五言诗。"
        ], 
        "title": "论诗绝句八首 其六", 
        "type": "绝句", 
        "yun": "支"
    }, 
    {
        "author": "辛际周", 
        "era": "近现代", 
        "subtype": "七言绝句", 
        "text": [
            "派启西昆自大年，玉溪深寄几人传。", 
            "鹿门特眼拈清怆，饾饤宁劳觅郑笺。"
        ], 
        "title": "论诗绝句八首 其七", 
        "type": "绝句", 
        "yun": "先"
    }, 
    {
        "author": "辛际周", 
        "era": "近现代", 
        "subtype": "七言绝句", 
        "text": [
            "惊人语岂在奇雄，改罢长吟几费工。", 
            "识得后山深细处，不应衣钵嗣涪翁。"
        ], 
        "title": "论诗绝句八首 其八", 
        "type": "绝句", 
        "yun": "东"
    }, 
    {
        "author": "芮麟", 
        "era": "近现代", 
        "subtype": null, 
        "text": [
            "足蹴黄河岸，首顶黄河天。", 
            "黄风拂怀袖，飘飘直欲仙。", 
            "水奔来天上，帆移去日边。", 
            "心与水同远，目共帆俱悬。", 
            "朝随奔水流，昼至锡山巅。", 
            "午逐片帆去，暮泊太湖湄。", 
            "入门视诸儿，笑靥益丰妍。", 
            "嘈嘈竟问询，依依左右牵。", 
            "升堂拜老父，矍铄一如前。", 
            "喜极忘所以，转作啼涟涟。", 
            "长幼错杂坐，交口庆团圆。", 
            "为言水土服，为言主人贤。", 
            "风沙虽云恶，兴居殊晏然。", 
            "闻言轻相视，一室尽欢颜。", 
            "方期得小聚，讵意空缠绵。", 
            "骇浪扑我面，惊涛击我肩。", 
            "不见家与人，独立黄河沿。"
        ], 
        "title": "独立黄河沿", 
        "type": "古风", 
        "yun": null
    }, 
    {
        "author": "芮麟", 
        "era": "近现代", 
        "subtype": null, 
        "text": [
            "朱仙镇，万古恨。", 
            "万古恨，朱仙镇！", 
            "当年遗迹宛然在，当年浩气依然存。", 
            "谁非中国人，谁无忧国心？", 
            "国是谁复问，国事谁忍论？", 
            "慨自辛未沈变起，长官弃城如敝履。", 
            "坐拥貔貅三十万，不令谁何潜一矢。", 
            "转战独有义勇军，前者扑地后者继。", 
            "过眼不见炮与火，横胸惟有勇和义。", 
            "势穷力蹙暂来归，敌我合歼谓剿匪。", 
            "万金购得头颅去，孙烈永勤长已矣。", 
            "卖国贼候卫国贼，媚外者荣御外死。", 
            "今古伤心事一辙，教人长号不自已。", 
            "方今敌我正亲善，敢言抗敌罪当诛。", 
            "风波亭，蓟密区，碧血燐燐烛千古。", 
            "朱仙镇，东四省，此恨绵绵无时尽。"
        ], 
        "title": "朱仙镇", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "绿杨天影窄。", 
            "正人倚、东风玉骢嘶别。", 
            "缃桃落如雪。", 
            "把春愁吹入，紫箫都裂。", 
            "低鬟半怯。", 
            "向花前、带鸳亲结。", 
            "最无端舞罢妆慵，点点暗尘帘额。", 
            "记得。", 
            "剪灯留话，倚扇传歌，旧家时节。", 
            "仙蓬堕劫。", 
            "有谁念，凤城客。", 
            "尽瑶情易感，钿盟难恃，付与占床燕月。", 
            "尚依稀一段，兰云梦痕未灭。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "湖海平生，问几番憔悴，慵歌倦酒。", 
            "坠欢偷记，付与绿笺红豆。", 
            "颦春怨晚，料有个小眉清瘦。", 
            "到而今寸寸相思，都挂短亭烟柳。", 
            "情多易成孤负。", 
            "甚江淹才尽，别怀依旧。", 
            "禅心定了，更破暗愁拖逗。", 
            "人天絮影，还怕是飘零未彀。", 
            "应寻遍卅六璇宫，念奴在否。"
        ], 
        "title": "一枝春", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "十年吹笛短长亭。", 
            "行尽夕阳程。", 
            "等闲负了，梅边鹤梦，柳外鸥盟。", 
            "醉中依约潇湘路，渔唱起江城。", 
            "蓦然惊觉，天涯池馆，雨过霞明。"
        ], 
        "title": "眼儿媚 津门旅舍题壁", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "啼花莺晓，栖香燕晚，到临歧、尽换销魂样。", 
            "若问天涯，料只在、个人心上。", 
            "最难抛、被池红浪。", 
            "低篷短蜡，官河听雨，似年时、黄昏罗帐。", 
            "赢得飘零，算不负、浅斟低唱。", 
            "检青衫、泪痕无恙。"
        ], 
        "title": "解佩令", 
        "type": "词", 
        "yun": "漾"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "垂杨外，翠屏遮。", 
            "谢娘家。", 
            "记得门前开一树，碧桃花。", 
            "流苏帐，掩银叉。", 
            "销魂正玉臂笼纱。", 
            "枕上江南春梦远，莫惊他。"
        ], 
        "title": "春光好", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "镜窄妨鸾，炉宽费鸭，璇宫旧怨多少。", 
            "碧簟铺冰，红帱界月，微露玉钗低袅。", 
            "风前细语，漫吹入、粉郎怀抱。", 
            "银屏锁花深靓，翠鬟窥树桥小。", 
            "回头紫箫声杳。", 
            "倚香篝、琼娘恨悄。", 
            "留得春魂未断，绿杨天杪。", 
            "纵有行云意好。", 
            "奈钿阁深沈梦难到。", 
            "一夜西风，锦鸳双老。"
        ], 
        "title": "天香", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "杜牧伤春，白傅悲秋，销魂黯然。", 
            "正吴桥廿四，玉箫明月，蜀弦五十，锦瑟华年。", 
            "金屋藏花，银瓶记豆，私语友人偎凤肩。", 
            "凝情处，向红楼剪烛，翠港移船。", 
            "歌云不堕尊边。", 
            "漫一碧迢迢锁恨天。", 
            "甚愁评雁诉，筝心太热，梦和鸾杳，钿约先寒。", 
            "昙首三生，华鬘半劫，话到飘零都可怜。", 
            "璇宫冷，怕霓裳舞破，空记游仙。"
        ], 
        "title": "沁园春 申浦闻歌，赠花桂卿校书", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "相逢唤醒东华梦，京尘暗缁吟袂。", 
            "踏月鸳俦，偎花蝶约，小字绿笺犹记。", 
            "干卿何事。", 
            "有万古春愁，十年秋泪。", 
            "今日天涯，柳边搔首话憔悴。", 
            "铜驼俊游旧侣，料西风败叶，吹冷豪气。", 
            "载酒船空，题诗扇破，消得几回沈醉。", 
            "仙蓬易坠。", 
            "又行尽江南，乱山孤骑。", 
            "怕听尊前，阳关声第四。"
        ], 
        "title": "台城路 出都后遇梁选堂于申江旅次，酒边剪烛，共话京华，泚笔言愁，不胜销黯，正如青衫司马，乍听秋浦鹍弦；白发宫人，曾见春风羯鼓也 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "湘栊软语红襟小，输他玳梁栖稳。", 
            "载酒春愁，吹箫夜约，生怕钿期无准。", 
            "花悰暗省。", 
            "曾黛语眉传，脂香舌领。", 
            "笑乞琼浆，云英低首意先肯。", 
            "罗衫嫩寒初逗，歌尘萧散后，庭院人静。", 
            "绿径穿花，红街步月，踏遍旧家帘影。", 
            "兰堂漏永。", 
            "料镜里鸾孤，衾边凤冷。", 
            "多累卿卿，夜凉花下等。"
        ], 
        "title": "台城路 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "紫骝嘶过江南岸。嫩约悤悤变。", 
            "东风不解惜杨花。吹落相思一点到谁家。", 
            "屏山梦逐行云杳。别恨知多少。", 
            "玉箫声里夜凭栏。输与小楼双燕话春寒。"
        ], 
        "title": "虞美人", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "镜里眉山青一寸。", 
            "比梦里、屏山近。", 
            "才打算归期还未定。", 
            "隔着帘儿听，更倚着窗儿明。", 
            "琼浆纵有云英赠。", 
            "医不了、文园病。", 
            "把锦瑟华年飘泊尽。", 
            "卿是个、桃花性，侬是个、杨花命。"
        ], 
        "title": "酷相思", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "银屏梦入江南远。桃花落尽无人管。", 
            "何处避春愁。小红楼上楼。", 
            "钿尘飞不住。惆怅芳骢去。", 
            "才隔一重帘。便同千万山。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "绣罢双鸾字。", 
            "筝院靓，帘垂地。", 
            "倚镜妆慵，传出脸情眉意。", 
            "多事啼鹃，又唤春愁起。", 
            "对离觞，总无味。", 
            "画堂里，红烛销成泪。", 
            "惊心绿杨嘶骑。", 
            "月冷秦楼，箫声如诉憔悴。", 
            "谁向屏风，写别程千里。", 
            "几重山，几重水。"
        ], 
        "title": "碧牡丹", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "镜里眉山，问收入江南，愁影多少。", 
            "绀唾痕乾，满地嫩苔都老。", 
            "一寸离恨天中，又度了、几番昏晓。", 
            "甚紫房、深锁春魄，尘满定情词稿。", 
            "蘼芜绿到销魂处，曾印凤鞋春小。", 
            "旧恩新怨浑难诉，更被银鹦恼。", 
            "还怕怯胆少眠，禁不得、夜寒花悄。", 
            "算此情除却，西楼凉月，没人知道。"
        ], 
        "title": "玲珑四犯 梅溪体", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "脆弦调锦瑟，江南客、憔悴惜华年。", 
            "甚藏秋不住，琴心太窄，逢春欲避，带眼先宽。", 
            "更无奈、浮踪飘絮，雪浅梦逗芜烟。", 
            "听雨旧盟，伴鸥萍海，堕风新劫，骑蝶花天。", 
            "前欢浑无据，青衫泪，孤负多少婵娟。", 
            "一箧红吟蠹尽，俊语都删。", 
            "只绣佛量丝，心皈悟后，笺骚费纸，身坠愁边。", 
            "赢得玉箫声里，吹瘦词仙。"
        ], 
        "title": "风流子 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "银屏谁记豆，江南曲、字字是相思。", 
            "镇艳宵三五，璇宫桂约，华年二八，镜槛苕姿。", 
            "殢人处、倚风吹凤，竹就月写乌丝。", 
            "忍俊不禁，口脂偷度，讳愁无奈，眉黛先低。", 
            "缃桃花边立，娇鬟亸，曾与密订芳期。", 
            "算只红鹦眼见，绛蜡心知。", 
            "怕误他万一，夜寒犹等，留侬再四，春晚才归。", 
            "肯负郁金堂上，海燕双栖。"
        ], 
        "title": "风流子 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "软语花边听。", 
            "正商量个侬归计，矮鬟肩并。", 
            "话到明朝销魂处，数点啼珠偷迸。", 
            "更不管舞衫红沁。", 
            "小院沈沈春如海，便缃桃落尽无人问。", 
            "心上有，别离恨。", 
            "明珰莫负年时赠。", 
            "怎忘他弄娇体态，倚愁情性。", 
            "纵倩张郎偷春笔，写出眉痕一寸。", 
            "也难写相思一寸。", 
            "回首秦楼箫声杳，算兰堂未抵蓬山近。", 
            "应寄个，紫鸾信。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "神山一堕罡风劫，三生坠欢空记。", 
            "黛恨难传，红情渐减，闲却笔尖眉意。", 
            "伤春况味。", 
            "又歌扇飘零，舞衣憔悴。", 
            "惯听琵琶，青衫禁得几回泪。", 
            "琐窗旧时啼乌，甚悤悤催换，镜里尘世。", 
            "今夜西楼，半钩凉月，慵照彩鸾孤戏。", 
            "愁妆印水。", 
            "料翠被香残，紫箫声脆。", 
            "梦到银屏，灵狸花底睡。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "断肠词句，让银鹦偷读。", 
            "一桁斜阳水边屋。", 
            "把镜中，春影弦上秋心，都付与、小字回文诗幅。", 
            "紫房春梦醒，脆管清筝，谱出江南懊侬曲。", 
            "庭院悄无人，惊蝶翩翩，又飞上、搔头红玉。", 
            "但记取仙城路休迷，怕前度桃花，妒侬香福。"
        ], 
        "title": "洞仙歌 再用梅溪韵三首 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "虾须半卷，是月圆时候。", 
            "六角屏山嫩凉逗。", 
            "正心经诵罢，眉史修成，漫惹起、竹里春愁盈袖。", 
            "画阑袖手处，私语多时，酒畔回眸更消受。", 
            "买得七香丝，除却平原，算只有、婵娟堪绣。", 
            "到烟雨迷离送归帆，怕指点红楼，一灯如豆。"
        ], 
        "title": "洞仙歌 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "珍丛销歇，镇分花拂柳。", 
            "拟向东皇绿章奏。", 
            "记琴心惜别，鬓影伤春，挨过了、一树碧桃开后。", 
            "青衫无恙在，小杜才华，湖海飘零十年久。", 
            "钿约古难圆，化作胭脂，愿镇日、不离卿口。", 
            "且手擘红蕉写新词，拚地老天荒，相思白首。"
        ], 
        "title": "洞仙歌 其三", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "英雄往矣，对江山赢得，乱愁千斛。", 
            "今古梦痕消不尽，付与败蕉残鹿。", 
            "醉里征诛，愁边歌舞，画就兴亡局。", 
            "欲书遗恨，南山可惜无竹。", 
            "应念茂苑风花，台城烟草，萧瑟空云木。", 
            "曾倚舵漏闲眺望，惟见暮帆沙骛。", 
            "狸去祠荒，雀飞桥冷，悽断前朝曲。", 
            "无情最是，秦淮一片寒绿。"
        ], 
        "title": "念奴娇 江南舟中作", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "憔悴江南客。", 
            "问六代繁华去后，竟无消息。", 
            "一片孤城斜照里，剩有青山半壁。", 
            "听打岸寒潮正急。", 
            "龙虎销残莺燕老，便英雄儿女皆陈迹。", 
            "聊付与，隔江笛。", 
            "桃花暗抱脂痕泣。", 
            "经几度移根换叶，嫩红犹湿。", 
            "廿四桥边眉样月，曾照琼娘夜立。", 
            "更不管玉箫声寂。", 
            "流尽旧家帘幕影，恨秦淮总是无情碧。", 
            "摇画舫，到烟夕。"
        ], 
        "title": "贺新凉", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "嫠蟾寂。", 
            "曾照虎斗龙争，燕寻莺觅。", 
            "谁知北府兵残，东山妓老，转头今昔。", 
            "暮潮急。", 
            "淘尽兴亡无数，零钗断戟。", 
            "输他玉树春愁，琼花秋泪，一般陈迹。", 
            "几度婵娟浩劫，珊床喋血，鬼苔腥碧。", 
            "多少倩魂夜阑，犹抱春泣。", 
            "干戈丛里，艳影搀云立。", 
            "更休问、白门打桨，红桥吹笛。", 
            "水阁凉蛙夕。", 
            "冷波成缬，暗摇帘隙。", 
            "暝宿销凝极。", 
            "篷背雨、和愁乱敲芦荻。", 
            "灯昏罗帐，有人相忆。"
        ], 
        "title": "瑞龙吟", 
        "type": "词", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "江阴名昉自萧梁，州郡军乡溯暨阳。", 
            "城绕一周馀九里，芙蓉别署永流芳。"
        ], 
        "title": "江阴城", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "东方震卦属生门，紫气来时瑞霭屯。", 
            "民乐春台人寿永，朝晖普照万家温。"
        ], 
        "title": "春晖门（东门）", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "南望花山作画屏，当门翠耸立亭亭。", 
            "江流汹涌凭疏瀹，万派朝宗注水经。"
        ], 
        "title": "朝宗门", 
        "type": "绝句", 
        "yun": "青"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "天开福祚庆连绵，城固金瓯亿万年。", 
            "门对青山斜一角，西来爽气靖烽烟。"
        ], 
        "title": "天庆门（西门）", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "北枕江山势不平，万千气象拥连城。", 
            "门高远望天低水，岸影波光认孰清。"
        ], 
        "title": "澄江门", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "舜城遗迹岂无因，界划东西访比邻。", 
            "畴昔耕陶劳跋涉，有虞名满大江滨。"
        ], 
        "title": "东西舜城", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "汉时海盗苦纵横，捍禦边疆筑土城。", 
            "长寿乡南遗址在，莫王庙食纪芳名。"
        ], 
        "title": "莫城", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "庾冰遗宅慨云烟，晋代名贤古巷传。", 
            "都督三州成往事，相传旧址早栖禅。"
        ], 
        "title": "庾冰巷", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "鲚鱼作贡重江乡，御食珍奇例献尝。", 
            "咸晒随时应得所，石坊界下喜朝阳。"
        ], 
        "title": "南所巷", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "巷口曾将古井穿，中藏铁鍊涌深泉。", 
            "署名北锁知非误，邑乘章章纪旧编。"
        ], 
        "title": "北锁巷", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "巷署刘伶异酒乡，红羊浩劫感苍凉。", 
            "经营平地花园辟，游客纷来快举觞。"
        ], 
        "title": "刘伶巷", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "霞光蔚起绕城东，高耸层楼振校风。", 
            "多少儿童排队至，齐声弦诵震三公。"
        ], 
        "title": "栖霞巷", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "宅传酒圣承天寺，桥以人名忆杜康。", 
            "利涉民生遗泽久，刘伶巷接共流芳。"
        ], 
        "title": "杜康桥", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "海市蜃楼孰主张，盛衰尘世感沧桑。", 
            "桥镌圣母祠安在？为访东陵旧事详。"
        ], 
        "title": "圣母桥", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "巍然古塔耸西城，炮弹横遭削不平。", 
            "艳说前朝孙母迹，任栖百鸟乐飞鸣。"
        ], 
        "title": "兴国寺塔", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "古井由来静不波，有虞疏凿等江河。", 
            "四围柱石埋荆棘，利及同人乐咏歌。"
        ], 
        "title": "舜过井", 
        "type": "绝句", 
        "yun": "歌"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "四眼回环一气连，沧桑世易井依然。", 
            "任人汲引源无竭，色味清甘比惠泉。"
        ], 
        "title": "广济泉", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "山河泪洒感同舟，铁石心肝迥不侔。", 
            "百里孤城甘死守，芳名鼎峙足千秋。"
        ], 
        "title": "三公祠", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "从龙辅弼纪勋名，吴氏同袍有弟兄。", 
            "坐镇江山多战绩，馨香俎豆祀蓉城。"
        ], 
        "title": "二侯祠", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "戚氏一门十七口，合家殉节惨难闻。", 
            "可怜白骨今何在？两冢名垂主仆分。"
        ], 
        "title": "戚公祠", 
        "type": "绝句", 
        "yun": "文"
    }, 
    {
        "author": "沙元炳", 
        "era": "近现代", 
        "subtype": null, 
        "text": [
            "小楼东角。", 
            "这团圞认是，前朝明月。", 
            "玉宇高寒望不极，偏有微云点缀。", 
            "影里山河，光中世界，才算经年别。", 
            "眼前都换，不知天上宫阙。", 
            "犹幸无恙家园，青红儿女，还闹芳时节。", 
            "可奈西风吹世短，更短盈头华发。", 
            "欲唤嫦娥，商量身世，恁地随圆缺。", 
            "碧天无语，四厢虫响幽咽。"
        ], 
        "title": "壶中天 壬子中秋夜坐志颐堂望月，风露三更，庭空如水，因忆去年今夕，风景不殊，河山顿异，感填此解", 
        "type": "词", 
        "yun": null
    }, 
    {
        "author": "沙元炳", 
        "era": "近现代", 
        "subtype": null, 
        "text": [
            "蓦思量、镜中人影，春风犹识娇面。", 
            "青风才落沧桑改，拂拭画奁重见。", 
            "看万遍。", 
            "抵一霎、灵洲聚窟香痕现。", 
            "桃哀柳叹。", 
            "问前度刘郎，当年张绪，对此恨深浅。", 
            "青溪曲，当日枇杷庭院。", 
            "寒烟衰草相半。", 
            "梅边便唤香魂起，争奈地移天换。", 
            "君莫怨。", 
            "犹博得、黄金骨贵江山贱。", 
            "鸳鸯冢畔。", 
            "指两点金焦，眉横黛损，极目水天远。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "沙元炳", 
        "era": "近现代", 
        "subtype": null, 
        "text": [
            "啼鹃又促春光换，芳华欲留何计。", 
            "懊恼兰心，模糊柳态，暗被箫声勾起。", 
            "疏篷倦倚。", 
            "仗尺八苍龙，细传心事。", 
            "一舸鸱夷，水天日落碧无际。", 
            "溪山依旧丽冶，奈零笳断角，撩乱清思。", 
            "战血关河，军声草木，甚处云林仙地。", 
            "遗山老矣。", 
            "有乐府新声，付谁纤指。", 
            "梦想春阳，愿飞身画里。"
        ], 
        "title": "齐天乐 题小红低唱我吹箫图", 
        "type": "词", 
        "yun": null
    }, 
    {
        "author": "沙元炳", 
        "era": "近现代", 
        "subtype": null, 
        "text": [
            "乍见翻疑故。", 
            "怪殷勤、衔环翠鸟，能通情愫。", 
            "十二楼头衫扇换，肠断蘼芜旧处。", 
            "认姓字、今番休误。", 
            "老尽桃花人比瘦，甚移家、又近刘郎路。", 
            "眉暗蹙，忆前度。", 
            "枇杷院落三更雨。", 
            "悄无声、湘帘窣地，火残香兔。", 
            "仆倚屏风僵睡久，半晌才闻笑语。", 
            "怕燕子、朝来覼缕。", 
            "别恁仓皇留又懒，怨声声、气笛催归去。", 
            "愁未得，买山住。"
        ], 
        "title": "金缕曲 其一 调烈卿", 
        "type": "词", 
        "yun": null
    }, 
    {
        "author": "沙元炳", 
        "era": "近现代", 
        "subtype": null, 
        "text": [
            "满面英灵气。", 
            "有平生、撑肠拄腹，五千文字。", 
            "读破诗书兼读律，打叠通何再世。", 
            "奈举目、河山都异。", 
            "论语为薪玄覆瓿，莽乾坤、那有经生事。", 
            "拚笔砚，永焚弃。", 
            "无端插脚淮南市。", 
            "尽销磨、关符野𣟄，堠官亭吏。", 
            "鄂渚风烟回首处，梦里惊魂尚悸。", 
            "祇剩得、须眉如此。", 
            "汉上题襟襟上酒，这斑斑、认是铜仙泪。", 
            "还一笑，买新醉。"
        ], 
        "title": "金缕曲 其二 题赵渊甫影", 
        "type": "词", 
        "yun": null
    }, 
    {
        "author": "沙元炳", 
        "era": "近现代", 
        "subtype": null, 
        "text": [
            "危壁幽篁，面著松阴，结个矮庐。", 
            "有梅楥周护，花罂罗列，窗明几净，独坐观书。", 
            "山墅棋声，溪堂履印，似此清闲恐不如。", 
            "回头看，是梦中胜境，纸上仙都。", 
            "求愚想甚糊涂。", 
            "试对镜星星霜满须。", 
            "把翰墨缘丢，妻孥债了，一身犹假，万事皆虚。", 
            "认贼为儿，观魔作佛，道著无明世尽无。", 
            "从吾好，且编排一筏，料理三车。"
        ], 
        "title": "沁园春 题慕逸求愚轩图", 
        "type": "词", 
        "yun": null
    }, 
    {
        "author": "沙元炳", 
        "era": "近现代", 
        "subtype": null, 
        "text": [
            "镂金丝，是何人拗折，安上小檀槽。", 
            "玉佩风敲，珠盘雨碎，搀出私语嘈嘈。", 
            "正好是、珠江梦堕，两行雁、飞送北来潮。", 
            "抹丽帘栊，香围成阵，倚和银箫。", 
            "我亦江南词客，每闲听丝竹，泪湿青袍。", 
            "白老琵琶，柳三平话，当日工诉漂摇。", 
            "更禁得、陈髯双指，把伤心、怀抱一时挑。", 
            "又是飘蓬断梗，酒醒今宵。"
        ], 
        "title": "其一 一萼红", 
        "type": "词", 
        "yun": null
    }, 
    {
        "author": "沙元炳", 
        "era": "近现代", 
        "subtype": null, 
        "text": [
            "忒迷离。", 
            "看阴阴庭院，才放两三枝。", 
            "细数花风，经过谷雨，芳信还恁迟迟。", 
            "听帘底、呢喃燕子，一段恨、依约诉春知。", 
            "绣幕偎寒，雕阑倚暝，痴立移时。", 
            "暗想十年尘梦，被青红颠倒，抛负心期。", 
            "露叶年华，风花富贵，思量日日低眉。", 
            "尽消受、烟磨雨折，便迟暮、犹倚碧翁慈。", 
            "未忍勤挝羯鼓，墙外红飞。"
        ], 
        "title": "一萼红 其二 谷雨六日矣，庭前牡丹迟迟未放，感填此解", 
        "type": "词", 
        "yun": null
    }, 
    {
        "author": "沙元炳", 
        "era": "近现代", 
        "subtype": null, 
        "text": [
            "一片石盘陀，不着些儿窍。", 
            "但得翁心似石心，始悟图中妙。", 
            "缘影结成轩，万美由心造。", 
            "大好园林不费钱，我道君还巧。"
        ], 
        "title": "卜算子 题吴选楼乐拙轩图", 
        "type": "词", 
        "yun": null
    }, 
    {
        "author": "沙元炳", 
        "era": "近现代", 
        "subtype": null, 
        "text": [
            "径小随花曲。", 
            "招我来停吟躅。", 
            "碧油帏幕不成遮，四围添种阴阴木。", 
            "评香品艳闲情足。", 
            "诗懒将新词续。", 
            "凭栏细对花读。", 
            "问花可是修来福。"
        ], 
        "title": "梁州令 其一 仲达招集意秋园看牡丹，即用其雨香庵赏花调韵", 
        "type": "词", 
        "yun": null
    }, 
    {
        "author": "沙元炳", 
        "era": "近现代", 
        "subtype": null, 
        "text": [
            "香妙和兰馥。", 
            "桃逗棱棱新竹。", 
            "春风作意让花尊，彩轮擎出弥天绿。", 
            "云霞满地黄泥麓。", 
            "迟日清游能续。", 
            "今宵酒醒风熟。", 
            "忆花自剪疏篷烛。"
        ], 
        "title": "梁州令 其二 前词既成，随诸客分韵，适得烛字，复用前调，时将去南通", 
        "type": "词", 
        "yun": null
    }, 
    {
        "author": "沈雁冰", 
        "era": "近现代", 
        "subtype": null, 
        "text": [
            "雁荡应名是若山，山水奇秀人称赞。", 
            "赞美石僧勤接客，客游雁荡乐忘返。"
        ], 
        "title": "接客僧", 
        "type": "古风", 
        "yun": null
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "潮来潮退辄相因，花落花开未改春。", 
            "狮子称王仍是兽，阎罗管鬼本非人。", 
            "火山在昔为冰海，龙体于今化石鳞。", 
            "陶令流观宁有意，堪容俯仰亦安身。"
        ], 
        "title": "读陶诗《读山海经》有感", 
        "type": "律诗", 
        "yun": "真"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "历史浑沦未可分，汉唐昌盛亦云云。", 
            "皇宫依旧背人境，虎窟何曾离兽群。", 
            "典册流传俱粉饰，鼎彝铭刻半空文。", 
            "归休不用书遮眼，注看风中聚散云。"
        ], 
        "title": "看云作", 
        "type": "律诗", 
        "yun": "文"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "行迷日远欲何之，辗转西东益自疑。", 
            "治病有方偏畏药，梦餐无奈不充饥。", 
            "人群尚受权威制，天宇谁干星斗移。", 
            "心态漫分今与昨，空怀惆怅见先知。"
        ], 
        "title": "抒怀", 
        "type": "律诗", 
        "yun": "支"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "衔杯谈笑正交欢，春气回温忽转寒。", 
            "天海漩涡微露底，人间棋局暗翻盘。", 
            "游心漫道全无碍，论世谁从如是观。", 
            "生态需求随所托，一同呼吸要相安。"
        ], 
        "title": "观世吟", 
        "type": "律诗", 
        "yun": "寒"
    }, 
    {
        "author": "宗远崖", 
        "era": "近现代", 
        "subtype": "七言律诗", 
        "text": [
            "道途恍惚怅何之，天意徘徊未可期。", 
            "浪底浪尖恒换位，云团云片漫争奇。", 
            "千人诺诺仍公演，一世悠悠孰自持。", 
            "收拾尘埃无所得，向风搔首立多时。"
        ], 
        "title": "道中作", 
        "type": "律诗", 
        "yun": "支"
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "半袭斜晖，怅前尘西第，惯挹清徽。", 
            "吟句当年，写遍翠楼，更乞题遍瑶扉。", 
            "旧社全非。", 
            "导游废、文苑谁依？", 
            "纪十三时，芙蓉斗日，赋笔能飞。", 
            "烽火久无归。", 
            "锻诗魂、黄花渐老应稀。", 
            "梦坠沧江，差迟晚岁，醒来狂嚼红薇。", 
            "露夕烟霏。", 
            "繁星小、散作芳菲。", 
            "冷香餐杜，闻收蓟北，曾夺唐旂。"
        ], 
        "title": "水天远", 
        "type": "词", 
        "yun": "微"
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "蜀鸟啼烟，江波卷雪，露花泫泪私弹。", 
            "掐断春魂，何时飞到蓬山？", 
            "游丝无赖红丝短，错随人、隔幔偷牵。", 
            "镇难言，有限光阴，无限栏干。", 
            "闲拈梅子愁重数，怪匆匆半纪，误了华年。", 
            "潮信休凭，弄潮儿去仍喧。", 
            "分头劳燕东西逝，海东青、依旧长天。", 
            "更谁笺，前梦荒唐，后梦阑珊。"
        ], 
        "title": "高阳台", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "青山欲动帘痕定。梦觉香销鼎。", 
            "平林漠漠不成阴。起看大江东去日西沉。", 
            "蓬莱有浪真仙死。茧老红蚕翅。", 
            "晚来罢钓放鱼龙。无数狂花败叶堕罡风。"
        ], 
        "title": "虞美人", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "仗南鹃、叫起草堂魂，梅花月初宵。", 
            "伴一枝柔笛，三生绮业，吹送层霄。", 
            "四顾须眉俱绿，蓦地堕狂飙。", 
            "莫问西来意，等是无聊。", 
            "回首当年观巷，放凉萤万斛，白塔修箫。", 
            "点空山落叶，我道喜东朝。", 
            "漫孤负、苏门前事，广陵琴、未解啸声遥。", 
            "天涯近，有情难破，泪下如潮。"
        ], 
        "title": "甘州 答和黄敏捷同学弟成都", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "楝子风收，桃花雨过，江暄微蘸疏阳。", 
            "芳草无情，几番遮断回肠。", 
            "建溪前度刘郎。", 
            "记庚辰、二仲门墙。", 
            "龙骑山下，操弦有人，宵半松凉。", 
            "三年残梦，万劫空桑。", 
            "海飞石走，地老天荒。", 
            "青衫短袖，伤心细掐霓裳。", 
            "崔九高堂。", 
            "怕重来、更话岐王。", 
            "最难忘。", 
            "何戡未老，一曲当窗。"
        ], 
        "title": "夏初临 同学弟陈炳铮为余词谱吟诵曲，灌音纪事", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "园柳窥黄，砌英苏绿，东风微动。", 
            "悄无人处烟花冻。", 
            "薄暾蒸絮，晓霭飞绵，炉香蛀魄，帘波围梦。", 
            "未有闲莺，渐生归雁，密意凭谁送。", 
            "望西山，妒南国，一晌飘零，记过粤赣。", 
            "孰共。", 
            "故乡前度，敲诗月下，茶榻能温，凿石云边，鬓丝轻拢。", 
            "最是点雪神光如画，洱海夜涛徐涌。", 
            "十年萍蓬，碧鸡金马，千里相思重。", 
            "春难驻，更那堪，楚臂吴尻，几回懵懂。"
        ], 
        "title": "笛家 忆顾明滇南", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "春红昼寂。", 
            "怅晏日山阳，凄断邻笛。", 
            "梦落江东，故人几曾经历。", 
            "万安桥畔前游，寻几度、清言妙析。", 
            "难觅。", 
            "更忍过黄炉，独对良觌。", 
            "霜毫快挥霹雳。", 
            "嗟倚马自工，北冀空枥。", 
            "坠粉残脂，并入悼亡奁璧。", 
            "呕心长恨无计。", 
            "拚又把、胸肝碎剔。", 
            "悽戚。", 
            "正满天、雄虹雌霓。"
        ], 
        "title": "惜余妍 吊胡翼华同社", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "积岁东西。", 
            "竟吴船望断，两地金鼙。", 
            "江波照愁无计，更上梁溪。", 
            "始记秦皇岛北，海云空、曾睹青齐。", 
            "风枝共胡越，弃铗归来，恰涌鲸鲵。", 
            "十年飘泊处，数雄关吊月，独倚天低。", 
            "乱山围梦，残塞犹逞霜蹄。", 
            "万里平沙画角，又吹送、衰草荒鸡。", 
            "诗囊看收拾，种得芝兰，才好莺啼。"
        ], 
        "title": "国香慢 答汪大铁", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "十年梦觉西湖。", 
            "记月瘦苏堤，南屏医佛，酒肓诗痼。", 
            "霜钳露戒，看谁强倔。", 
            "银髯飘似霰，伴剑胆琴心长秘郁。", 
            "听点卯、闲杀秋虫，独对一尊盘屈。", 
            "姚江夜夜传烽，望浙左家山，战尘能祓。", 
            "短枪花帽，孤军奋骤，大岚雄窟。", 
            "头颅千万价，剩老去双苕波未熨，更收拾、盾鼻光阴，醉来唯物。"
        ], 
        "title": "西湖月 柬施叔范", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "六书微。", 
            "麝煤拈韵灿灵辉。", 
            "二王已去，三唐交鬨，北事谁归。", 
            "银钩倒薤，宣毫皱石，花雨霏霏。", 
            "更夫容、开烂初晖。", 
            "羡艺人心手，诗人肝肺，树帜成围。", 
            "痛乡关血泪，烽烟南浦，图谱化灰飞。", 
            "对乱流，空惆怅，重到旧地全非。", 
            "香兰写遍，金刀锈蚀，难逭朝饥。", 
            "画帘垂、高卧柴扉。", 
            "剩锦囊珠唾，檀板风怀，又卖春衣。"
        ], 
        "title": "透碧霄 寄白蕉", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "霜刀电举，云根烟镂，磨刀瀚海风乾。", 
            "奇铭未勒胡天冻，年年梦逐燕然。", 
            "卧趁雕盘。", 
            "画意诗情纷过眼，小楼开、长日研丹。", 
            "更甚管、醪浊醯酸。", 
            "但孤负猪肝。", 
            "龙蟠。", 
            "江山如醉，斜阳无赖，恁时红上阑干。", 
            "炫妆初试，后来新妇，眉样争与人看。", 
            "把秧歌楚舞，兴酣写入旧齐纨。", 
            "且谁企、鉴湖东畔，功满旬宣归路寒。"
        ], 
        "title": "八归 似郑散木", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "永嘉东，早时人物，书画传家双马。", 
            "割雁荡晴云如赭，迸作琉璃仙瓦。", 
            "二百年来，十三朝外，烂食牛心炙。", 
            "初地阔、踏破龙湫，碎捣两灵，偷看天花狂洒。", 
            "孤屿边，江声团梦，绣出荒荒原野。", 
            "树老蒸霜，葩新酿露，斗室香垂灺。", 
            "力透夸纸背，一炉汉秦能冶。", 
            "记曩游，南中行卷，丽水轻舟曾泻。", 
            "几度怀恩，琴丝飘雨，敛辔逢君下。", 
            "墨寿方未既，春镫太平谁写。"
        ], 
        "title": "十二时 呈马公愚先生", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "大海飞蜃。", 
            "破高浪、凄风紧。", 
            "挂帆万里，归魂五夜，此事人间，旷古谁忍。", 
            "问天无信地无灵，甚峡内彩昙微瞬。", 
            "望巴渝、穷日昏霾，蔽嘉陵、伴荒江孤衬。", 
            "可堪挑菜逢春闰。", 
            "过东郭、桑谁认。", 
            "锦镫选句，香街斗酒，一例前游，概成妖眹。", 
            "架书余烬蠹青箱，痛传注小同髫龀。", 
            "记西行、荞麦花开正如丝，又长蛇徐蠹。"
        ], 
        "title": "玉山枕 悼王铁华", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "琴川露冕。", 
            "正稻乡啖栗，掇来行辇。", 
            "过了重阳，烤鸡蒸糯秋初饯。", 
            "篮舆载梦黄藤软。", 
            "乱青菶、岭寒犹浅。", 
            "背晴湖、微绚丹枫，望剑门珠泫。", 
            "谁数三峰旧典。", 
            "剩高鸟野云，独流孤眄。", 
            "径入维摩，散花天气温风转。", 
            "千年唐桧无人辨。", 
            "宋梅老、唯余断片。", 
            "问山镂孰话游，雍王四便。"
        ], 
        "title": "垂杨 虞山记程", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "帆隔湖光，云掩山容，烘出鼋头壮彩。", 
            "渐小艇冲寒，练波双载。", 
            "闲听吴歈唱罢，便起看长天连银海。", 
            "树擎高浪，楼吞大绿，醉鞭鳌背。", 
            "难绘。", 
            "算晴晦。", 
            "喜丽镜妍螺，乍舒青黛。", 
            "旋捲地罡风，橘洲都改。", 
            "收取汪洋万顷，愿尽咒鱼龙烹群怪。", 
            "倘乱后、重过渔庄，更订一州嘉会。"
        ], 
        "title": "无闷 湖兴", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "石舫迷烟，铜牛咽露，楼台记得春晚。", 
            "瓦冻霜腴，树围花瘦，隐约胜朝林苑。", 
            "佛香烬蜕，渐炷出光宣新怨。", 
            "谐趣芳园径掩。", 
            "昆明锦帆天远。", 
            "黄罗轿空漫问。", 
            "放宫禽、四时啼恨。", 
            "辇路翠尘长暗，梦痕微褪，雨过闲苔自嫩。", 
            "竟十万艨艟破秋闷。", 
            "二百年来，凭谁更论。"
        ], 
        "title": "天香 颐和园", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "夗央湖畔梦。", 
            "载春魂，乍听橹声入冻。", 
            "夜来云破，吴榜晚寒重。", 
            "渚光流素汞。", 
            "银蟾筛漏青缝。", 
            "逗向微茫，又金貂贳酒，溪店翠帘动。", 
            "记取年时倥偬。", 
            "巡秀州城，费鸭馄饨俸。", 
            "霸图槜李，前事付禽哢。", 
            "半楼烟雨送。", 
            "西施范蠡文种。", 
            "野岸煎茶，但柔波荡起，天外乱霞涌。"
        ], 
        "title": "梦夫容 鸳湖放棹", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "流沙遥指。", 
            "讶西极青鸾朱使。", 
            "便敲出、琅璈神奏，谁渡蓬莱弱水。", 
            "镇无言、愁杀王登，瑶台一夜霓裳死。", 
            "任抓背麻姑，偷桃曼倩，坠向壶天仙市。", 
            "曾记得春龟畔，然绛炬、灵禽来止。", 
            "恨葡萄泻醴，难调宫徵。", 
            "琼浆孤负蓝桥涘。", 
            "鹿肝麟髓，再休提、前度绸缪，付与鹦哥觜。", 
            "扶桑过了，返照重催暮紫。"
        ], 
        "title": "薄倖 游仙", 
        "type": "词", 
        "yun": "纸"
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "琐尾劳生，青衫雪涕，横江谁吊孤愤。", 
            "盾鼻潮哀，鹰鞲霰泪，梦逐南都残粉。", 
            "雕碎旧心肝，但凄断金庭赤堇。", 
            "几番白璧苍蝇，窥人魑魅偏近。", 
            "妖鸟正张鸱吻。", 
            "任唱遍离骚，恩怨难问。", 
            "黄口寒号，红闺冷掩，悬向画帘分韵。", 
            "何处更销魂，剡溪畔、双柑新酝。", 
            "么凤题诗，一身千里长恨。"
        ], 
        "title": "探春 感事忆金庭山人", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "鸣鹤华亭，去时梦断人间世。", 
            "具区东畔，正巧值香莼丝脆。", 
            "秀野桥边呼脍。", 
            "约略鲈鳞细。", 
            "新酿熟，稳称双螯计。", 
            "泖湖霁。", 
            "但准待、一竿暮霭。", 
            "好尽取鱼龙系。", 
            "樵青有意。", 
            "又岂料、烟波都税。", 
            "漫问楝花开否，久负河豚味。", 
            "九峰远，天半浮云翳。"
        ], 
        "title": "蔟水 云间新感", 
        "type": "词", 
        "yun": null
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "寻尺简书屈贾心，梅花香冷笈尘侵。", 
            "不忘垂老移山志，辜负当年抱膝吟。", 
            "计绌岂缘儒术误，身危更觉主恩深。", 
            "馀生犬马兴亡泪，赢得头颅值万金。"
        ], 
        "title": "题康长素《梅花笺手札长卷》", 
        "type": "律诗", 
        "yun": "侵"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "买棹随人说遂初，归来真个为鲈鱼。", 
            "壮无事业安言志，老借光阴补读书。", 
            "石虎匋龙添气象，孤松丛竹久萧疏。", 
            "多情最是小窗月，携雨排云复顾余。"
        ], 
        "title": "归舟", 
        "type": "律诗", 
        "yun": "鱼"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "几翻新雨戢骄阳，秋到城南景已苍。", 
            "刺史祠堂空仰止，尚书池馆久荒凉。", 
            "重来门巷人非旧，落尽藤花架尚香。", 
            "惆怅十年莽回首，祇馀红树出高墙。"
        ], 
        "title": "城南过寄园先生故居", 
        "type": "律诗", 
        "yun": "阳"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "苍然瞑色赴柴荆，无主荒园试散行。", 
            "怪石偃疑双虎卧，短筇拄听百虫鸣。", 
            "水亭颓尽波沉绿，秋雨频过草怒生。", 
            "莫为些些嗟历劫，一痕天际有亏盈。"
        ], 
        "title": "晚过波罗山房阒然如在郊野", 
        "type": "律诗", 
        "yun": "庚"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "木奴秋老尚馀香，妙语能温钓石凉。", 
            "白发论诗今巨手，黄花插帽古重阳。", 
            "疏狂性在非关酒，剑戟山环若有芒。", 
            "我不登高何用赋，漫随觅句入溪囊。"
        ], 
        "title": "重阳日偕慵石翁闲步湖滨复饮酒肆", 
        "type": "律诗", 
        "yun": "阳"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "门巷记从载酒过，图书跌宕老吟窝。", 
            "银花黄白开藤树，盆石深苍俨涧阿。", 
            "望眼空随云上下，印心难灭影婆娑。", 
            "凭阑几点伤公泪，洒向江天暮雨多。"
        ], 
        "title": "小楼北望石公故居有感", 
        "type": "律诗", 
        "yun": "歌"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "一雨空庭竹树阴，孤灯坐对老侵寻。", 
            "春回病榻寒仍厉，药暖泥炉手自斟。", 
            "骨董摩挲都减兴，杏花开落不关心。", 
            "消除百念难成佛，卧听瓮头滴水音。"
        ], 
        "title": "病中", 
        "type": "律诗", 
        "yun": "侵"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "竹篮麦饭手亲携，行到龙坑日欲西。", 
            "碧草方知添泪湿，白杨渐长与肩齐。", 
            "此恩岂是寸心报，表墓还凭椽笔题。", 
            "更欲攀天寻母去，敢辞蹊径滑如泥。"
        ], 
        "title": "龙坑展墓", 
        "type": "律诗", 
        "yun": "齐"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "梦中犹见步蹒跚，陇草青青骨已寒。", 
            "身后姓名留志在，坟前云物当诗看。", 
            "三年别去心仍惜，一路寻来泪欲弹。", 
            "更尽炷香多酹酒，黄泉正恐买浆难。"
        ], 
        "title": "展石慵翁葬处", 
        "type": "律诗", 
        "yun": "寒"
    }, 
    {
        "author": "邱汝滨", 
        "era": "近现代", 
        "subtype": "七言律诗", 
        "text": [
            "两间茅屋住江干，日日桃花江上看。", 
            "竹杖相随真老伴，布袍虽敝耐春寒。", 
            "卷帘燕子恰双至，挂壁琵琶时一弹。", 
            "珍重食眠还自爱，生涯作味便加餐。"
        ], 
        "title": "春日", 
        "type": "律诗", 
        "yun": "寒"
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "望暮云重，香炉润，烟楼微飏深屋。", 
            "丝丝愁影乱，正珠帘低掩，玉钩轻触。", 
            "沁骨商声，消魂远韵，慵听人间丝竹。", 
            "难忘当年事，渐江南地溽，脆梅将熟。", 
            "叹鸾枕添寒，画檐惊梦，锦衾人独。", 
            "题红流去速，问行客、何处停车毂？", 
            "对暝色、繁枝飘泪，社燕寻泥，倚危楼、为谁凝目？", 
            "却念多情月，应不到、旧时阑曲。", 
            "又寒汐、生江国。", 
            "风卷罗幕，凉逼灯花如菽。", 
            "夜深共谁剪烛？"
        ], 
        "title": "大酺 春雨和清真", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "照壁昏灯，敲窗乱而，闭寒孤馆。", 
            "谁魂一缕，欲共药烟飘断。", 
            "最凄凉、梦回漏残，影扶病骨衾重展。", 
            "甚炉灰烛泪，销磨不尽，故欢新怨？", 
            "双燕，归来晚。", 
            "更莫问当年，酒边春感。", 
            "前游纵续，早是心情都换。", 
            "任秦筝、零落雁行，赋愁惭觉如今懒。", 
            "奈吹残、笛里梅花，极目江南远。"
        ], 
        "title": "琐窗寒", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "兰舟桂楫。", 
            "记绿云十里，香生皋泽。", 
            "倾盖相逢，偶托微波，误被采芳人识。", 
            "清阴几日鸳鸯梦，早泪泻铜盘先湿。", 
            "剩那时、炎热难忘，怕说晚凉消息。", 
            "长抱芳心自苦，叹烟渚日暮，看朱成碧。", 
            "折向西风，万缕千丝，莫把此情重织。", 
            "江流不尽吴宫怨，纵唱断莲歌谁惜？", 
            "漫独立，风露中宵，已是一天秋色。"
        ], 
        "title": "绿意 次死灰韵", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "记秦淮、胜游欢宴，惊风何事吹散？", 
            "狂烽苦逐车尘起，经岁间关流转。", 
            "归路远。", 
            "叹故国、盟鸥却向巴江见。", 
            "离愁又满。", 
            "甚歌席深杯，烛窗秋雨，都化泪千点。", 
            "茶烟外，锦瑟华年偷换。", 
            "朱弦难谱哀怨。", 
            "江郎彩笔飘零久，今日画眉都懒。", 
            "君莫管。", 
            "任扶病、登褛更尽望京眼。", 
            "流光易晚。", 
            "问斟酌词笺，商量药里，何日镇相伴？"
        ], 
        "title": "摸鱼儿 再寄素秋", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "瑶席烛初灺，水阁绣帘斜。", 
            "笙舟灯榭，座中犹说旧豪华。", 
            "芳酒频污鸾帕，冷雨纷敲鸳瓦，沈醉未回车。", 
            "回首河桥下，弦管是谁家。", 
            "感兴亡，伤代谢，客愁赊。", 
            "虏尘胡马，霜风关塞动悲笳。", 
            "亭馆旧时无价，城阙当年残霸，烟水卷寒沙。", 
            "和梦听歌夜，忍问后庭花。"
        ], 
        "title": "水调歌头 雨夜集饮秦淮酒肆，用东山体", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "绣衾慵展金泥凤，几日相思罗带重。", 
            "当楼柳色怕关情，压枕春愁还入梦。", 
            "严城四面悲笳动，帘外轻寒谁与共？", 
            "社鹃啼彻月痕低，永夜灯花犹自弄。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "冷露移盘，西风扫叶，枯枝尚叹栖难定。", 
            "欲把浓愁低诉，还咽残声，此时情。", 
            "倦恋柯条，羞寻冠珥，上林只让寒鸦影。", 
            "冉冉斜阳，镜里双鬓妆成，为谁轻？", 
            "暗想当时，任嘶遍故家乔木，却怜几度风霜，而今独抱凄清。", 
            "感飘零。", 
            "问知音谁在？", 
            "不见悲吟楚客，更知何日，万缕垂杨，响答江城。"
        ], 
        "title": "曲玉管 寒蝉", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "归路江南远，对杏花庭院，多少思忆。", 
            "盼到重来，却香泥零落，旧巢难觅。", 
            "一桁疏帘隔，清谁问、红楼消息？", 
            "想画梁、未许双栖，空记去年相识。", 
            "此日。", 
            "斜阳巷陌。", 
            "念王谢风流，已非畴昔。", 
            "转眼芳菲。", 
            "况莺猜蝶妒，可怜春色。", 
            "柳外烟凝碧。", 
            "经行处、新愁如织。", 
            "更古台、飞尽红英，晚风正急。"
        ], 
        "title": "曲游春 燕", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "画舫春灯桃叶渡，秦淮旧事难论。", 
            "斜阳故国易销魂。", 
            "露盘空贮泪，锦瑟暗生尘。", 
            "消尽蓼香留月小，苦辛相待千春。", 
            "当年轻怨总成恩。", 
            "天涯芳草遍，第一忆王孙。"
        ], 
        "title": "临江仙", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "碧槛瑶梯楼十二，骄骢嘶过铜铺。", 
            "天涯相望日相疏。", 
            "汉皋遗玉佩，南海失明珠。", 
            "衔石精禽空有恨，惊波还满江湖。", 
            "飞琼颜色近何如？", 
            "不辞宽带眼，重读寄来书。"
        ], 
        "title": "临江仙", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "望断小屏山上路，重逢依旧飘飖。", 
            "相看秉烛夜迢迢。", 
            "覆巢空有燕，换酒更无貂。", 
            "风雨吟魂摇落处，挑灯起读离骚。", 
            "桃花春水住江皋。", 
            "旧愁流不尽，门外去来潮。"
        ], 
        "title": "临江仙八首 其一", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "经乱关河生死别，悲笳吹断离情。", 
            "朱楼从此隔重城。", 
            "衫痕新旧泪，柳色短长亭。", 
            "明日征程君莫问，丁宁双燕无凭。", 
            "飘零水驿一星灯。", 
            "江空菰叶怨，舷外雨冥冥。"
        ], 
        "title": "临江仙八首 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "一棹蒹葭初舣处，依前灯火高城。", 
            "水风吹袂酒初醒。", 
            "镜中残黛绿，梦外故山青。", 
            "月堕汉皋留不得，更愁明日阴晴。", 
            "涉江兰芷亦飘零。", 
            "凄凉湘瑟怨，掩泪独来听。"
        ], 
        "title": "临江仙八首 其三", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "百草千花零落尽，芙蓉小苑成秋。", 
            "云闲迢递起高楼。", 
            "笙歌随酒暖，灯火与星稠。", 
            "霏雾冥冥闾阖远，凭谁诉与离忧。", 
            "吟边重见旧沙鸥。", 
            "巴山今夜雨，短烛费新愁。"
        ], 
        "title": "临江仙八首 其四", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "寂寂珠帘春去也，燕梁落尽香泥。", 
            "经年归梦总迷离。", 
            "抛残锼玉枕，空惜缕金衣。", 
            "乔木荒凉烟水隔，杜鹃何苦频啼。", 
            "凤城几度误心期。", 
            "凭阑无限意，肠断日西时。"
        ], 
        "title": "临江仙八首 其五", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "昨夜西风波乍急，故园霜叶辞枝。", 
            "琼楼消息至今疑。", 
            "不逢云外信，空绝月中梯。", 
            "转尽轻雷车辙远，天涯独自行迟。", 
            "临歧心事转凄迷。", 
            "千山愁日暮，时有鹧鸪啼。"
        ], 
        "title": "临江仙八首 其六", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "照海惊烽，早处处空城，寒角吹遍。", 
            "转尽车尘，才得间关重见。", 
            "杯酒待换悲凉，可奈旧狂都减。", 
            "未凭高客意先倦，凄绝故园心眼。", 
            "夜窗秋雨灯重剪。", 
            "有离人、泪珠千点。", 
            "伤心更作天涯别，回首巴山远。", 
            "愁寄一叶怨题，写不尽、吟边万感。", 
            "剩断魂夜夜，分付与，寒潮管。"
        ], 
        "title": "玲珑四犯 寄怀素秋用清真体", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "断尽柔肠苦费词，朱弦乍咽泪成丝。", 
            "年来哀乐傥君知。", 
            "病枕愁回江上棹，秋风重检旧家衣。", 
            "见时辛苦况分离。"
        ], 
        "title": "浣溪沙十首 其七", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "梦外沈沈夜渐长，飘灯庭院雨丝凉。", 
            "重帷自下郁金堂。", 
            "烛有愁心犹费泪，香如人意故回肠。", 
            "零星往事耐思量。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "久病长愁损旧眉，低徊鸾镜不成悲。", 
            "小鬟多事话年时。", 
            "剩水残山供怅望，旧欢新怨费沉思。", 
            "更无双泪为君垂。"
        ], 
        "title": "浣溪沙十首 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "云鬓如蓬堕枕窝，病怀禁得几销磨。", 
            "钿盟钗约恐蹉陀。", 
            "刻意伤春花费泪，薄游扶醉夜听歌。", 
            "清愁争得旧时多。"
        ], 
        "title": "浣溪沙十首 其五", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "绮重罗轻乍暖寒，酒醒愁倚碧阑干。", 
            "一春梦雨有无间。", 
            "零落繁香鹃有泪，因循芳讯燕空还。", 
            "锦屏人隔万重山。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "呵壁深悲问不应，鬘天一望碧无情。", 
            "鬓丝眉萼各飘零。", 
            "心篆已灰犹有字，清欢化泪渐成冰。", 
            "难将沈醉换长醒。"
        ], 
        "title": "浣溪沙十首 其八", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "芳草年年记胜游，江山依旧豁吟眸。", 
            "鼓鼙声里思悠悠。", 
            "三月莺花谁作赋，一天风絮独登楼。", 
            "有斜阳处有春愁。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "今日江南自可哀，不妨庾信费清才。", 
            "吟边万感损风怀。", 
            "应有笙歌新第宅，可怜烟雨旧楼台。", 
            "谢堂双燕莫归来。"
        ], 
        "title": "浣溪沙十首 其九", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "绿森森处乱蝉多，忍遣樵夫用斧柯。", 
            "无限道旁人病暍，帡幪一失欲如何。"
        ], 
        "title": "夏木", 
        "type": "绝句", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "几度人间易市朝，朝天宫殿尚苕峣。", 
            "果然玉女神通大，长共开山社不祧。"
        ], 
        "title": "笨港进香词 其一", 
        "type": "绝句", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "金宇红旗绣进香，落花风里寿筵张。", 
            "璇宫不见灵来去，惟见天魔舞一场。"
        ], 
        "title": "笨港进香词 其二", 
        "type": "绝句", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "沦落红颜黑劫中，当时恨不嫁东风。", 
            "无端竟避淤泥染，争笑濂溪论未公。"
        ], 
        "title": "墨莲", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "灾祥占候事原痴，况复陈编六甲推。", 
            "留与儿孙知汉腊，兔园册子任人嗤。"
        ], 
        "title": "旧历日 其一", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "不分匆匆正朔移，案头旧历忍重披。", 
            "分明一卷陶潜集，甲子前朝纪义熙。"
        ], 
        "title": "旧历日 其二", 
        "type": "绝句", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "滑滑春郊好鸟鸣，陶家埏埴器初成。", 
            "郑泉一语真堪笑，贮酒为壶祝后生。"
        ], 
        "title": "泥", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "蕉心雨展三分碧，柳眼春开一缝青。", 
            "何用园官亲看管，花间小犬系金铃。"
        ], 
        "title": "和仲衡留别园亭花木", 
        "type": "绝句", 
        "yun": "青"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "独守梅花过暮年，嶙峋风骨瘦犹坚。", 
            "素衣只恐缁尘化，清浅蓬莱忆众仙。"
        ], 
        "title": "老鹤", 
        "type": "绝句", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "无数归帆趁晚潮，渔歌起处海门遥。", 
            "鲻鱼秋尽将分子，更约楼头酒一瓢。"
        ], 
        "title": "聚星楼观海 其一", 
        "type": "绝句", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "拍天波浪捲前朝，古迹空传利济桥。", 
            "欲问福公泊船处，水花风叶暮潇潇。"
        ], 
        "title": "聚星楼观海 其二", 
        "type": "绝句", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "秋草萋萋废垒平，廿年前是伏波营。", 
            "古榕树下閒扪虱，旧事能谈有老兵。"
        ], 
        "title": "过涂城故址 其一", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "太息沧桑久变更，颓垣谁识汉家营？", 
            "海疆今但须游徼，儿戏还嗤灞上兵。"
        ], 
        "title": "过涂城故址 其二", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "戈船下濑此屯兵，锁甲沈枪一代荣。", 
            "古树夕阳鸦阵合，更无人记亚夫营。"
        ], 
        "title": "过涂城故址 其三", 
        "type": "绝句", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "晓出垂纶汴水涯，溪清石瘦见鱼虾。", 
            "入城午饭妻儿待，归趁田翁薄笨车。"
        ], 
        "title": "戏赠柳田君钓鱼二首 其一", 
        "type": "绝句", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "七日才逢一放衙，钓鱼沽酒好归家。", 
            "临溪已近孤山宅，恨不打门来吃茶。"
        ], 
        "title": "戏赠柳田君钓鱼二首 其二", 
        "type": "绝句", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "水边竹外影横斜，春入孤山处士家。", 
            "肠断夜台无驿使，凭谁为寄一枝花。"
        ], 
        "title": "题故郎中叔莱园梅树（补录）", 
        "type": "绝句", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "妖雾千年翳紫微，手扶皇极日重辉。", 
            "断鳌鍊石功成后，两袖清风林下归。"
        ], 
        "title": "奉赠维新元老板垣伯爵阁下 其一", 
        "type": "绝句", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "黄扉一到即抽身，回首青云满后尘。", 
            "却向人间作生佛，德星照处物皆春。"
        ], 
        "title": "奉赠维新元老板垣伯爵阁下 其二", 
        "type": "绝句", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "神州政治局新翻，汗血功名历史存。", 
            "今日明堂参末议，后生饮水合思源。"
        ], 
        "title": "奉赠维新元老板垣伯爵阁下 其三", 
        "type": "绝句", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "百八钟声警睡乡，遥遥彼岸待慈航。", 
            "墨家兼爱无差等，肯使恩波阻一方？"
        ], 
        "title": "奉赠维新元老板垣伯爵阁下 其四", 
        "type": "绝句", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "蜻蜓四翼乍凌空，列子泠然善御风。", 
            "巨炮可从天外落，宋城何待木鸢攻。"
        ], 
        "title": "飞行机", 
        "type": "绝句", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "锦石堆沙破簖凉，芦花几笔澹秋光。", 
            "画屏坐对江南景，欲发樽前吏部狂。"
        ], 
        "title": "画蟹 其一", 
        "type": "绝句", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言绝句", 
        "text": [
            "枫林斜日落鱼庄，不见黄头采捕郎。", 
            "记得双螯好风味，春申江畔过重阳。"
        ], 
        "title": "画蟹 其二", 
        "type": "绝句", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "身伴浮云偶出山，访君杖履向田间。", 
            "酒逢知己情难禁，交到忘年礼可删。", 
            "剪烛座联娇客密，煎茶吟对好花閒。", 
            "笑余也似堂前燕，每岁春来一款关。"
        ], 
        "title": "访谢先生颂臣，再次前韵奉赠", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "绝好亭园又会文，六朝裙屐集如云。", 
            "长卿后至才居右，考叔先登勇冠军。", 
            "佳节莺花春过半，小楼风月夜平分。", 
            "当筵莫怪诗肠涩，须谅狂怒酒态醺。"
        ], 
        "title": "春夜筱云山庄小集，限文韵", 
        "type": "律诗", 
        "yun": "文"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "箫鼓连村竞赛神，茅斋鸡黍亦邀宾。", 
            "我随有脚春重到，君比忘机鸟可亲。", 
            "幽树花开红笑日，小池水满绿涵蘋。", 
            "兴来借笔题青竹，岁首风光得句新。"
        ], 
        "title": "春日题林聘三田居，并示其令阮载昭 其一", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "酬唱新诗满剡藤，阿咸林下是良朋。", 
            "作亭长老惭刘季，从博徒游笑信陵。", 
            "二顷稻田三亩宅，半床书卷一窗灯。", 
            "且耕且读家风在，劫后犹存祖武绳。"
        ], 
        "title": "春日题林聘三田居，并示其令阮载昭 其二", 
        "type": "律诗", 
        "yun": "蒸"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "图南壮抱久难酬，万物皆春我独秋。", 
            "袖里乾坤蛙坐井，壶中灵怪蜃嘘楼。", 
            "乍闻归雁悲边事，忽见桃花忆钓舟。", 
            "妻子累人何日了，拂衣终拟五湖游。"
        ], 
        "title": "春日杂感，次粤台秋唱韵八首 其一", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "又向东风感岁华，长堤垂柳正啼鸦。", 
            "故乡泉饮胡儿马，异国花开估客槎。", 
            "七曜已颁新凤历，十年谁吊旧虫沙。", 
            "伤心蹈海多奇士，不及宫人死有斜。"
        ], 
        "title": "春日杂感，次粤台秋唱韵八首 其二", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "华表重来陵谷迁，暮云春树总悽然。", 
            "一身物化橘为枳，满地杀机螳捕蝉。", 
            "泉石紫山空目极，莺花黄浦尚情牵。", 
            "旧游回首如天上，坐觉今年老去年。"
        ], 
        "title": "春日杂感，次粤台秋唱韵八首 其三", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "慷慨好为猛虎词，士龙先世总雄师。", 
            "家风既坠陇西族，祖德羞吟谢客诗。", 
            "岭上梅花招白鹤，匣中剑气吐青蜺。", 
            "隐沦未觉豪情减，击筑燕歌有所思。"
        ], 
        "title": "春日杂感，次粤台秋唱韵八首 其四", 
        "type": "律诗", 
        "yun": null
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "少年奇计慕甘罗，玉帐韬钤历览多。", 
            "投笔功名空自许，挥戈志事竟蹉跎。", 
            "闻鸡起作刘琨舞，扣角和成宁戚歌。", 
            "热血一腔犹似火，不随尘劫共消磨。"
        ], 
        "title": "春日杂感，次粤台秋唱韵八首 其五", 
        "type": "律诗", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "西望神州一据鞍，奋飞无计逐风翰。", 
            "生为穿鼻牛堪耻，死作留皮豹亦难。", 
            "世事旁观棋局乱，穷途吐气醉乡宽。", 
            "谁能苦海鲜卑语，博笑人前戏泼寒。"
        ], 
        "title": "春日杂感，次粤台秋唱韵八首 其六", 
        "type": "律诗", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "炎荒十七纪前开，破浪骑鲸说渡台。", 
            "山水无情频换主，英雄埋骨易成灰。", 
            "挽回沧海关天运，叱吒风云仗霸才。", 
            "不信可人当代有，吾将物色遍蒿莱。"
        ], 
        "title": "春日杂感，次粤台秋唱韵八首 其七", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "驱使毫端草木兵，新从诗界筑长城。", 
            "三升酒助飞扬气，五噫吟多激楚声。", 
            "山下蘼芜愁妇泪，路旁禾黍故宫情。", 
            "此身自处无他策，师友当时鲁二生。"
        ], 
        "title": "春日杂感，次粤台秋唱韵八首 其八", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "曲体中郎爱女情，刀圭施药到柴荆。", 
            "窗前远岫吟秋爽，篱下閒花坐月明。", 
            "戛玉诗篇工斗捷，悬壶方术久传名。", 
            "青年队里如君少，莲社多才暗自惊。"
        ], 
        "title": "次韵酬黄旭东", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "兵弄潢池乱似麻，竞寻覆辙太平车。", 
            "英雄崇拜梁山泊，儿女讴歌五月花。", 
            "军府弹声来刺客，讲坛鬓影簇娇娃。", 
            "东南民气嚣张甚，宵旰应劳仰屋嗟。"
        ], 
        "title": "感事 其一", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "前狼后虎瞰门庭，同室操戈且不停。", 
            "旡首群龙齐起陆，复仇九世妄谈经。", 
            "自由神已开新幕，专制魔须匿旧形。", 
            "急与民权安反侧，伫看凤诏下青冥。"
        ], 
        "title": "感事 其二", 
        "type": "律诗", 
        "yun": "青"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "廿稘东亚急风云，速祸谁张革命军？", 
            "好入明堂谋庶政，漫薰丹穴觅新君。", 
            "九条礼俗多同化，一统车书大合群。", 
            "国可重兴须协力，列强均势禦瓜分。"
        ], 
        "title": "感事 其三", 
        "type": "律诗", 
        "yun": "文"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "一年有几团圆月，数到今宵岁又残。", 
            "不恨清辉催我老，转欣长夜耐人看。", 
            "横斜影写梅花瘦，潋滟光凝竹叶寒。", 
            "天上琼楼何处是？高歌水调倚阑干。"
        ], 
        "title": "十二月十五夜咏月", 
        "type": "律诗", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "白马荒郊会葬迟，墓门一恸尽交期。", 
            "玉京有路归何早，黄土无情吊岂知！", 
            "死后西河抛老父，生前东野失娇儿。", 
            "料应难作凌云笑，日暮枫林鹤唳悲。"
        ], 
        "title": "十月二十二日同栎社诸子展吕厚庵墓", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "画堂不见舞莱衣，反哺平生愿竟违。", 
            "三径闲花虫语吊，一楼书籍劫灰飞。", 
            "受恩欠债从今了，入地升天何处归？", 
            "留得左家娇女在，长随寡鹄哭灵帏。"
        ], 
        "title": "哭吕厚庵秀才 其一", 
        "type": "律诗", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "灵山后会尚茫茫，撒手人间此别长。", 
            "入梦依然逢太白，招魂何处觅巫阳。", 
            "一生迹断莺花海，数首诗传翰墨场。", 
            "石子冈头篾钓落，这般结局最凄凉。"
        ], 
        "title": "哭吕厚庵秀才 其二", 
        "type": "律诗", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "犹冀传闻讣未真，别来一病只经旬。", 
            "知心岂在葭莩末，总角曾同笔砚亲。", 
            "永忆过差规既往，更倾怀抱向何人。", 
            "并时又失鸰原侣，瘦损苫庐读礼身。"
        ], 
        "title": "哭吕厚庵秀才 其三", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "翻到沧溟石也枯，年年枥马对辕驹。", 
            "安知物外归真乐，不笑人间作计愚。", 
            "化鹤尚迟千载后，骖鸾还共一天无。", 
            "钟情怎及忘情好，空逐青蝇吊海隅。"
        ], 
        "title": "哭吕厚庵秀才 其四", 
        "type": "律诗", 
        "yun": "虞"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "江城烟景正阳春，访古招提话劫尘。", 
            "半壁东南犹可据，一家楚、越太无因。", 
            "沧桑故国悲遗老，花木荒园说养亲。", 
            "日暮倚栏听杜宇，声声似怨董夫人。"
        ], 
        "title": "游开元寺有感（以下己酉）", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "夕阳村落响篝车，客到蓬门犬吠哗。", 
            "挂剑相期衰草地，连床小住野人家。", 
            "寒生蟋蟀灯前语，香送芙蓉露下花。", 
            "珍重题襟佳句满，茅斋四壁欲笼纱。"
        ], 
        "title": "十月二十一夜栎社诸子集予无闷草堂 其一", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "帘外西风旅雁过，语长残月挂庭柯。", 
            "酒酸未足钓诗兴，茶酽差堪敌睡魔。", 
            "此会敦槃哀乐半，故人生死别离多。", 
            "相逢破涕真难得，莫学王郎斫地歌。"
        ], 
        "title": "十月二十一夜栎社诸子集予无闷草堂 其二", 
        "type": "律诗", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "肘后仙方不可寻，去年一病到如今。", 
            "虽偿问舍求田愿，未了男婚女嫁心。", 
            "片影还乡随旅雁，孤魂入海化冤禽。", 
            "最怜撤瑟弥留际，望断家人鹭岛音。"
        ], 
        "title": "哭四兄熙堂 其一", 
        "type": "律诗", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "不得平头到五旬，皇天夺我老成人。", 
            "陆机入洛青衫敝，江总还家白发新。", 
            "十载盛衰门户改，几番离合弟兄亲。", 
            "一灵历劫如长在，愿结来生未了因。"
        ], 
        "title": "哭四兄熙堂 其二", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "花信阑珊正断肠，绿荫怅望小池塘。", 
            "水明忽照红妆影，风过犹疑翠盖香。", 
            "独笑晚春迷蛱蝶，多情终日傍鸳鸯。", 
            "霞朝雾夕空先赏，惭愧题诗水部郎。"
        ], 
        "title": "三月十三日瑞轩观新荷花", 
        "type": "律诗", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "何用逢时早晚争，先开先落更伤情。", 
            "香留世界才三日，梦断池塘便一生。", 
            "梅雨惟教青子湿，楝风不信绿房倾。", 
            "洛神罗袜归何处？空忆微波与目成。"
        ], 
        "title": "池上荷花旋开旋落又赋 其一", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "一现春风结幻缘，水亭芳信报今年。", 
            "不祥总为非时出，无寿偏因得气先。", 
            "万叶田田初满眼，孤花片片已成烟。", 
            "若论解脱泥涂早，合化西方妙法莲。"
        ], 
        "title": "池上荷花旋开旋落又赋 其二", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "大湖珊瑚一网收，群仙此夕宴瀛洲。", 
            "人才不数红桥会，风雅遥追白雪楼。", 
            "雨过长街消暑气，月明远浦起渔讴。", 
            "题襟邂逅新知乐，力士铛边醉始休。"
        ], 
        "title": "瀛社大会席上", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "打桨来游小洞天，洞深不见古时仙。", 
            "燃灯曲觅岩间路，拂袖凉沾石罅泉。", 
            "蝙蝠群飞争此穴，凤鸾重到定何年。", 
            "料知上界真人府，旧隐难忘碧海边。"
        ], 
        "title": "基隆仙洞", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "孤山清韵许追攀，俗外相期礼可删。", 
            "风雅暂因提倡盛，江河肯信挽回难。", 
            "沧桑劫劫愁何益？名利纷纷笑不关。", 
            "今夜高楼风月好，开怀且斗酒肠宽。"
        ], 
        "title": "次家湘沅兄韵", 
        "type": "律诗", 
        "yun": null
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "风流误我费针砭，药裹床头日日添。", 
            "高卧多时生客骂，绮情减处美人嫌。", 
            "虽然酒断涓涓滴，犹自诗吟昔昔盐。", 
            "若问司勋今悔否？扬州十里梦珠帘。"
        ], 
        "title": "病中戏作", 
        "type": "律诗", 
        "yun": "盐"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "病也风流肯痛砭，散花丈室道缘添。", 
            "清狂幸有知心谅，放浪从教俗眼嫌。", 
            "色相空中参水月，诗情味外悟梅盐。", 
            "药炉禅榻留君话，灯影摇秋雨半帘。"
        ], 
        "title": "悔之来视疾，次前韵赠之", 
        "type": "律诗", 
        "yun": "盐"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "酒社诗场隔俊游，萧萧门掩茂陵秋。", 
            "西风懒折花簪帽，落日闲拈笛倚楼。", 
            "红叶欲随流水去，青山犹把片云留。", 
            "最怜野鹤无心好，天外飞飞任自由。"
        ], 
        "title": "秋日偶成", 
        "type": "律诗", 
        "yun": "尤"
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "连朝风雨满江城，便有萧萧落木声。", 
            "簟小裯单宜卧病，笺残墨剩漫抒情。", 
            "云沈北雁书难至，秋到东湖水更清。", 
            "徙倚长堤无限思，独归还傍短灯檠。"
        ], 
        "title": "新秋五首 其一", 
        "type": "古风", 
        "yun": "庚"
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "张氏外孙女，前年尚襁褓。", 
            "八月离母腹，小字为早早。", 
            "生辰梅正开，学名唤春晓。", 
            "一岁满地走，两岁嘴舌巧。", 
            "娇小自玲珑，刚健复窈窕。", 
            "长眉新月弯，美目寒星昭。", 
            "肤色异两亲，玉雪何皎皎。", 
            "母云似阿婆，白晰人皆道。", 
            "汝母生已迟，汝幼婆已老。", 
            "惟馀双鬓白，肌肉久枯槁。", 
            "今日成老丑，昔时岂佼佼。", 
            "汝独爱家家，膝下百回绕。", 
            "喜同家家睡，重愁家家抱。", 
            "关心唤吃药，饮茶试凉燠。", 
            "分食与家家，儿自不嫌少。", 
            "惟愿快长大，为婆洗衣袄。", 
            "随母休沐归，相亲复相扰。", 
            "夺帚争扫地，脱衣唤洗澡。", 
            "玩水瓶时灌，弄火锅空烤。", 
            "倒罐更翻篮，到处觅梨枣。", 
            "帐竿当竹马，手杖满地捣。", 
            "淩空学杂技，一跌意未了。", 
            "嚇人装老虎，怒吼势欲咬。", 
            "打狗踢苕猪，不怕舞牙爪。", 
            "偷攀自行车，大哭被压倒。", 
            "婆魂惊未定，儿身痛已好。", 
            "一晌转安静，向人索纸稿。", 
            "移凳伏书桌，画鱼又画鸟。", 
            "积木堆高低，皂泡吹大小。", 
            "三餐端正坐，家家喂饭饱。", 
            "饮河期满腹，美馔视藐藐。", 
            "不喜著新衣，敝服曳缁缟。", 
            "阿母责顽劣，此语使儿恼。", 
            "鸡鸡不洗脚，上床胡乱搞。", 
            "狗狗不睡觉，半夜大声吵。", 
            "我是最乖儿，家家好宝宝。", 
            "外祖远归来，初见话琐琐。", 
            "明朝更相昵，爷爷膝上坐。", 
            "挽颈因摸胡，抱足还抚髁。", 
            "家家抱不动，爷爷可抱我。", 
            "推车买牛奶，递刀削蘋果。", 
            "爷爷喂鸡鸡，早早吃鸡卵。", 
            "爷爷烫手痛，早早不近火。", 
            "爷爷睡高床，小心翻身堕。", 
            "共爷嬉戏多，向婆提问夥。", 
            "表情万态殊，表声众音哆。", 
            "惊叹疑问号，诨名固自妥。", 
            "爷爷回沙洋，早早意谓叵。", 
            "今夜爷爷走，门由我来锁。", 
            "不见爷爷面，常唤归来可。", 
            "生小爱交游，门前解迎客。", 
            "一见笑相呼，未尝感局蹐。", 
            "爷爷与奶奶，阿姨共叔伯。", 
            "但辨年貌异，不管辈分隔。", 
            "拍床请客坐，指茶叫客吃。", 
            "每见小友来，糖果多让客。", 
            "客来逢新正，恭喜学拜揖。", 
            "问之道姓名，竖指示岁月。", 
            "客去知相送，慢走防倾跌。", 
            "再见屡挥手，来玩趁空隙。", 
            "举家多粗疏，儿独礼无缺。", 
            "邻里皆爱怜，才去问归夕。", 
            "儿性却开朗，来去任倏忽。", 
            "纵教三宿留，不作桑下惜。", 
            "临别告家家，好好多休息。", 
            "别后想家家，一日几回说。", 
            "时时对像片，家家叫不歇。", 
            "归来却欢喜，依依傍肘腋。", 
            "相携看大水，东湖连天碧。", 
            "沿堤采野花，向波投小石。", 
            "笑指蝴蝶飞，喜看高鸟击。", 
            "回家插花瓶，欣赏动颜色。", 
            "有时堕甑破，闯祸前请责。", 
            "家家怜不扑，举手自挝拍。", 
            "暂留伴家家，不随父母归。", 
            "邻人来相问，家中有阿谁。", 
            "爸爸在厂里，妈妈值班期。", 
            "爷爷放牛去，家家是老师。", 
            "因取眼睛戴，一册两手持。", 
            "为摹看书状，迂腐诚可嗤。", 
            "儿勿弄文墨，劝学历朝暮。", 
            "一旦哭途穷，回车遂改路。", 
            "儿生逢盛世，岂复学章句。", 
            "书足记姓名，理必辨是非。", 
            "毛泽东思想，指路路不迷。", 
            "但走金光道，勿攀青云梯。", 
            "愿儿长平安，无灾亦无危。", 
            "家家老且病，难见儿长时。", 
            "赋诗留儿箧，他年一诵之。"
        ], 
        "title": "早早诗", 
        "type": "古风", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "水月婵娟。", 
            "冰壶净，蓝田暖日生烟。", 
            "玉山凤叫，难觅巧匠雕镌。", 
            "点笔休烦吴道子，白描合笑李龙眠。", 
            "最天然。", 
            "是观自在，参大乘禅。", 
            "谁知庄严色相，共只园象树，劫换华鬘。", 
            "海南千叶，珠座示现无边。", 
            "群生魔难共忏，有万朵红莲礼白莲。", 
            "无明境，证涅槃三昧，金石同坚。"
        ], 
        "title": "瑶台聚八仙 遂州广利寺白玉大士像", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "曲池阴。", 
            "折横枝幽萼，华发不胜簪。", 
            "槛脚苔皴，瓶眉石冻，还似春睡沈沈。", 
            "照疏影、寒泉古甃，唤梦回、应有并栖禽。", 
            "桂管箫声，宣华龙影，谁与追临。", 
            "十载魂销无地，伴含章一卧，飞近眉心。", 
            "姑射冰姿，罗浮蝶怨，遗事悽绝重寻。", 
            "抚时序、烧灯渐近，贴春人、华胜簇祥金。", 
            "只恐归来佩环，感慨同深。"
        ], 
        "title": "一萼红 乙卯人日，用石帚淳熙丙午人日韵，赋西园官梅", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "访三溪旧隐，雁江上，鹤林前。", 
            "任赖简池台，逍遥洞壑，无此清妍。", 
            "晴川。", 
            "带金绕绛，听渔歌唱起宋时船。", 
            "幽讨如闻易学，卧游且伴琴眠。", 
            "当年。", 
            "谏草吟笺。", 
            "辞斐亹，意缠绵。", 
            "怅故山梦远，房州锢久，忠孝回天。", 
            "依然。", 
            "钧游旧迹，倚危亭、愁思入孤烟。", 
            "遗集难寻副墨，倦怀剩寄风泉。"
        ], 
        "title": "木兰花慢 简州谒三溪祠", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "碧波亭畔，梅熟蒲新，病蕉展叶。", 
            "曲沼文漪，鱼苗戢戢春镜唼。", 
            "搅起孤客愁心，更橹声咿轧。", 
            "铃语催归，卸帆江浦犹怯。", 
            "哀乐无端，未中年、鬓霜先镊。", 
            "梦残春换，谁怜风波共阅。", 
            "苦说相思难避，任锦珰缄箧。", 
            "双鲤迢迢，又牵离恨千叠。"
        ], 
        "title": "华胥引 三溪祠碧波亭赋，用清真韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "雨夹梅酸，风含蒲润，紫陌鞭惹尘香。", 
            "山屏半掩，仙心未隔柔乡。", 
            "鬟雾湿，眼波长。", 
            "恨飞花、无奈匆忙。", 
            "记追游处，藏鸦翠柳，乳鸭池塘。", 
            "同消竹粉新凉。", 
            "问寻巢燕子，王谢门荒。", 
            "重编感旧，无人为说鸡缸。", 
            "词语涩，酒悲狂。", 
            "认青衫、红泪迷茫。", 
            "寄寥天怨，江悬塔影，桥挂残阳。"
        ], 
        "title": "夜合花 阳安独客，芳物撄心，追和梦窗，以毖羁绪", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "云沈芒砀，天低淮泗，雄藩自古徐州。", 
            "山暝断蛇，台空戏马，王图霸气全收。", 
            "雕鹗阵盘秋。", 
            "问逐余秦鹿，谁是英俦。", 
            "戍鼓声中，落鸿霞外，见黄楼。", 
            "中权扼锁咽喉。", 
            "有三军辫发，上将兜鍪。", 
            "丝管夜阑，旌旗昼静，连营坐拥貔貅。", 
            "琴客最风流。", 
            "想射堋分的，筝队飞毬。", 
            "醉指东南半壁，谈笑看吴钩。"
        ], 
        "title": "望海潮 徐州", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "寻梦地。", 
            "依稀梦影难记。", 
            "山簪树发水如环，画楼对起。", 
            "夜镫碧浸小江天，姮娥迎笑眉际。", 
            "伴箫凤，声自倚。", 
            "客怀共此牵系。", 
            "当歌最忆莫愁堂，燕空古垒。", 
            "醉吟笛步晓星沈，潸潸红泪铅水。", 
            "板桥废址傍旧市。", 
            "访秦淮、沙顿乡里。", 
            "殢酒欲忘身世。", 
            "入愁城、麝月龙绡，凄对西北神州，深尊里。"
        ], 
        "title": "西河 金陵下关暝望，和美成韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "满奁青，水天一色空冥。", 
            "总相宜、淡妆浓抹，越娃千艳围屏。", 
            "怨难招、孤山夜鹤，魂羞葬、甲帐秋萤。", 
            "劫后湖山，朅来歌酒，恨梅迟放菊先零。", 
            "漫凭吊、岳坟秋社，天醉怪人醒。", 
            "劳梳裹、雾鬟烟髻，向我亭亭。", 
            "酹词仙、马塍花鸟，更浇抔土西泠。", 
            "漾轻帆、风翻白鹭，摇双桨、水戏红蜓。", 
            "福地随缘，鬘天无恙，冷泉清瑟未同听。", 
            "问何日、再寻鸥约，华发奈星星。", 
            "稽留好，六桥三竺，花港蘋汀。"
        ], 
        "title": "多丽 西湖，次蜕岩韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "石城风紧花如雾，催归雁程秋晚。", 
            "梦碾飙轮，霜砭病骨，消得吴云轻剪。", 
            "江空恨远。", 
            "正枫落敲诗，砑笺流怨。", 
            "翠羽飞来，未谙愁重讶杯浅。", 
            "银筝凄弄夜久，泪痕双照处，衫袖还满。", 
            "巷口乌衣，遨头绣陌，曾识春人莺燕。", 
            "零箫剩管。", 
            "问烟月前朝，去尘奔电。", 
            "半枕寒潮，断魂和浪卷。"
        ], 
        "title": "台城路 重过金陵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "吊长淮逝水恨滔滔，清流乱黄流。", 
            "看东潴洪泽，南连扬越，西控吴头。", 
            "蚌埠云屯虎落，跃马喜高秋。", 
            "天堑临江表，襟锁咽喉。", 
            "千古英雄成败，几凤阳濠泗，说项归刘。", 
            "问青天无语，沈醉抚吴钩。", 
            "染燕支、薄描金粉，付酒徒、乘兴画沧洲。", 
            "重回首，话兴王事，雾惨山愁。"
        ], 
        "title": "八声甘州 临淮道中", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "松柏西陵翠烛冷，幽兰露眼盈盈。", 
            "同心谁共结，唱燕衔春去，魂黯愁扃。", 
            "南齐黛妩依稀，几曲眉山向晚青。", 
            "料有人、油壁曾偕，暮潮凄断马蹄声。", 
            "一抔晕藓飘萤。", 
            "雁齿裙腰，草心红到桥亭。", 
            "烟花和梦剪，对镜波寒碧，泪染湖绫。", 
            "遥堤却帮谁家，隔代风流合让卿。", 
            "借酒浇香骨成灰，浣绿题绣屏。"
        ], 
        "title": "忆瑶姬 苏小墓，依梅溪体", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "琴客宜城，杜秋讲座，悲感何限。", 
            "换马宁痴，分香已暮，此意谁曾见。", 
            "当家金帐，石家金谷，转首盛衰肠断。", 
            "更休言、雍门泣下，一曲舞鸾初遍。", 
            "严城鼓角，危楼斜照，最苦倦游心眼。", 
            "浪说虞兮，空吟张好，今古莺和燕。", 
            "金蟾齧锁，仓琅飞牡，未省翠啼红怨。", 
            "怕惊起、当年燕子，似闻累叹。"
        ], 
        "title": "永遇乐 徐州感燕子楼事，和坡公", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "严城宵骑，碎踏寒玉，横过灯市。", 
            "听一片、车声人语，隐隐轻雷生步底。", 
            "千门静、迥天街不夜，莫漫东风沈醉。", 
            "遍九陌、行行且止，轣辘旧怀牵起。", 
            "月姊曾见当年事。", 
            "海天愁、清泪铅水。", 
            "应记省、唐宫佳丽，戚畹椒房连甲第。", 
            "鳌背峭、灿冰壶霞绮，杂沓笙歌十里。", 
            "闹蛾簇、鸾钗凤子，缥缈霓裳舞碎。", 
            "谁念转烛年光，春梦换、华严弹指。", 
            "尽镫残帘影，昏沈伴嫦娥不睡。", 
            "怕说与、夜窗啼髻。", 
            "有悄魂飞坠。", 
            "弄清影、杯底山河，都付钧天醉里。"
        ], 
        "title": "宝鼎现 丙辰灯节，和须溪", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "江山天堑，提封天府，华阳黑水梁州。", 
            "霞簇锦官，云横玉垒，芙蓉城郭清秋。", 
            "通道自金牛。", 
            "问蚕丛杜宇，今古悠悠。", 
            "邪界金堤，萦洄巴字，带双流。", 
            "雄都胜迹经游。", 
            "记仙人药市，太守遨头。", 
            "诗说草堂，玄谈卜肆，枇杷门巷寻幽。", 
            "崇丽望江楼。", 
            "借薛涛笺色，烘染芳洲。", 
            "听取賨歌渝舞，神笔定边筹。"
        ], 
        "title": "望海潮 蜀都赋", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "南浦西曛。", 
            "映卸帆隔坞，去楫临津。", 
            "一剪春波，满堤芳草，离觞未饮先醺。", 
            "歧路执手，殷勤题襟双泪痕。", 
            "正裙腰绿罨，带眼香移，罗荐轻分。", 
            "同浣劫后京尘。", 
            "记听鹂三海，信马千门。", 
            "甲舞丁歌，白云黄竹，昆仑睡醒曾闻。", 
            "今宵远水荒村。", 
            "追寻。", 
            "劳梦魂。", 
            "待随君去也，画里吴船，难溯江云。"
        ], 
        "title": "更漏子 拟庆湖遗老惜别", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "行不得。东望海翻涛立。", 
            "鳌戴三山飞退鹢。鲎帆无气力。", 
            "魂断燕南云北。不忍寻君书尺。", 
            "河大水深天路窄。雁遥关塞黑。"
        ], 
        "title": "谒金门 效大鹤三叠 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "留不得。残照觚棱金碧。", 
            "础绣楹丹衔列璧。太平新藻饰。", 
            "应劝长星浮白。不忍窥君眠食。", 
            "瑶殿月波三海直。夜阑闻叹息。"
        ], 
        "title": "谒金门 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "归不得。满地冰澌流坼。", 
            "天外鬼车生九翼。路难军尽墨。", 
            "昨夜城乌头白。不忍思君颜色。", 
            "春去春来非故国。送春何处篴。"
        ], 
        "title": "谒金门 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "盲风吹雪度清明。", 
            "思旧续前铭。", 
            "西山不语含愁黛，送中原、底许关情。", 
            "盼到风铃试鸽，却妨佞舌收莺。", 
            "年涯芳物老江亭。", 
            "倚槛快初晴。", 
            "芦芽半努沙痕浅，认东华、舄履尘凝。", 
            "怨碧缘菭墨晕，娇黄稚柳稊生。"
        ], 
        "title": "风入松 独游陶然亭，再和梦窗", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "清明过了，甚剪花絮柳，尚殢轻寒。", 
            "困舞瘦腰，银筝慵理雁尘閒。", 
            "衣篝欲试游情懒。", 
            "袖华愁裛弓弯。", 
            "怨春无语，弦凄素轸，泪湿红兰。", 
            "苦说芳期太晚。", 
            "认金钗后约，玉箸前痕。", 
            "病酒未忺，销愁无计又黄昏。", 
            "春心不似归心远。", 
            "断魂应怯闻鹃。", 
            "故山猿鸟，惊回画烛梦阑。"
        ], 
        "title": "绛都春 春晚，和西麓", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "翠柏脂枯，红桑缬幻，东华芳事惊心。", 
            "金水桥西，依然罨画园林。", 
            "天边梦逐年华换，洗朱铅、露掌愁侵。", 
            "共销沈。", 
            "送尽春人，唤尽春禽。", 
            "游尘麴涨虚坛静，带宫墙斜转，屧径幽寻。", 
            "燕啄红巾，莺儿衔得遗簪。", 
            "御沟蹀躞休题怨，验微潮、晕浅痕深。", 
            "动孤吟。", 
            "半是伤春，半是伤今。"
        ], 
        "title": "高阳台 公园冶春词", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "翠酣红倦。", 
            "正迷香睡蝶，密围窥燕。", 
            "幄锦团娇，怕东风愁卷。", 
            "传签午宴。", 
            "六铢重舞，霓裳初遍。", 
            "碧唾琼盂，霞承雒步，花移春院。", 
            "玉环醉妆乍见。", 
            "沈香亭北，曾斗蓉面。", 
            "凤佩羞衔，伴露痕轻剪。", 
            "倾城恨远。", 
            "梦云逐雨花飞散。", 
            "国里青芜，年芳换了鬘天壶箭。"
        ], 
        "title": "锦园春三犯 公园赏牡丹，和蒲江韵", 
        "type": "词", 
        "yun": null
    }, 
    {
        "author": "沈松寿", 
        "era": "近现代", 
        "subtype": "七言绝句", 
        "text": [
            "少壮同游出礼延，而今老大仰谁怜。", 
            "羡君有子深堪慰，绕膝庭前八秩欢。"
        ], 
        "title": "聘老八十寿四首 其一", 
        "type": "绝句", 
        "yun": null
    }, 
    {
        "author": "沈松寿", 
        "era": "近现代", 
        "subtype": "七言绝句", 
        "text": [
            "小叔延陵梓里扬，祖传礼义著文章。", 
            "国家多难强民志，万木葱茏松柏长。"
        ], 
        "title": "聘老八十寿四首 其二", 
        "type": "绝句", 
        "yun": "阳"
    }, 
    {
        "author": "沈松寿", 
        "era": "近现代", 
        "subtype": "七言绝句", 
        "text": [
            "太平军后涨沙乡，保障海隅匾额扬。", 
            "法水套河南北灌，农场丰谷仰贤良。"
        ], 
        "title": "聘老八十寿四首 其三", 
        "type": "绝句", 
        "yun": "阳"
    }, 
    {
        "author": "沈松寿", 
        "era": "近现代", 
        "subtype": "七言绝句", 
        "text": [
            "镇山基督始开疆，文化交流有比量。", 
            "教化一方三甲里，孝廉名宅七房庄。"
        ], 
        "title": "聘老八十寿四首 其四", 
        "type": "绝句", 
        "yun": "阳"
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "数升平。", 
            "不对床几载，便尔出门行。", 
            "两地离怀，全家活计，中宵心绪交萦。", 
            "况又是、长空雁叫，一声声、送与旅人听。", 
            "春草吟哦，冬烘潦倒，秋夜飘零。", 
            "最苦雨窗风幕，共药炉茗碗，独客凄清。", 
            "松径犹存，蒲帆无恙，归欤百事都轻。", 
            "只奈我、暮年乞食，为啼饥、弱小总牵情。", 
            "那得儿时书味，重课寒镫。"
        ], 
        "title": "一萼红 题颍若梁溪归棹图", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "一分秋病，带半分酒病，半分诗病。", 
            "困我应公三五日，也算粗官连任。", 
            "冷到冰凝，热如火炽，瘦减黄花影。", 
            "厌闻人语，农家鸡黍相等。", 
            "底事苦苦催人，催人不出，辜负来期订。", 
            "难得扶头才强起，却又登门干请。", 
            "笑尔输租，衡多量少，更比催租紧。", 
            "且莫催人，由来租自粮定。"
        ], 
        "title": "百字令 辛酉，秋雨为灾，妻弟夏楦耳病疟，佃人以勘灾相迫，中情焦灼，病不能起。填此慰之", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "蝌蚪文章，写不尽、生前奇杰。", 
            "剩身后、画图一幅，永留遗迹。", 
            "不道蠹鱼能蚀字，也同蝼蚁来钻穴。", 
            "问天公、底事出么魔，为人贼。", 
            "天地德，包潜蛰。", 
            "神仙梦，飞胡蝶。", 
            "想胸中云气，千年犹活。", 
            "匠手好将狐腋聚，臣心待补龙衣阙。", 
            "勖儿孙、努力继先人，大成集。"
        ], 
        "title": "满江红 先子遗容为蠹虫所蚀，重装后，幸无恙，喜而赋此", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "咄咄孙郎，曾几日、称雄江左。", 
            "宁自料、一朝蹉跌，容身无所。", 
            "收烬已贻三败辱，乞援又卷重来土。", 
            "五万人、偷疲到栖霞，乘朝雾。", 
            "大河口，耀烽火。", 
            "小河口，震鼙鼓。", 
            "奈人心厌乱，天心悔祸。", 
            "隔阵李陵先战殁，冲锋段业几俘虏。", 
            "支身归、羞对旧同袍，难为伍。"
        ], 
        "title": "满江红·丁卯夏", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "将号赚诗，借聋耽饮，自把清词偷泣。", 
            "恰逢枌社酒人来，趁芳辰、畅怀歌舞。", 
            "唱予和汝。", 
            "尽多有、侑觞佳句。", 
            "问年华、只平头三十，日中方午。", 
            "人何许。", 
            "天上医星，小谪尘寰住。", 
            "未忘翰墨姻缘，仗东风吹萍聚。", 
            "凭君指偻。", 
            "算花甲、半周才度。", 
            "莫寻春，春已壶天满贮。"
        ], 
        "title": "西子妆 寿半聋", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "茅屋。茅屋。", 
            "三数人家村落。风吹社鼓蓬蓬。", 
            "报赛湖田岁丰。丰岁。", 
            "丰岁。社酒合村同醉。"
        ], 
        "title": "转应曲 村社", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "文字。文字。", 
            "名父不传名子。自家努力前来。", 
            "到底能成大才。才大。", 
            "才大。篆刻雕虫而外。"
        ], 
        "title": "转应曲·寄阿尾", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "布帆无恙，望垂虹亭外，去留随意。", 
            "万里长风吹不断，一舸好浮天际。", 
            "鸡口余生，蝇头微禄，琐琐何曾计。", 
            "笑它鸿雁来宾，只傍湖水。", 
            "回首一束生刍，遐心才动，空谷驹先系。", 
            "海上仙山来往熟，只待霞蒸云起。", 
            "小住为佳，欲行且止。", 
            "初服犹能隧，深情密约，先生从此休矣。"
        ], 
        "title": "百字令 松陵道中次韵勖迟儿", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "惨西风、旋绕石头城，幽燐绿星星。", 
            "算国殇多少，大招未赋，那不悲鸣。", 
            "热血流归桃渡，红浪冷凝冰。", 
            "愁绝蛾眉影，隔岸峰青。", 
            "之子而今已矣，想成仁取义，双目能瞑。", 
            "把生前恩怨，一例总消平。", 
            "只难堪、感怀今昔，对河山、痛泪洒新亭。", 
            "兴亡恨，待传奇手，絮与人听。"
        ], 
        "title": "八声甘州 亚子寄示摸鱼儿题秣陵悲秋，久未属和。残念风雪，枯坐客窗，填此以杀其悲恕不和之调也", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "教儿曹、雕虫篆刻，随身竿木能奏。", 
            "乘风健翮扶摇上，休啄栊中残豆。", 
            "荣辱骤。", 
            "看暮四朝三，与夺狙公手。", 
            "河清人寿。", 
            "且息羽穷林，沉声幽谷，好待寒销九。", 
            "归来早，稚子迎门相候。", 
            "一肩聊弛担负。", 
            "不虞栋折巢随覆，寒落燕颔莺脰。", 
            "惊掩袖。", 
            "叹玉葬香埋，不及狐丘首。", 
            "人言信否。", 
            "说黄雀衔恩，白环报循，媲美关西胄。"
        ], 
        "title": "摸鱼儿 次亚子韵，和其题尾儿瘗雀图", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "谢故人、可怜豚犬，新声双管齐奏。", 
            "云间雁足随秋至，中有相思红豆。", 
            "时变骤。", 
            "记花月梨村，举酒双携手。", 
            "一杯相寿。", 
            "奈劳燕分飞，鴳鹏异路，彼此回肠九。", 
            "鸥盟订，早在好春时候。", 
            "岁寒那肯轻负。", 
            "几经猿鹤虫沙劫，自顾幸存胫脰。", 
            "盈泪袖。", 
            "叹毁室鸱枭，鞠育空回首。", 
            "愁怀遣否。", 
            "想养鹤能翔，种梅未老，奚虑逋山胄。"
        ], 
        "title": "摸鱼儿·答林一厂，并慰其西河之痛", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "霜摧风卷辞枝去，东西各自分散。", 
            "题诗好趁御沟流，流播人间遍。", 
            "怕只怕、残红片片，落茵堕溷无人管。", 
            "只仰树添薪，缚帚扫阶除，怜取蠹文虫篆。", 
            "回忆旧日门前，绿荫如幄，先生五柳为伴。", 
            "洞庭秋至水微波，犹向凉飙战。", 
            "断不料、寒砧敲断。", 
            "这般身世飘零惯。", 
            "怪何来，停车者，还指吴江，艳称枫岸。"
        ], 
        "title": "霜叶飞 寄迟儿海上", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "鸾镜尘昏，鸳衾冰冷，伤心又过年头。", 
            "忆粉羞桃靥，步怯莲钩。", 
            "只剩春宵梦里，伴孤灯、来共绸缪。", 
            "来也不。", 
            "莺啼梦破，又长新愁。", 
            "休休。", 
            "鹣鲽拆，看绝世红妆，葬送青邱。", 
            "把姻缘簿上，一笔全勾。", 
            "同是天涯沦落，犹令我、泪湿江州。", 
            "又况是、仙游不归，裙褶空留。"
        ], 
        "title": "凤凰台上忆吹箫 迟儿和张涧秋悼亡元韵，为点勘一过。心犹未惬，按拍成此，不自知其落绮障也", 
        "type": "词", 
        "yun": "尤"
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "乡贤遗墨飘零尽，凄然正伤怀抱。", 
            "上国观光，冷摊觅旧，多谢故人心照。", 
            "徐熙画稿。", 
            "认驴背寻诗，者般孤峭。", 
            "况有题词，频伽手迹字完好。", 
            "携归先后分赠，分湖髡柳外，谁是同调。", 
            "东海门存，南州榻在，此子翩翩年少。", 
            "罗浮驿到，便筑舍庐旁，清芬永葆。", 
            "几笔梅花，传家无价宝。"
        ], 
        "title": "台城路 蔡哲夫以徐江庵画梅赠徐子为，子为筑清芬馆以张之，书来索题", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "拾衣冠，一抔香土犹虚。", 
            "楚些招遍天涯，归信总模糊。", 
            "旧约刀镮齐唱，奈佩环仙去，魂梦都无。", 
            "念桂逢秋陨，不祥名字，懊悔轻呼。", 
            "麾戈挽日，韬弓洗雨，此愿终孤。", 
            "蛮触山河，只落得、青林黑塞，多少冤诬。", 
            "春来杜宇，尚为谁、啼血声枯。", 
            "把酒问，问人间何地，堪埋我处，荷锸先驱。"
        ], 
        "title": "湘春夜月 再题亚子悲秋图", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "霣矣秋蓉，是拒霜花，霜竟摧之。", 
            "忆分湖负土，招魂未得，石城奠酒，挥泪徒滋。", 
            "岁岁年年，朝朝暮暮，雨雨风风系我思。", 
            "思今日，正小春月朔，彼美生时。", 
            "生来不合时宜。", 
            "到天上差堪一展眉。", 
            "想昭临下土，长依月姊，吹嘘万类，得傍风姨。", 
            "玉宇光明，碧空浩荡，俯视尘寰尽可嗤。", 
            "生前事，复何思何怨，何喜何悲。"
        ], 
        "title": "沁园春 十月朔蓉君生朝，亚子赋沁园春吊之，嘱和", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "两桨烟波，一床书画，倦游人倚孤舟。", 
            "十里分湖，长天秋水同浮。", 
            "东风不与周郎遍，误归期、停泊芦洲。", 
            "蓦相逢，只道寒暄，不道离愁。", 
            "酒香茶熟人来候，况数年阔别，小作勾留。", 
            "醉月飞觞，歌呼声彻高楼。", 
            "奇缘萍水无端合，尽连床、共话难休。", 
            "且商量，文社因缘，诗社风流。"
        ], 
        "title": "高阳台 庚戌上巳后六日，亚子自魏塘归来，道出芦中，阻风雨留泊。醉后赋此奉赠", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "布帆风紧。", 
            "闲泛分湖艇。", 
            "杯酒凭谁堪共饮。", 
            "老友芦中瘦沈。", 
            "一霄虱处蚊休。", 
            "明朝去去难留。", 
            "目断烟浮水阔，南蛇口外归舟。"
        ], 
        "title": "清平乐 辛亥夏五望日，亚子偕叔度、织云诸君，泛舟来芦，连床话旧，至足乐也，惜一宿即去。苦留未得，为成此阙，以志鸿爪", 
        "type": "词", 
        "yun": null
    }, 
    {
        "author": "沈昌眉", 
        "era": "近现代", 
        "subtype": null, 
        "text": [
            "望江南、湖山佳处，风朝月夕曾至。", 
            "年华似水东流去，蜡屐一生能几。", 
            "游倦矣。", 
            "借图画痴心，犹作漫游计。", 
            "烟云万里。", 
            "看魂魄有灵，脚跟无线，踏遍爷娘地。", 
            "灵芬老，积得买山钱来，神庐先为之记。", 
            "胸中块垒成丘壑，这是才人通例。", 
            "天下事。", 
            "算件件、真真假假都如此。", 
            "长公不死。", 
            "料意外奇逢，梦中乐趣，一笑同游戏。"
        ], 
        "title": "买陂塘 题石予近游图", 
        "type": "词", 
        "yun": null
    }, 
    {
        "author": "沈昌直", 
        "era": "近现代", 
        "subtype": "七言律诗", 
        "text": [
            "分湖文献盛当初，苦我迟生已劫余。", 
            "妖火烧残凌氏稿，破箕畚出迮家书。", 
            "可堪再吊堤边梦，何处重寻池上居。", 
            "太息驹光难倒驶，儿时犹及见莘庐。"
        ], 
        "title": "征访乡里文献感赋", 
        "type": "律诗", 
        "yun": "鱼"
    }, 
    {
        "author": "沈祖棻", 
        "era": "近现代", 
        "subtype": "七言绝句", 
        "text": [
            "琼楼昨夜碧窗开，残月和烟堕枕隈。", 
            "背烛凝情更无语，一天凉露梦初回。"
        ], 
        "title": "琼楼二首 其一", 
        "type": "绝句", 
        "yun": "灰"
    }, 
    {
        "author": "沈祖棻", 
        "era": "近现代", 
        "subtype": "七言绝句", 
        "text": [
            "乱鸦庭树夜啼烟，梦落明湖月满船。", 
            "忽忆凉飔残照里，万花双桨是当年。"
        ], 
        "title": "琼楼二首 其二", 
        "type": "绝句", 
        "yun": "先"
    }, 
    {
        "author": "沈祖棻", 
        "era": "近现代", 
        "subtype": "七言绝句", 
        "text": [
            "江南名德经时尽，北国灵光一老存。", 
            "朝市喧阗门阒寂，暮年心事共谁论。"
        ], 
        "title": "呈衡如师四首 其一", 
        "type": "绝句", 
        "yun": "元"
    }, 
    {
        "author": "沈祖棻", 
        "era": "近现代", 
        "subtype": "七言绝句", 
        "text": [
            "天禄雠书仰令名，谈玄辅嗣每倾城。", 
            "谁知皓首穷经日，不畏前贤畏后生。"
        ], 
        "title": "呈衡如师四首 其二", 
        "type": "绝句", 
        "yun": "庚"
    }, 
    {
        "author": "沈祖棻", 
        "era": "近现代", 
        "subtype": "七言绝句", 
        "text": [
            "赏理敷文两未能，门墙数仞愧传灯。", 
            "惟馀一样江南梦，犹趁回潮向秣陵。"
        ], 
        "title": "呈衡如师四首 其三", 
        "type": "绝句", 
        "yun": "蒸"
    }, 
    {
        "author": "沈祖棻", 
        "era": "近现代", 
        "subtype": "七言绝句", 
        "text": [
            "白下追陪集胜流，故交零落感前游。", 
            "纵来燕市同呼酒，师弟相看总白头。"
        ], 
        "title": "呈衡如师四首 其四", 
        "type": "绝句", 
        "yun": "尤"
    }, 
    {
        "author": "沈祖棻", 
        "era": "近现代", 
        "subtype": "七言绝句", 
        "text": [
            "废院荒坛土地堂，公婆相对总凄凉。", 
            "不应偶象还崇拜，惭愧他年一瓣香。"
        ], 
        "title": "寄呈千帆四首 其一", 
        "type": "绝句", 
        "yun": "阳"
    }, 
    {
        "author": "沈祖棻", 
        "era": "近现代", 
        "subtype": "七言绝句", 
        "text": [
            "退院高僧德罕俦，老尼成佛要清修。", 
            "不持戒律逍遥处，土地公婆占上头。"
        ], 
        "title": "寄呈千帆四首 其二", 
        "type": "绝句", 
        "yun": "尤"
    }, 
    {
        "author": "沈祖棻", 
        "era": "近现代", 
        "subtype": "七言绝句", 
        "text": [
            "阒寂丛祠过客稀，灵风梦雨得同归。", 
            "岁时犹享鸡豚供，圣女神孙一款扉。"
        ], 
        "title": "寄呈千帆四首 其三", 
        "type": "绝句", 
        "yun": "微"
    }, 
    {
        "author": "沈祖棻", 
        "era": "近现代", 
        "subtype": "七言绝句", 
        "text": [
            "香案神龛自避风，公婆安稳坐当中。", 
            "祇愁误作龙王庙，更被春来大水冲。"
        ], 
        "title": "寄呈千帆四首 其四", 
        "type": "绝句", 
        "yun": "东"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "秋怀正摇落，一雁度南天。", 
            "老病伤吾辈，文章让少年。", 
            "无才甘守拙，易退岂能贤。", 
            "纵对湖山胜，登临亦惘然。"
        ], 
        "title": "得肇仓病中书，奉寄", 
        "type": "律诗", 
        "yun": "先"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "门外东湖水，秋风起碧波。", 
            "伤心家似客，附骨病成魔。", 
            "同室期应远，移居愁更多。", 
            "幽窗人不寐，漫问夜如何。"
        ], 
        "title": "寄千帆二首 其一", 
        "type": "律诗", 
        "yun": "歌"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "清秋明月夜，相望隔重城。", 
            "多病思良伴，长离负旧盟。", 
            "有情惜往日，无意卜他生。", 
            "还待乌头白，归来共短檠。"
        ], 
        "title": "寄千帆二首 其二", 
        "type": "律诗", 
        "yun": "庚"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "栎林生远籁，湖畔首重回。", 
            "驿少书难寄，山深客不来。", 
            "又看桐叶落，仍报菊花开。", 
            "安得同心友，持螯共举杯。"
        ], 
        "title": "癸丑秋冬之际，山居偶成四首 其一", 
        "type": "律诗", 
        "yun": "灰"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "村鸡初唱晓，野径少人过。", 
            "袭枕凄风厉，冲门落叶多。", 
            "青山吐红日，碧水漾金波。", 
            "早起输邻媪，巡畦踏露莎。"
        ], 
        "title": "癸丑秋冬之际，山居偶成四首 其二", 
        "type": "律诗", 
        "yun": "歌"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "绿芜凋朔气，红树独经霜。", 
            "倚枕翻诗集，传书问药方。", 
            "病怀容我放，倦眼笑人忙。", 
            "始觉投閒好，幽居午梦长。"
        ], 
        "title": "癸丑秋冬之际，山居偶成四首 其三", 
        "type": "律诗", 
        "yun": "阳"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "蓬户经旬闭，寒蔬不满盘。", 
            "山荒风雪劲，市远米薪难。", 
            "文字閒愈懒，襟怀老更宽。", 
            "新锦装布被，一觉未知寒。"
        ], 
        "title": "癸丑秋冬之际，山居偶成四首 其四", 
        "type": "律诗", 
        "yun": "寒"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "忆昔移居日，山空少四邻。", 
            "道途绝灯火，蛇蝮伏荆榛。", 
            "昏夜寂如死，暗林疑有人。", 
            "中宵归路远，只影往来频。"
        ], 
        "title": "忆昔七首 其一", 
        "type": "律诗", 
        "yun": "真"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "新居途未熟，微径记朦胧。", 
            "衣湿倾盆雨，伞飞卷地风。", 
            "惊雷山亦震，横潦路难通。", 
            "举首知家近，残灯一点红。"
        ], 
        "title": "忆昔七首 其二", 
        "type": "律诗", 
        "yun": "东"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "载物车难借，犹欣釜甑存。", 
            "青蝇飞蔽碗，雄虺卧当门。", 
            "草长遮残砌，泥深漫短垣。", 
            "相看惟老弱，三户不成村。"
        ], 
        "title": "忆昔七首 其三", 
        "type": "律诗", 
        "yun": "元"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "市远多艰阻，平居生事微。", 
            "邻翁分菜与，弱息负薪归。", 
            "挑水晨炊饭，临湖晓浣衣。", 
            "班行常夜值，谁与寸空扉。"
        ], 
        "title": "忆昔七首 其四", 
        "type": "律诗", 
        "yun": "微"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "初到经风雨，从容未识愁。", 
            "忽闻山泻瀑，顿讶榻如舟。", 
            "注屋盆争泼，冲门水乱流。", 
            "安眠能几夜，卑湿历春秋。"
        ], 
        "title": "忆昔七首 其五", 
        "type": "律诗", 
        "yun": "尤"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "□子常多畏，群儿来近村。", 
            "怒哗朝绕户，飞石夜敲门。", 
            "斫树崩檐瓦，偷绳堕曝裈。", 
            "秋风茅屋感，难共杜公论。"
        ], 
        "title": "忆昔七首 其六", 
        "type": "律诗", 
        "yun": "元"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "樵径接渔村，不闻车马喧。", 
            "湖山何暇赏，朝会及时奔。", 
            "踏雪天方晓，迎凉日已昏。", 
            "全家犹健在，十载长儿孙。"
        ], 
        "title": "忆昔七首 其七", 
        "type": "律诗", 
        "yun": "元"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "泥途车马少，终日掩蓬门。", 
            "密雨凝寒重，玄阴压昼昏。", 
            "残年盼归客，久病守孱魂。", 
            "四壁孤灯夜，惟馀残卷存。"
        ], 
        "title": "冬居杂咏五首 其一", 
        "type": "律诗", 
        "yun": "元"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "骤寒连久雨，病怯大堤长。", 
            "窗户犹依旧，湖山那可望。", 
            "雪飞迷岫影，云阔接波光。", 
            "漫道幽居好，幽居亦自伤。"
        ], 
        "title": "冬居杂咏五首 其二", 
        "type": "律诗", 
        "yun": "阳"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "欣逢休沐日，一夜峭寒生。", 
            "冲雪怜儿辈，回风阻女婴。", 
            "挈瓶呈药物，添菜作汤羹。", 
            "茵褥新铺草，殷勤慰病情。"
        ], 
        "title": "冬居杂咏五首 其三", 
        "type": "律诗", 
        "yun": "庚"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "霰雪连朝夕，萧条岁向阑。", 
            "拥衾新絮暖，开户朔风寒。", 
            "高卧追袁易，扁舟访戴难。", 
            "故人勤著述，亦为报平安。"
        ], 
        "title": "冬居杂咏五首 其四", 
        "type": "律诗", 
        "yun": "寒"
    }, 
    {
        "author": "沈祖棻", 
        "era": "近现代", 
        "subtype": "五言律诗", 
        "text": [
            "新来慵更病，一食似高僧。", 
            "静坐真如定，清言未有朋。", 
            "沈阴垂四野，寒意逼孤灯。", 
            "喜对红炉火，茶瓶正沸腾。"
        ], 
        "title": "冬居杂咏五首 其五", 
        "type": "律诗", 
        "yun": "蒸"
    }, 
    {
        "author": "沈祖棻", 
        "era": "近现代", 
        "subtype": "七言律诗", 
        "text": [
            "未卜他生别更难，燕飞花落到春残。", 
            "青天可补情还老，碧海能量泪不乾。", 
            "才过佳期星汉远，窃来灵药月轮寒。", 
            "凤笺细写眠蚕字，留作相思日后看。"
        ], 
        "title": "和玉溪生无题，同千帆作四首 其一", 
        "type": "律诗", 
        "yun": "寒"
    }, 
    {
        "author": "沈祖棻", 
        "era": "近现代", 
        "subtype": "七言律诗", 
        "text": [
            "月地云阶记旧踪，斑骓嘶断晚来钟。", 
            "春檐酌酒花初落，绣幄围灯雨乍浓。", 
            "珠树三年巢翡翠，金塘一夜泣芙蓉。", 
            "锦衾角枕天涯远，未必蓬山隔万重。"
        ], 
        "title": "和玉溪生无题，同千帆作四首 其二", 
        "type": "律诗", 
        "yun": "冬"
    }, 
    {
        "author": "沈祖棻", 
        "era": "近现代", 
        "subtype": "七言律诗", 
        "text": [
            "暖透吴锦第几重，画罗鸳被为君缝。", 
            "秦楼娇凤羞相妒，洛浦惊鸿梦可通。", 
            "桐树惯栖怜净碧，荷花到死守香红。", 
            "千年桑海寻常事，肠断虚窗五夜风。"
        ], 
        "title": "和玉溪生无题，同千帆作四首 其三", 
        "type": "律诗", 
        "yun": null
    }, 
    {
        "author": "沈祖棻", 
        "era": "近现代", 
        "subtype": "七言律诗", 
        "text": [
            "尽日灵风卷雨来，昨宵双枕乍惊雷。", 
            "千春小月留相待，一夕行云去不回。", 
            "旧梦自迷神女峡，新诗空费沈郎才。", 
            "相看蜡炬同垂泪，聊可煎心莫化灰。"
        ], 
        "title": "和玉溪生无题，同千帆作四首 其四", 
        "type": "律诗", 
        "yun": "灰"
    }, 
    {
        "author": "沈祖棻", 
        "era": "近现代", 
        "subtype": "七言律诗", 
        "text": [
            "茫茫烟水绕重城，远札惊开久怆情。", 
            "乍认手书疑隔世，细思交谊忆平生。", 
            "归来共庆风闻误，喜极翻教老泪横。", 
            "更待相逢一尊酒，未须料理旧时名。"
        ], 
        "title": "喜得石臞书却寄二首 其一", 
        "type": "律诗", 
        "yun": "庚"
    }, 
    {
        "author": "沈祖棻", 
        "era": "近现代", 
        "subtype": "七言律诗", 
        "text": [
            "裙屐翩翩集白门，青春意气共谁论。", 
            "三年海岱无消息，千里枫林入梦魂。", 
            "旧业未妨吾辈老，故交惊数几人存。", 
            "结邻终负他年约，白首离居湖上村。"
        ], 
        "title": "喜得石臞书却寄二首 其二", 
        "type": "律诗", 
        "yun": "元"
    }, 
    {
        "author": "沈祖棻", 
        "era": "近现代", 
        "subtype": "七言律诗", 
        "text": [
            "零落楼迟尚有村，卅年辛苦长儿孙。", 
            "烟花伤别春俱远，灯火论文酒可温。", 
            "向老始知才已尽，馀生长与病同存。", 
            "清游又负韶光好，满目湖山却闭门。"
        ], 
        "title": "和千帆方议游湖而余忽病之作", 
        "type": "律诗", 
        "yun": "元"
    }, 
    {
        "author": "沈祖棻", 
        "era": "近现代", 
        "subtype": "七言律诗", 
        "text": [
            "侵宵犹带雨声残，晓日长桥一倚阑。", 
            "浩渺东湖添绮色，萧森北地念春寒。", 
            "空怜远道传书数，欲慰沈哀下笔难。", 
            "寄语京华憔悴客，莫从桑海较悲欢。"
        ], 
        "title": "寄肇仓", 
        "type": "律诗", 
        "yun": "寒"
    }, 
    {
        "author": "沈祖棻", 
        "era": "近现代", 
        "subtype": "七言律诗", 
        "text": [
            "病久愁深意总违，沈沈遥夜倚虚帏。", 
            "银灯回照尘笺叠，瑶席生凉远梦稀。", 
            "汉渚尚容人久客，秋风又见雁初飞。", 
            "季鹰当日真豪杰，一忆蒪鲈便自归。"
        ], 
        "title": "新秋五首 其二", 
        "type": "律诗", 
        "yun": "微"
    }, 
    {
        "author": "沈祖棻", 
        "era": "近现代", 
        "subtype": "七言律诗", 
        "text": [
            "雨声初送夜凉轻，秋热重蒸向午晴。", 
            "閒里焚香心自静，兴来开卷眼能明。", 
            "盘飧料理凭娇女，诗札殷勤感友生。", 
            "犹恨音书时阻滞，倚阑凝伫暮云横。"
        ], 
        "title": "新秋五首 其三", 
        "type": "律诗", 
        "yun": "庚"
    }, 
    {
        "author": "沈祖棻", 
        "era": "近现代", 
        "subtype": "七言律诗", 
        "text": [
            "十载移居更远城，经年閒废闭柴荆。", 
            "尚馀信使知名姓，为有朋交问死生。", 
            "世事不妨缘病懒，老怀犹得共秋清。", 
            "晚来欲罢衣初浣，独坐乘凉对月明。"
        ], 
        "title": "新秋五首 其四", 
        "type": "律诗", 
        "yun": "庚"
    }, 
    {
        "author": "沈祖棻", 
        "era": "近现代", 
        "subtype": "七言律诗", 
        "text": [
            "莲子尝新荐玉瓯，漫从瓜李问沈浮。", 
            "十分秋色鸣蛩占，一夕西风故扇收。", 
            "明月绕枝飞夜鹊，银河隔水望牵牛。", 
            "江城处处吹横笛，浪阔天高莫倚楼。"
        ], 
        "title": "新秋五首 其五", 
        "type": "律诗", 
        "yun": "尤"
    }, 
    {
        "author": "沈祖棻", 
        "era": "近现代", 
        "subtype": "七言律诗", 
        "text": [
            "佳节登临兴已残，闭门卧疾失清欢。", 
            "龙山人老空吹帽，虎阜乡遥漫挂冠。", 
            "那有白衣来送酒，更无黄菊对凭阑。", 
            "避灾稍胜京华客，高枕方床梦自安。"
        ], 
        "title": "九日", 
        "type": "律诗", 
        "yun": "寒"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "柳影蘸芳洲。", 
            "珠帘半上钩。", 
            "把璚箫吹向小红楼。", 
            "燕子不知兴废事，漫相对，话春愁。", 
            "江上锦帆收。", 
            "花空烟水流。", 
            "南朝旧梦付闲鸥。", 
            "第四桥边还载酒，总孤负，少年游。"
        ], 
        "title": "唐多令", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "歌舞地。", 
            "秦淮旧曲曾记。", 
            "烧残玉树阵云红，春愁暗起。", 
            "一弯眉月柳边楼，凤箫声远天际。", 
            "画栏悄，谁共倚。", 
            "筝船载梦犹系。", 
            "银屏金屋几千家，都成战垒。", 
            "断魂桃叶久飘零，相思惟见烟水。", 
            "艳晨选醉锦绣市。", 
            "望江南、芳草千里。", 
            "酒醒不知何世。", 
            "只斜阳、惨碧无言，相对惯阅兴亡，荒城里。"
        ], 
        "title": "西河 金陵怀古，用清真原韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "谁谱凤箫新怨。", 
            "又玉楼春晚。", 
            "分付凉蟾，画相思一点。", 
            "料得翠扉双掩。", 
            "回文句、字字和愁剪。", 
            "镜里眉山，比天涯更远。"
        ], 
        "title": "清商怨", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "窄鸳寻径。", 
            "怅红栏半角，挂春无影。", 
            "还记得、隔水幽坊，有唤酒轻盈，窥帘端正。", 
            "蓦地相逢，卿一笑、惹侬千恨。", 
            "到脸愁晕帕，唇语颤灯，坠欢重省。", 
            "而今旧瓶碍井。", 
            "算人随月远，梦与云近。", 
            "回首处、紫曲门荒，但亸凤辞钗，破鸾留镜。", 
            "换叶移根，应悔却、桃花心性。", 
            "又见在、银屏睡起，翠鬟不整。"
        ], 
        "title": "解连环", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "鸥话夜寒，雁惊秋瘦，催成愁色如许。", 
            "魂从沙尾断，泪趁潮头住。", 
            "荒湾旧横笛处。", 
            "漫惊起、冷枫红舞。", 
            "吴棹莼香，楚衣荷脆，飘泊甚情绪。", 
            "年时小桃吹雨。", 
            "记残筝水阁，同剪灯语。", 
            "酒边身世断，寸烛消磨去。", 
            "烟堤立马重呼渡。", 
            "有谁念、空江行旅。", 
            "凭记取。", 
            "还须钓珊瑚海树。"
        ], 
        "title": "玲珑四犯 用姜白石体", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "红阑外，锦鸳鸯。", 
            "一行行。", 
            "认取湘湾三百曲，是回肠。", 
            "软波曾照啼妆。", 
            "知他住、第几横塘。", 
            "只恐江干黄竹子，又成箱。"
        ], 
        "title": "愁倚阑令", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "宝瑟弹冰，琼壶敲月，人天一例悲秋。", 
            "记江南载酒，似小杜扬州。", 
            "有前度冷莺犹说，挥金意气，惜玉风流。", 
            "恨悠悠。", 
            "便逐歌云，飞上秦楼。", 
            "横塘暮雨，算而今听到孤舟。", 
            "漫写怨琵琶，小怜无恙，重见湾头。", 
            "谁信东园梦醒，花间蝶、不解春愁。", 
            "乞坤灵、鸳谱璇宫，双证兰修。"
        ], 
        "title": "扬州慢", 
        "type": "词", 
        "yun": "尤"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "雁影亭皋。", 
            "正低篷短烛，听雨枫桥。", 
            "瑶琴弹碎，珠珰望杳，湘天锁恨，一碧迢迢。", 
            "璇宫不递西风信，写秋意、偷付蘋梢。", 
            "傍虹腰。", 
            "冷鸳拥被，错认兰桡。", 
            "谁怜卖药文箫。", 
            "记仙城路远，桂简曾招。", 
            "主家楼苑，霞荒月老，愁边笛语，误堕银霄。", 
            "泪花洒遍芳沟叶，怨红字、犹恋寒涛。", 
            "想云翘。", 
            "眉山青到丽谯。"
        ], 
        "title": "惜黄花慢", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "镜里鸾孤，箫边凤老，情天几度秋风。", 
            "换摩登小劫，绮障才空。", 
            "酒醒碧桃花下，春何处、蝶梦无踪。", 
            "都灰尽、铜槃烛泪，一寸啼虹。", 
            "筝篷十年听雨，漫减了苕姿，歇了兰悰。", 
            "把聪明忏到，玉锁鹦笼。", 
            "拟倩鹅笙吹恨，凄清意、说与璇宫。", 
            "琴心冷、湘云夜愁，江上孤峰。"
        ], 
        "title": "凤凰台上忆吹箫", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "情波翠远，情天碧窈，鍊石灵娲难补。", 
            "神仙何事两飘零，算多此、今宵一聚。", 
            "璇宫兔杵，璇闺鸳杼。", 
            "等是伤心儿女。", 
            "细思毕竟胜姮娥，但守定、冰轮终古。"
        ], 
        "title": "鹊桥仙 本意", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "淡月掩金铺。", 
            "凉到纱幮。", 
            "吟秋小字刻庭梧。", 
            "一夜霜娥刀尺急，剪尽湘芜。", 
            "打桨尚江湖。", 
            "倦听风蒲。", 
            "花天梦影渐模糊。", 
            "试向征鸿频致问，带得书无。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "湘灵去后湘云杳，向人天空抱瑶瑟。", 
            "京尘眯眼，吴霜点鬓，暗催愁色。", 
            "旗亭醉墨。", 
            "漫赢得痴蜗旧画，料移灯、独听秋声，今夜凤城客。", 
            "俊侣行歌地，玳燕文梁，铜驼香陌。", 
            "东风换了，怕花前、泪痕难觅。", 
            "帘隙星辰，但一道斜河影直。", 
            "这波路、怨长梦短，怎到得。"
        ], 
        "title": "凄凉犯", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "香堤紫骝何处，剩愁痕沁水。", 
            "短亭外，暮雨筝篷，烛花低颤凉蕊。", 
            "对拥被、鸾双倚镜，蟾孤生怕啼妆坠。", 
            "正金茎捧露，和盘托出秋思。", 
            "扇帕题诗，灯船载酒，有调冰公子。", 
            "待湘簟、卷尽云悰，鸳边旧恨应至。", 
            "问情丝、为谁断续，尚缠绵、粉郎纤指。", 
            "莫悤悤，负了当时，脸情眉意。", 
            "琼娘暗泣。", 
            "向柔乡伴夜无寐。", 
            "漫赢得、钿床梦醒，珊屏酒醒，万点秋魂，销成铅泪。", 
            "绛绡轻剪，绀纱低护，相逢别浦频倾盖，解明珰、也似羞憔悴。", 
            "莲房绿小，知他一寸回肠，苦在个侬心里。", 
            "霓裳舞破，自别珠宫，料怨红颦翠。", 
            "还怕是、真妃旧袜，化作行云，又被西风，梦中吹起。", 
            "闲鸥冷眼，曾窥影事，闹红单舸菱唱杳，抖荷衣、独把霜阑倚。", 
            "等闲写尽龟兹，淼淼横波，相思一纸。"
        ], 
        "title": "莺啼序 蘋风送凉，荷露成泪，青女晨妒，素妃夜愁，翠芰红莲，飘零欲尽矣。爰拈梦窗体，并用原韵赋之，以悼秋魂", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "修到文箫不羡仙。", 
            "镜鸾双影瘦花前。", 
            "东风吹梦堕蘅烟。", 
            "篴语夜飘香雪海，琴心秋冷碧云天。", 
            "凤巢西隔路三千。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "凉意嵌鸳被，金井吟蛩，又唤秋魂起。", 
            "倚树无眠，玉阶风露如水。", 
            "问今夜、听雨江南，有几个、飘零才子。", 
            "还料理。", 
            "秋词半箧，腻尘盈纸。", 
            "帕绫写尽相思字。", 
            "向人间、但感纨忏绮。", 
            "卖药文箫，凤云春隔千里。", 
            "甚青天、碧海年年，消不得、泪蟾枯死。", 
            "愁未已。", 
            "寻梦一灯蕉底。"
        ], 
        "title": "玉京谣 君特昔谱此词，有客燕飘零之感，余则江关倦旅，万绪悲秋，按律寻声，凄怀殆相倍矣", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "泪尾弹潮，眉心拥岫，短篷江上。", 
            "红桥画舫，曾听杜娘秋唱。", 
            "到而今、青衫未乾，盟鸥学得飘零样。", 
            "似小楼听雨，残筝短烛，梦昏罗帐。", 
            "事往。", 
            "成惆怅。", 
            "又换了年时，卖花门巷。", 
            "蘋洲打桨，剩有冷鸳堪傍。", 
            "那知人、吹瘦玉箫，情天老去秋无恙。", 
            "但舞枫、一叶题红，带愁遮断港。"
        ], 
        "title": "琐窗寒 楚江暝宿舟中，闻按歌声", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "蘋湾打桨归来晚，相逢旧鸥俱老。", 
            "剩墨题笺，残衫换酒，一样飘零怀抱。", 
            "绿眉凋早。", 
            "又蝶病花前，蝉悽树杪。", 
            "凉入西楼，故人独夜梦魂悄。", 
            "几回剪灯留话，甚卖花门巷，生遍秋草。", 
            "笛眼肥烟，琴心瘦雨，中有别愁多少。", 
            "词仙去了。", 
            "问谁与商量，吟秋碎稿。", 
            "候馆无眠，暗蛩啼到晓。"
        ], 
        "title": "齐天乐 别陈伯严", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "萍海鸥踪，桂宫蟾约，十年吹瘦琼箫。", 
            "载酒春情，闹红曾泛吴桡。", 
            "尊前漫写飘零意，怕潘郎、青鬓先凋。", 
            "镇无聊、水阁凉生，梦雨潇潇。", 
            "银筝语涩湘弦雁，甚懒云遮尽，旧日蘅皋。", 
            "燕去楼空，倩魂悽断谁招。", 
            "西风暗换摩登劫，便花天影事都消。", 
            "又魂销、一寸秋心，绿上芭蕉。"
        ], 
        "title": "高阳台", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "瘦马行秋遍。", 
            "镇悤悤、庾郎愁老，长卿游倦。", 
            "回首秦楼箫声冷，锦瑟华年一箭。", 
            "料衫上、舞红都变。", 
            "宿酒醒时嘶骑晓，记绿杨残月江南岸。", 
            "春去也，杜鹃唤。", 
            "缃桃谢后歌尘散。", 
            "枉逢人寻消问息，断鸿难倩。", 
            "辜负萧娘临歧语，薄命累侬书剑。", 
            "更休赋、梨花秋苑。", 
            "凉到天涯双鬓影，笑西风也自飘零惯。", 
            "又吹落，碧云片。"
        ], 
        "title": "贺新凉", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "花国呼莺，木天栖凤，风流跌宕如许。", 
            "烟峤千重，星轺万里，小憩瘴云深处。", 
            "闻道璇闺，吟鸾有伴，分得笔端眉妩。", 
            "怪添香、少个清娱，多恐回文寄与。", 
            "镇此际、塞管秋声，宫袍春色，回首东华尘土。", 
            "网罢珊霞，归依珂月，留作黑头公辅。", 
            "谁怜破帽，天涯才退，江淹别怀凄苦。", 
            "待相逢、燕市酒边，剪烛话黔山雨。"
        ], 
        "title": "选冠子 赠韦伯谦学使", 
        "type": "词", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "逆阉恃势乱朝纲，残害忠良胜虎狼。", 
            "断指碎身留正气，双忠祠立学宫旁。"
        ], 
        "title": "双忠祠", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "贡公铁面秉丹衷，弹劾权阉死亦雄。", 
            "祠立黉宫偕缪李，芳名理合号三忠。"
        ], 
        "title": "贡公祠", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "漳州知事铁肝肠，杀贼疆场力尽亡。", 
            "夫倡妇随甘死节，阚村祠立姓名扬。"
        ], 
        "title": "双节祠", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "浙中倭寇痛猖狂，烽火濒江逼我乡。", 
            "奋勇儒臣甘杀敌，捐躯碧血效睢阳。"
        ], 
        "title": "钱悯忠祠", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "造城助饷竭私囊，巩固江防卫梓桑。", 
            "不愿为官高节概，立祠报德永馨香。"
        ], 
        "title": "黄义士祠", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "学士清廉侍读宜，品高望重仰专祠。", 
            "西庄别墅留遗址，椽笔分修国史垂。"
        ], 
        "title": "张学士祠", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "笠墩禦盗竟亡身，烈士名垂信有因。", 
            "封号叠加元与宋，神祠重建溯江滨。"
        ], 
        "title": "陈烈士祠", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "弃官不仕敢忘亲，归养能全本性真。", 
            "祠建青旸馨俎豆，名垂清孝励群伦。"
        ], 
        "title": "葛清孝公祠", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "中原沦陷敢忘躬，督视江淮屡建功。", 
            "祠立泗河崇祀典，谥尊文定仰宗风。"
        ], 
        "title": "邱文定公祠", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "功德昭彰祀典传，乡民遗泽感张连。", 
            "君山祠立频遭毁，木主烝尝奉祀虔。"
        ], 
        "title": "张连二公祠", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "学使名尊邵景宜，二公遗泽繫人思。", 
            "江城理合崇祠立，犹听苏松载道碑。"
        ], 
        "title": "邵景二公祠", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "祠立西山学派真，儒林泰斗冠群伦。", 
            "澄江书院开元代，配祀文孙一脉亲。"
        ], 
        "title": "蔡西山先生祠", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "江防重要仰唐公，捍卫乡闾夙著功。", 
            "驻守多劳能殉义，专祠建立耀城东。"
        ], 
        "title": "唐公祠", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "夏王遗泽遍讴歌，疏浚功成在九河。", 
            "庙食江滨千载列，碑残篆古费磋磨。"
        ], 
        "title": "夏王庙", 
        "type": "绝句", 
        "yun": "歌"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "岱岳声灵赫濯张，重新庙貌振山冈。", 
            "伍员大保平分殿，前列龙飞驻跸坊。"
        ], 
        "title": "东岳庙", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "巍然古庙立山巅，真武由来得道先。", 
            "募建苦心今昔感，声灵赫濯胜前年。"
        ], 
        "title": "真武庙", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "勘乱能文义勇兼，千秋关岳道尊严。", 
            "雕梁画栋规模备，门列双狮足壮瞻。"
        ], 
        "title": "武庙", 
        "type": "绝句", 
        "yun": "盐"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "文教昌明信有因，衣冠崇拜祀先神。", 
            "身心约束瞻多士，阴骘书传果报真。"
        ], 
        "title": "文昌庙（在东门朝阳关外）", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "延陵揖让仰高风，上国观光气吐虹。", 
            "庙食江乡乔木古，风流儒雅亦英雄。"
        ], 
        "title": "季子庙", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "男儿死尔义从公，保障江淮秉赤衷。", 
            "长跪贺兰成铁案，英雄毕竟胜奸雄。"
        ], 
        "title": "睢阳庙", 
        "type": "绝句", 
        "yun": "东"
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "月色不能古，孤怀各清苍。", 
            "杳杳海上槎，所思在遐方。", 
            "寒露牵高驾，淹彼白日光。", 
            "残莺老春韭，缅兹蘼芜芳。", 
            "三山昔星聚，双照鳌峰坊。", 
            "刬石平远台，弦诗宛在堂。", 
            "一别四十载，相惜岭鬓霜。", 
            "青禽忽时至，苦道遘非常。", 
            "讶我居无屋，瓴壁堆千章。", 
            "顾我茶烟歇，炉荈补二王。", 
            "句陈方秘曜，众志成金汤。", 
            "安得蓬莱风，吹花入混茫。", 
            "手擎橄榄枝，飞鞚下洪塘。"
        ], 
        "title": "春去望吴三不至", 
        "type": "古风", 
        "yun": "阳"
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "四明接会稽，艺事天下绝。", 
            "兰亭揖古欢，雪窦访今逸。", 
            "草窗理前绪，褪却十瓮笔。", 
            "有古无古间，不隶不草壹。", 
            "世方役蛇蚓，公独退而密。", 
            "此意白鹅知，山阴识严律。", 
            "故当烧黄庭，老兵呼骑劫。", 
            "还谢主人去，出门追涂乙。"
        ], 
        "title": "读周退密翁楷法", 
        "type": "古风", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "车遥遥，马萧萧，一车一笠今昔交。", 
            "匹马登登逢旧别，下车弹笠道旁揖。", 
            "敝车羸马各西风，努力前遒谢车笠。"
        ], 
        "title": "题《车笠图》", 
        "type": "古风", 
        "yun": null
    }, 
    {
        "author": "沈轶刘", 
        "era": "近现代", 
        "subtype": "七言绝句", 
        "text": [
            "岭上人归放北枝，江南曙色最先知。", 
            "东坡老去胸襟换，阳羡无田不作诗。"
        ], 
        "title": "谒王蘧常教授", 
        "type": "绝句", 
        "yun": "支"
    }, 
    {
        "author": "沈轶刘", 
        "era": "近现代", 
        "subtype": "七言绝句", 
        "text": [
            "蘼芜开过上东门，剑气三分月二分。", 
            "夜叩丹霞烧佛手，法华初转火微温。"
        ], 
        "title": "夕渠阁主人忧生为进一解 其一", 
        "type": "绝句", 
        "yun": null
    }, 
    {
        "author": "沈轶刘", 
        "era": "近现代", 
        "subtype": "七言绝句", 
        "text": [
            "青海湖边望客还，江头人去念家山。", 
            "一帘芳润禅心寂，独有相思骨未删。"
        ], 
        "title": "夕渠阁主人忧生为进一解 其二", 
        "type": "绝句", 
        "yun": "删"
    }, 
    {
        "author": "沈轶刘", 
        "era": "近现代", 
        "subtype": "七言绝句", 
        "text": [
            "阳春昔诧何三去，画派曾魁小八尊。", 
            "留取淮王旧鸡犬，人间犹有未消魂。"
        ], 
        "title": "夕渠阁主人忧生为进一解 其三", 
        "type": "绝句", 
        "yun": "元"
    }, 
    {
        "author": "沈轶刘", 
        "era": "近现代", 
        "subtype": "五言律诗", 
        "text": [
            "越国留馀气，平原大侠游。", 
            "雪中惊掷帽，廊下看梳头。", 
            "有意推残局，何人独裼裘。", 
            "十年一杯酒，各自取王侯。"
        ], 
        "title": "读《虬髯客传》", 
        "type": "律诗", 
        "yun": "尤"
    }, 
    {
        "author": "沈轶刘", 
        "era": "近现代", 
        "subtype": "七言律诗", 
        "text": [
            "平生说剑屠龙手，老作人间鹦鹉才。", 
            "秋水至今河伯在，盐车终古太行来。", 
            "楚歌楚舞当年别，天北天南望峡咍。", 
            "颇忆武夷茶味否？一□微雨待重开。"
        ], 
        "title": "闻吴三消息计别四十年矣", 
        "type": "律诗", 
        "yun": "灰"
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "林屋呼烟，石公骑浪，孕奇花、孤漱清旦。", 
            "望湖云，高青缥缈横断。", 
            "惊涛迸碎万峰影，洞庭红、碧螺香满。", 
            "片帆夜下吴淞，鱼龙正浮天半。", 
            "溯前度，尊酒畔。", 
            "霜砌共摊书，苦愁更短。", 
            "寒食拈莼，记取梦痕零乱。", 
            "剩绮绪，中宵绽。", 
            "无端被、离情偷换。", 
            "问何日、月底修箫，重携旧伴。"
        ], 
        "title": "大有 忆朱穰丞", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "三月些些影。", 
            "做夏伤春，梦觉还憧憬。", 
            "前尘飘断梗。", 
            "凭谁话，楚水吴山悽哽。", 
            "收拾旧眉痕，又分付、新螺端整。", 
            "望长门、千金赋罢，寸怀难省。", 
            "来宜无产生涯，矛盾齐规，敏辩成佳证。", 
            "闲情诗展境。", 
            "南窗坐、到眼龙华烟暝。", 
            "短笛暗吹凉，江海事、重催孤兴。", 
            "理残曩、淞波放棹，且寻归艋。"
        ], 
        "title": "龙山会 毕训纪事", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "南薰蒸翠如麻。", 
            "渐青障，结成纱。", 
            "约略风鬟长夏后，正芳园、乍老枇杷。", 
            "东畦雨卸，琼浆箭迸，不数浮瓜。", 
            "最销魂，苇衣葭带，露边烟外丫叉。", 
            "粉霜闲点佩兰茶。", 
            "更葳蕤、紫穗环遮。", 
            "啖黍光阴炊梦短，剩黄粱旧事些些。", 
            "罗繻缓解，香津始吐，禅味微赊。", 
            "漫思量、上林求蔗，草棚藤架共寻畲。"
        ], 
        "title": "合欢带 芦粟", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "风薰伏地，露零夏圃，柔蔓欣初解。", 
            "翠茎挂、金铃万架，葫芦隐隐，照影初阳犹矮。", 
            "共携香圆，烂青飞赭，微绕银丝带。", 
            "恁竹管花红，孺餮婆饕，且破新戒。", 
            "黄台旧债。", 
            "东陵梦、一例成闲话。", 
            "念淞浦年年，度过江南小暑，惯听村农呼卖。", 
            "巷记钟家，种传湖上，多雨偏无赖。", 
            "但分付冰盘，井水轻浮，同逭清快。"
        ], 
        "title": "慢卷?·甜瓜", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "又江山望外，云树暝边，乱愁飞渡遥浸。", 
            "短阁仙何，细腰瘦沈。", 
            "静里相思谁任。", 
            "去日潮多，故人天远，难寻鱼锦。", 
            "看海筹添出，桑田比屋，沧海堪枕。", 
            "长念春城梦罢，叹斜阳过了，独留榕荫。", 
            "剩花落花开，旧院暮钟凄噤。", 
            "茶铛论诗，月廊占谶。", 
            "暗觉南鹃声甚。", 
            "祝异岁、剥荔西禅，暑后秋风重赁。"
        ], 
        "title": "望湘人 忆双红豆簃", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "迟上红粱，晚登芦粟，风酿穗珠初绽。", 
            "正稻塍云缦。", 
            "渐烘出、绮骨琼玑成串。", 
            "早秋深暑里，霜浆迸、半攒泪眼。", 
            "吴绡偷解，短鬓未剪，柔肌香涣。", 
            "难绾。", 
            "算老去青丝，梦觉当年累丱。", 
            "小约银锥，平铺贝玉，文身疑幻。", 
            "谁共昏露晓月，豆陌东畦苋。", 
            "闺中纤手采，娟瘦环肥费拣。"
        ], 
        "title": "丁香结 玉蜀黍", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "辛荷泌馤，橄榄分英，藿蕊润馨暗袭。", 
            "兼莲韵远，比菊清多，掌上露华谁浥。", 
            "羡幽姿、肯下香兰，闲倚风枝迟立。", 
            "花午砌阴深，照影疏阳犹翕。", 
            "绝妙新秋几案，砚角堆青，好添茶笈。", 
            "宜窑试荈，祭盎和蒿，暑梦醒来微涩。", 
            "汗初消、晚圃追凉，重点葡萄冻汁。", 
            "算故事、别馆耕烟，曾栽云粒。"
        ], 
        "title": "澡兰香 佩兰", 
        "type": "词", 
        "yun": "缉"
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "翠衣秾，圆姿映，腻春酣。", 
            "更柔肌粉醉脂憨。", 
            "露盘高掌，夜深前殿记曾觇。", 
            "休疑羽葆，暗翻云、支手能钳。", 
            "汉宫秋，层台冷，疏雨罢，雁初南。", 
            "巨灵印、太华峰钤。", 
            "三年怀刺，几时■斧化寒铦。", 
            "遮天有愿，对铜仙、清泪重添。"
        ], 
        "title": "金人捧露盘 仙人掌", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "天寒斜日淡。", 
            "共紫蜡梅花，对分吴艳。", 
            "怪梅太俭。", 
            "冰姿外、自咒樱桃千点。", 
            "朝霞烘染。", 
            "攒火齐、堆盘争闪。", 
            "红豆小，凭说相思，江南一枝犹欠。", 
            "重来金谷人遥，怅拗碎珊瑚，坠珠风飐。", 
            "绛仙孕念。", 
            "谁还记、破梦玫瑰曾忏。", 
            "镫花半敛。", 
            "和烛泪、三更偷掩。", 
            "须补写、冲雪吟归，青藜未暗。"
        ], 
        "title": "玉烛新 南天烛", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "丰肌颒缟，大叶喷青，到喜清明犹近。", 
            "后度冰莲，前生之子，隐约断缣残粉。", 
            "比似辛夷润。", 
            "恐辛夷寒俭，随人偷哂。", 
            "暗馨外、春三旧梦，待许追寻，几番花信。", 
            "瑶池偶曾窥，正值梅妃，初蠲宿忿。", 
            "休傍蕙兰露谷，买得幽胎，早晚孤栖难忍。", 
            "祗羡华清，呼来肥婢，洗出凝脂芳晕。", 
            "徙倚东风紧。", 
            "怕沈香、亭冷佳期无准。", 
            "问谁与优昙斗艳，竹西人远，但留余韵。", 
            "漫重认、槐庭破月光微褪。"
        ], 
        "title": "玉女摇仙佩 玉兰", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "樱丹铺锦，李绛舒绡，慵添醉晕如霞。", 
            "浓抹当新暑，华妆焕、瓜架记取夭斜。", 
            "南塍风细繁英碎，天浆迸、红满溪涯。", 
            "依稀似、珊瑚火齐，载来域外人家。", 
            "马铃乍联仙侣，漫回黄转赤，碧陇分芽。", 
            "多子胡麻伴，长羞柰、争诧赐柹秋衙。", 
            "传餐休厌寒酸味，朱门臭、蓬户应加。", 
            "银刀快，花瓷霜匕，素纤密意些些。"
        ], 
        "title": "五采结同心 番茄", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "迎秋先稼登场早，带梗生拗盈札。", 
            "铸棉房小，羡簇莲堆菡，翠瓜棱八。", 
            "紫媚餐香，衬腻绿、玄裳悄脱。", 
            "瑶华淡、青襄自碧，多子比茄棳。", 
            "嵌就层层台砌。", 
            "讶密绕金锤，渐哆铜钵。", 
            "脆馨冲鼻，斗烙饼团酥，茗边芳滑。", 
            "一饭经时，巨胜软、绪丝独戛。", 
            "粞千点、红冰绽后，谁疗阮郎渴。"
        ], 
        "title": "御带花 芝麻", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "龙饼堆酥，鸱头煨梦，藕夫琼雪初霣。", 
            "仙桂飘香，露掌承来梨酝。", 
            "豆筴绽、正好开园，鲈脍美、嫩凉天近。", 
            "微晕。", 
            "着银蟾閟采，广寒风紧。", 
            "四海妖烽徐蠢。", 
            "漫化杖高骞，买槎孤引。", 
            "江馆年时，叵耐萧骚蓬鬓。", 
            "怅东篱、未有黄花，寻内院、病莲残粉。", 
            "难问。", 
            "怕姮娥奔后，光阴无准。"
        ], 
        "title": "月华清 中秋", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "月落梧阴，露凄桐梗，身才寸。", 
            "笑海棠轻，怪丝荷脆，葩似绣球半隐。", 
            "晓飔柔，羡翠叶研丹，玄黄微晕。", 
            "斗浅水梅妆，芳园杏脸，欠他香韵。", 
            "长喜春秾夏淡，秋好冬妍，终岁向阑开更嫩。", 
            "瓦盎邀蛛，镜天骑蝶，妒横陈、红帘最近。", 
            "明离怅、一唱回风繁花陨。", 
            "且休恨、剪来稀，妙龄尚龀。"
        ], 
        "title": "斗百草 石叻红", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "自古将军能种菜。", 
            "况长沙、二贤遗爱。", 
            "湘帆照槛，湖云映牍，羡东园朝溉。", 
            "日暮独行吟，香兰悴、临风遥嘅。", 
            "秋原试马，春田放牛，平生事，尽多怪。", 
            "宝剑瘖，归骑瘵。", 
            "髀空摩，灞陵余态。", 
            "头颅价重，文章气短，费雌黄丹黛。", 
            "获稻向西畴，桑麻话、酒浆新贷。", 
            "檐耕且幸，奇书看尽，弓刀未卖。"
        ], 
        "title": "湘江静 忆有不尽庵", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "深暑西流。", 
            "正鏖浆做夏，蒸粉如油。", 
            "半染鹅黄，看梵静经楼，傍午砌、吴衫分杏，绢痕层叠芳柔。", 
            "不用蜡照，重罗团上湘兜。", 
            "杯浮。", 
            "露花凉泫，念搓橙梦里，织锦桥头。", 
            "密卷檀心，千瓣绾珠旒。", 
            "倚晚醉、轻絁参道，腻薰遥夕亲揉。", 
            "隔座独对，金钿初散箜篌。"
        ], 
        "title": "金盏倒垂莲 千叶莲", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "积藓分青，零露印苍，佳致遥绝。", 
            "文窗小约宫眉，数个背风骚屑。", 
            "梅疏远韵，岁暮羞伴孤松，销魂三两霜竿铁。", 
            "薰盎隔流飔，肯相依微雪。", 
            "纤节。", 
            "瘦腰宜舞，作态能狂，荡春成缬。", 
            "淡月如烟，坐觉帘波徐竭。", 
            "独拈书带，暗怪山草多情，脂韦闲逞蒙茸结。", 
            "分付与菖蒲，守残镫吟咽。"
        ], 
        "title": "石州慢 文竹", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "年年葭菼塘湾路，浮生谁与妆点。", 
            "望中疏雨惯经秋，霜动闻鸡魇。", 
            "莽北陆长云未敛。", 
            "江东余子能弹剑。", 
            "看醉入钟离楚树阔，龙兴吊梦，独浇寒酽。", 
            "难逭。", 
            "乱日光阴，茶烟飏晓，鬓边禅影微飐。", 
            "早闻横辔指天山，倚马应无忝。", 
            "甚寂寞濠梁故𡹮。", 
            "淮南新垒重摩险。", 
            "露气清，风声暗。", 
            "淝曲潮凉，倦鸿过渐。"
        ], 
        "title": "霜叶飞 雄白执教蚌埠", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "青琐高钳，南田近接，捣括苍云为髓。", 
            "林光扃、天开画本，银河泻、澜翻千里。", 
            "似瑶池、碎割乖龙，把万片琼鳞，连霜齐褫。", 
            "剩古寺迥风，危潭圆照，乱溅鲛人珠泪。", 
            "记昔春簿■丽水。", 
            "算百二峰头，一双湫底。", 
            "金仙去、杨枝力竭，铜鼓响、石门波诡。", 
            "向松巅迸出惊涛，荡故越溪峦，独张坚垒。", 
            "让返老文成，寻秋灵运，永补江才鬼。"
        ], 
        "title": "金明池 石门洞", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "古石城坳。", 
            "览江天万里，紫阁云巢。", 
            "鸡鸣远，崇台草木长交。", 
            "明湖涸后，访莫愁、闲杀莲苞。", 
            "秦淮渡口，丁帘旧梦谁敲。", 
            "南湖胜局全抛。", 
            "忍重来打桨，月上花梢。", 
            "矶边雁影白，剩燕子能捎。", 
            "狂吟未罢，漫笺镫、青盖盈郊。", 
            "寻故事，空迷霸迹，齐梁粉本联钞。"
        ], 
        "title": "琼台 金陵新感", 
        "type": "词", 
        "yun": "肴"
    }, 
    {
        "author": "沙元炳", 
        "era": "近现代", 
        "subtype": null, 
        "text": [
            "黄马交冈尾，修修若伏鳌。", 
            "西庐踞其罅，左右横双𢧴。", 
            "往岁曾经此，邪许方伐鼛。", 
            "兹来揽狼胜，馋眼饱犹饕。", 
            "譬揖故人退，回辔就儿曹。", 
            "春晚寒尚滞，打背风颾颾。", 
            "残曛迎醉眼，金彩迷千毫。", 
            "辞车循涧路，泥屐憎涂膏。", 
            "觅导初惮远，发兴遂忘劳。", 
            "丹畦间芍药，苞坼红仍韬。", 
            "缘溪植新柳，黄绿待春缫。", 
            "一峰忽当面，惊堕熬山阳熬山。", 
            "大人谁称汝，脱坏团花袍。", 
            "骨立空诸倚，肤皱谁敢挠。", 
            "绚变横侧，步转旋周遭。", 
            "微香时到鼻，披磴空兰䔌。", 
            "已知梅垞近，疾足轻于猱。", 
            "擘峡规箭筈，架栈编箐劳。", 
            "穿桥叩幽闼，锁閟金蟾牢。", 
            "过墙一枝无，望望头频搔。", 
            "岸边馀几树，红白乱李桃。", 
            "不知千五百，何处开芳皋。", 
            "行行复止止，天半鲸鱼号。", 
            "言寻石径返，倏遘危楼高。", 
            "策倦故为目，暂愒思容尻。", 
            "螺旋进益上，风衣不受绦。", 
            "云塔压前项，江树罗浅毛。", 
            "旁翼亭突兀，俯罩岩㟹嶆。", 
            "惜乏松柏栝，耳绝飞空涛。", 
            "坐定生虚寂，壁语俄嗷嘈。", 
            "荒谰微莫省，似寓讥与褒。", 
            "僧来导我观，甃石泉新淘。", 
            "云此一泓水，终古无旱涝。", 
            "池方不盈尺，浊过未篘醪。", 
            "何论瀹佳茗，未足供淅溞。", 
            "想患我马渴，于旁凿其槽。", 
            "众宾各抚掌，惊起群栖嗥。", 
            "吾亦笑登橹，电掣如追逃。", 
            "昏黑戒颠覆，镫火趋南濠。", 
            "相期摹所历，贾勇诗能鏖。"
        ], 
        "title": "偕慕逸贯恂游狼山回车过西庐步至梅垞门键不得入遂登我马楼四十韵", 
        "type": "古风", 
        "yun": "豪"
    }, 
    {
        "author": "沙元炳", 
        "era": "近现代", 
        "subtype": null, 
        "text": [
            "的薏生于莲，甘苦同一天。", 
            "谁甘复谁苦，转眼换尘鲜。", 
            "究其甘苦种，藕实二何先。", 
            "藕空实有心，何者相因缘。", 
            "实落还成藕，生性胡同然。", 
            "华如车轮大，叶或小如钱。", 
            "处秽比君子，宅净胎圣贤。", 
            "净秽性不二，差别随境迁。", 
            "自非粲莲舌，此蕴终难宣。", 
            "璞老莲邦客，蓄念金刚坚。", 
            "成佛佛有待，翻让灵运前。", 
            "眷属字纪云，两载从餐眠。", 
            "熏染岂云久，入苦遂能蠲。", 
            "灵山华藏海，仅挹埃与涓。", 
            "便闻弥留顷，合掌迎金仙。", 
            "想有幡幢葆，天半纷反翩。", 
            "宁歇懈慢国，会叩莲池边。", 
            "化为池中华，色异根当连。", 
            "璞也跻百岁，定证如来禅。", 
            "指月明净性，魄满光自圆。", 
            "礼日参初观，寂照穷悲泉。", 
            "十念非诳语，吾曹庶勉旃。"
        ], 
        "title": "邓生纪云璞君族弟也依之学佛两载合掌诵佛而化璞君喜为往生之徵贻书远告即用其见赠韵论次其事", 
        "type": "古风", 
        "yun": "先"
    }, 
    {
        "author": "沙元炳", 
        "era": "近现代", 
        "subtype": null, 
        "text": [
            "嬴秦焚经传二世，孟蜀尊经传二世。", 
            "腐儒苦怨天梦梦，天眷原不私文字。", 
            "我观广政经，成一百十二。", 
            "𧝀翠墨未完，蜀社置毋家，百万黄金钱。", 
            "但为新朝儒学地，先石后木劳手民，到今石木无一存。", 
            "盲左诗礼出炱朽，捃拾旧数赵黄陈。", 
            "庐江刘翁欧赵选，收揽《周官》及三传。", 
            "艺风师是今柳东，钩考异同泐成卷。", 
            "我徒见跋未见经，骨不可揣从声听。", 
            "经兴经废等亡国，樊榭诗在吾听荧。", 
            "年衰才退奈此石经何，西望蜀碧年年多。"
        ], 
        "title": "蜀石经残本歌", 
        "type": "古风", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "梦醒银屏人未还，暮云西隔几重山。", 
            "镜中万一损眉弯。", 
            "不分流离还远别，却因辛苦倍相关。", 
            "严城清角正吹寒。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "家近吴门饮马桥，远山如黛水如膏。", 
            "妆楼零落凤皇翘。", 
            "药盏经年愁渐惯，吟笺遣病骨同销。", 
            "轻寒恻恻上帘腰。"
        ], 
        "title": "浣溪沙十首 其三", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "几日清尘黯镜鸾，猩屏轻飏药炉烟。", 
            "更无雁字到愁边。", 
            "朔雪关山羌笛怨，新霜庭院井梧寒。", 
            "卷帘人瘦晚风前。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "庭院秋多夜转赊，寒凝残烛不成花。", 
            "小窗风雨正交加。", 
            "客里清尊惟有泪，枕边归梦久无家。", 
            "断肠更不为年华。"
        ], 
        "title": "浣溪沙十首 其四", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "一别巴山棹更西，漫凭江水问归期。", 
            "渐行渐远向天涯。", 
            "词赋招魂风雨夜，关山扶病乱离时。", 
            "入秋心事绝凄其。"
        ], 
        "title": "浣溪沙十首 其一", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "帘幕重重护烛枝，碧阑干外雨如丝。", 
            "轻衾小枕乍寒时。", 
            "弦谱相思鸾柱涩，梦愁远别麝熏微。", 
            "昨宵新病酒杯知。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "折尽长亭柳万条。", 
            "天涯吟鬓久飘飖。", 
            "秋魂一片倩谁招。", 
            "沽酒更无钗可拔，论文犹有烛能烧。", 
            "与君同度乍寒宵。"
        ], 
        "title": "浣溪沙十首 其六", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "碧水朱桥记昔游，而令换尽旧沙鸥。", 
            "江南风景渐成秋。", 
            "故国青山频入梦，江潭老柳自萦愁。", 
            "强因斜照一登楼。"
        ], 
        "title": "浣溪沙十首 其十", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "断碣处，楼头柳色，陌上车辙。", 
            "残篆和灰再拨，吟笺卷泪自叠。", 
            "待赠与、连环情不绝，又还恐、轻碎成玦。", 
            "剩欲托微波向君诉，沈沈暮天阔。", 
            "凄切，素弦未弄先折。", 
            "便一片、春江流愁去，更奈江水咽。", 
            "拚挽断罗巾，从此离别。", 
            "旧香未灭，偏系人、鸾带当时双结。", 
            "休忆江南芳菲节，阑干外、月华渐缺。", 
            "念前约、相思销病骨。", 
            "怕春晚、寂寂空庭，伴独客，梨花满地鹃啼血。"
        ], 
        "title": "浪淘沙慢", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "唤醒离魂，熏炉枕障相思处。", 
            "漏惊轻梦不成云，散入茶烟缕。", 
            "密约卖钗又误，背罗帷、前欢忍数。", 
            "烛花吹泪，篆字回肠，相怜情苦。", 
            "题遍新词，问谁解唱伤心句？", 
            "阑干四面下重帘，不断愁来路。", 
            "将病留春共住。", 
            "更山楼、风翻暗雨。", 
            "归期休卜，过了清明，韶华迟暮。"
        ], 
        "title": "烛影摇红", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "换尽年光，烛花依旧红如此。", 
            "故家箫鼓掩胡尘，中夜悲笳起。", 
            "拨冷炉灰未睡，忍重提、昆池旧事。", 
            "明朝还怕，剩水残山，春归无地。", 
            "彩燕飘零，玉钗蓬鬓愁难理。", 
            "当筵莫劝酒杯深，点点神州泪。", 
            "空忆江南守岁，照梅枝、灯痕似水。", 
            "星沉斗转，北望京华，危阑频倚。"
        ], 
        "title": "烛影摇红 雅州除夕", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "雨织清愁，香温断梦，十年心事堪嗟。", 
            "冷落歌灯，尊前怕听琵琶。", 
            "高楼只在斜阳外，更为谁、留滞天涯？", 
            "但凄然，望极秋江，一片蒹葭。", 
            "归来依旧吴山碧，对荒烟苑圃，古藓纹纱。", 
            "乔木苍凉，明朝知是谁家？", 
            "吟笺纵寄相思字，又何情、与说年华。", 
            "待重追，昔日游踪，画舫香车。"
        ], 
        "title": "高阳台", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "古柳迷烟，荒苔掩石，徘徊重认红桥。", 
            "锦壁珠帘，空怜野草萧萧。", 
            "萤飞鬼唱黄昏后，想当时、灯人笙箫。", 
            "剩年年，细雨香泥，燕子寻巢。", 
            "青山几点胭脂血，做千秋凄怨，一曲娇娆。", 
            "家国飘零，泪痕都化寒潮。", 
            "美人纨扇归何处？", 
            "任桃花、开遍江皋。", 
            "更伤心，朔雪胡尘，尚话前朝。"
        ], 
        "title": "高阳台 访媚香楼遗址", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "绣被春寒，秋灯雨夕，药烟繁碧。", 
            "怯上层楼，新来渐无力。", 
            "空帷对影，听四面、悲笳声急。", 
            "凄寂。", 
            "三两冷萤，映轻纱窗槅。", 
            "初鸿远驿，雪岭冰河，依稀梦中历。", 
            "书成讳病，泪湿数行墨。", 
            "几日薄罢嫌重，莫问带围宽窄。", 
            "但枕函沈炷，犹解劝人将息。"
        ], 
        "title": "惜红衣", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "钿蝉金凤谁收拾？烟尘澒洞音书隔。", 
            "回首望长安，暮云山复山。", 
            "徘徊鸾镜下，愁极眉难画。", 
            "何日得还乡？倚楼空断肠。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "重逢何世？", 
            "剩深夜、秉烛翻疑梦寐。", 
            "掩扇歌残，吹香酒酽，无奈旧狂难理。", 
            "听尽杜鹃秋雨，忍问乡关归计。", 
            "曲阑外，甚斜阳依旧，江山如此。", 
            "扶醉。", 
            "凝望久，寸水千岑，尽是伤心地。", 
            "画毂追春，繁花酝梦，京国古欢犹记。", 
            "更愁谢堂双燕，忘了天涯芳字。", 
            "正凄黯，又寒烟催暝，暮笳声起。"
        ], 
        "title": "喜迁莺", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "罗衣尘涴难频换，鬓云几度临风乱。", 
            "何处系征车，满街烟柳斜。", 
            "危楼欹水上，杯酒愁相向。", 
            "孤烛影成双，驿庭秋夜长。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "熏香绣阁垂罗带，门前山色供眉黛。", 
            "生小住江南，横塘春水蓝。", 
            "仓皇临间道，茅店愁昏晓。", 
            "归梦趁寒潮，转怜京国遥。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "长安一夜西风近，玳梁双燕栖难稳。", 
            "愁忆旧帘钩，夕阳何处楼？", 
            "溪山清可语，且作从容往。", 
            "珍重故人心，门前江水深。"
        ], 
        "title": "菩萨蛮 其四", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "寒梅落尽江南远，羌笛关山怨。", 
            "不辞肠断写离情，更恐笔花熏泪易成冰。", 
            "琼楼玉宇今何似，未有归鸿字。", 
            "旧欢还到梦魂中，无奈梦回帘外五更风。"
        ], 
        "title": "虞美人", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "暮云天北，趁归鸿说与，病中消息。", 
            "望故国、千尺胡尘，叹零落锦囊，枉抛心力。", 
            "绝塞冰霜，早催换、春风词笔。", 
            "想吟残烛影，湿透墨花，彩笺无色。", 
            "京华古欢已掷。", 
            "念过江意绪，同是愁客。", 
            "算此日、馀泪无多，便伤别伤春，忍教轻滴。", 
            "满目山河，且留向、新亭悲泣。", 
            "漫关心、断肠旧句，几人会得？"
        ], 
        "title": "解连环", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "剩粉零香飘泊久。", 
            "盼到相逢，病枕人消瘦。", 
            "昨日星辰今日酒，尊前渐觉情非旧。", 
            "不管秋风迟与骤。", 
            "团扇恩深，长恋君怀袖。", 
            "百草千花情谢后，香莲自覆连枝藕。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "沙元炳", 
        "era": "近现代", 
        "subtype": "五言律诗", 
        "text": [
            "寂寞逢生日，频年似此稀。", 
            "一舟吾与尔，百笑是成非。", 
            "江海同鱼烂，身心逐雁飞。", 
            "从谁较颜稷，道在合长饥。"
        ], 
        "title": "辛酉重九日舟中赋示泽人", 
        "type": "律诗", 
        "yun": "微"
    }, 
    {
        "author": "沙元炳", 
        "era": "近现代", 
        "subtype": "七言律诗", 
        "text": [
            "黄韭青芹劫后生，神镫佛火梦边明。", 
            "分无好月临宫阙，政藉甘霖洗甲兵。", 
            "病入酒杯成弃物，乱来铙吹作春声。", 
            "夜阑忽忆前朝事，延寿街前烂漫行。"
        ], 
        "title": "壬子元夕雨", 
        "type": "律诗", 
        "yun": "庚"
    }, 
    {
        "author": "沙元炳", 
        "era": "近现代", 
        "subtype": "七言律诗", 
        "text": [
            "虩虩冬雷挟浪声，喧喧急雨尼河程。", 
            "放船百里四时具，掩户一宵三白生。", 
            "弄客又逢天作祟，敌寒争遣酒行成。", 
            "五峰对我头俱皓，不信苍山没世情。"
        ], 
        "title": "十二月十一日至唐闸舟中遇雷雨次日雪", 
        "type": "律诗", 
        "yun": "庚"
    }, 
    {
        "author": "沙元炳", 
        "era": "近现代", 
        "subtype": "七言律诗", 
        "text": [
            "肯来海县畅宗风，才歇经坛又欲东。", 
            "群识神通过鹙子，我惭朝暮似狙公。", 
            "楼花雨定香云白，江树霜酣战血红。", 
            "甚欲从师浮苇去，祇愁尘网絓冥鸿。"
        ], 
        "title": "送谛闲上人归江南", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "携家未遂五湖游，摇落人间又感秋。", 
            "泉石有缘聊寄傲，风尘无地可登楼。", 
            "定巢燕子劳相问，泛酒黄花且少留。", 
            "朱雀桥边归亦好，东皋植杖尚夷由。"
        ], 
        "title": "秋夜启运、绍尧、锡祺、槐庭、波臣、献堂同过存，再用秋字韵答贶", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "两场欢笑伴春游，眨眼西风又送秋。", 
            "放鹤相思和靖宅，吟诗何处谢公楼。", 
            "凋零荷芰霜前尽，荏苒芙蓉露下留。", 
            "欲遣岁华摇落恨，算除杯酒更无由。"
        ], 
        "title": "籁轩次秋日偶成韵寄怀二首如数奉答 其一", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "愔愔独处谢群游，楚客情多易感秋。", 
            "远道有怀空采菊，乱山无处不遮楼。", 
            "磨人笔墨何时了？过眼风光只梦留。", 
            "瑶瑟为君弹换调，安心随遇且自由。"
        ], 
        "title": "籁轩次秋日偶成韵寄怀二首如数奉答 其二", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "得非容易爱偏深，元亮真堪号菊淫。", 
            "有事向人羞启齿，为花贬节也甘心。", 
            "叩门低唤惊厖吠，和土新移恼蝶寻。", 
            "分得秋光能几许？明年拟种满篱金。"
        ], 
        "title": "乞菊", 
        "type": "律诗", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "误著头巾计已疏，磨穿铁砚习难除。", 
            "署门力谢崔儦客，弃产惟营李谧书。", 
            "身后儒林争一席，老来雪案补三馀。", 
            "才疏志大真堪笑，合在愚公谷里居。"
        ], 
        "title": "书痴", 
        "type": "律诗", 
        "yun": "鱼"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "心贪似饮石门泉，狗苟蝇营嗜好专。", 
            "见汝倾身常障箧，教他绝口耻言钱。", 
            "砭愚论已成萧综，射利书犹学计然。", 
            "可叹守财甘作虏，不知世有马文渊。"
        ], 
        "title": "钱癖", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "家园绮席快论文，酒赋琴歌到夜分。", 
            "人影勾回花里蝶，笑声吹散岭头云。", 
            "一年月近元宵好，几辈轮扶大雅群。", 
            "为语阿戎勤设客，玉梅香雪已纷纷。"
        ], 
        "title": "庚戌正月十二夜莱园小集即事（以下庚戌）", 
        "type": "律诗", 
        "yun": "文"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "锦瑟华年瞥眼过，小姑独处悔蹉跎。", 
            "回思旧梦迷离甚，怕见生人掩敛多。", 
            "云雨无因来楚峡，风波终夕起银河。", 
            "玉琴奏罢西轩月，谁听刘娘宛转歌。"
        ], 
        "title": "无题次邱工部韵八首 其一", 
        "type": "律诗", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "无数仙姬控鹤归，孤鸾翅短独难飞。", 
            "蕊宫伴侣心长恋，莲沼淤泥愿有违。", 
            "秋雨荒寒丛桂瘦，春风富贵牡丹肥。", 
            "明知否泰皆由命，漫向窗前理嫁衣。"
        ], 
        "title": "无题次邱工部韵八首 其二", 
        "type": "律诗", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "品在环肥燕瘦间，三千粉黛料难攀。", 
            "梦中几度经沧海，镜里何由保蕣颜。", 
            "乌鹊无依空绕树，蘼芜欲采懒登山。", 
            "平生待字深闺日，肯信丹青尔许閒。"
        ], 
        "title": "无题次邱工部韵八首 其三", 
        "type": "律诗", 
        "yun": "删"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "荡荡青天白日迟，鸳鸯待阙阻佳期。", 
            "人生得意须年少，天下伤心是别离。", 
            "弦绝更谁知法曲，妆成空自赏丰姿。", 
            "若教倚市甘轻薄，亦有千金却扇时。"
        ], 
        "title": "无题次邱工部韵八首 其四", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "笼鹦笯凤苦幽囚，何处离人唱石州？", 
            "孤雁忽衔春色去，万牛难挽逝波流。", 
            "庭前老树能禁雨，露下閒花易及秋。", 
            "不信容华犹未减，蜻蜓来上玉搔头。"
        ], 
        "title": "无题次邱工部韵八首 其五", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "碧玉新妆艳狭斜，舞衫歌板寄生涯。", 
            "从来月旦誇声价，那识风流是过差。", 
            "志洁有人嗤固执，心清无梦到繁华。", 
            "情知同病相怜者，只有秋阶怨女花。"
        ], 
        "title": "无题次邱工部韵八首 其六", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "一篇悲愤蔡姬文，毳幕衾寒策酒勋。", 
            "苦恨鹍弦弹落月，久将翟茀视浮云。", 
            "风沙塞外愁行色，罗绮场中枉冠军。", 
            "惆怅人间忆天上，汉宫箫管断难闻。"
        ], 
        "title": "无题次邱工部韵八首 其七", 
        "type": "律诗", 
        "yun": "文"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "关河落叶又萧萧，庭院虫吟咽素飙。", 
            "未嫁美人湘浦老，相思公子楚天遥。", 
            "长年作伴身和影，往事煎心颊晕潮。", 
            "空把他生缘分约，此生冤业已难销。"
        ], 
        "title": "无题次邱工部韵八首 其八", 
        "type": "律诗", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "似将回首尚迁延，阿堵神情已尽传。", 
            "螺黛半弯描月瘦，翠翘一朵压云偏。", 
            "是谁偶欠添毫笔，累我空吟却扇篇。", 
            "料得画师非惜墨，好花开到五分鲜。"
        ], 
        "title": "题半面美人图 其一", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "侧立帘栊不转头，看人只用眼波勾。", 
            "旧伤如意应留迹，新抱云和故障羞。", 
            "有愿欲窥全豹妙，无因尽露两蛾修。", 
            "画中重睹徐妃态，惹得湘东恼未休。"
        ], 
        "title": "题半面美人图 其二", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "谢傅墩边会众仙，君骑鹤背降寥天。", 
            "德星犹记前年聚，人月重欣此夜圆。", 
            "常侍登床飞白字，尚书按曲忽雷弦。", 
            "掉头却向莱园去，长啸凌云百尺巅。"
        ], 
        "title": "栎社诗会席上次和湘沅", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "栗主重迎入旧祠，柳营兵马驻初移。", 
            "十年俎豆惟家祭，百战功名剩口碑。", 
            "日照扶桑尘劫换，风飘大树将门衰。", 
            "不堪回忆褒忠典，泪湿青山奠酒卮。"
        ], 
        "title": "谒先伯父刚悯公专祠 其一", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "当年庙貌肃清高，守令亲来荐少牢。", 
            "易世未崇新祀典，传家愁对旧戎韬。", 
            "结缨殉国千秋重，持节还乡一代豪。", 
            "痛绝鸦军能继起，伯兄埋玉亦蓬蒿。"
        ], 
        "title": "谒先伯父刚悯公专祠 其二", 
        "type": "律诗", 
        "yun": "豪"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "来程独后去程先，忙里偷閒约践前。", 
            "笔墨劳人殊草草，莺花留客自涓涓。", 
            "分流易作东西水，合曲须和燥湿弦。", 
            "归语瀛洲众仙侣，明年羽驾会中天。"
        ], 
        "title": "次和谢雪渔", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "芙蓉幕府隐才贤，霁月光风见性天。", 
            "乡梦朱樱三岛路，诗情青草五湖船。", 
            "纱灯照座同今夕，水阁题襟是夙缘。", 
            "醉拍阑干歌邂逅，文星空际贯珠连。"
        ], 
        "title": "次和安江五溪", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "聚似抟沙散似烟，春风珍重此诗筵。", 
            "因缘翰墨群儿笑，嗜好酸咸一气联。", 
            "度世君方图作佛，避人我亦托求仙。", 
            "海山兜率终缥缈，且醉烟花三月天。"
        ], 
        "title": "次和李汉如", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "孤山小集坐花深，金石频闻掷地音。", 
            "洛苑风流谈在昔，福台韵事继从今。", 
            "八分体重图书府，三字经传著作林。", 
            "空谷白驹来又去，匆匆未尽絷维心。"
        ], 
        "title": "次韵酬王箴盘", 
        "type": "律诗", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "但得心安身自安，吟诗莫作孟郊寒。", 
            "长安纵到居非易，来日方长事大难。", 
            "求我童蒙聊复尔，归家松菊未凋残。", 
            "愿君强起加餐饭，好放胸怀大海宽。"
        ], 
        "title": "次韵和太岳病中雨夜有感", 
        "type": "律诗", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "荷叶池边草阁新，笔床茶臼寄吟身。", 
            "久将懒性供多病，暂与名园作主人。", 
            "即事琴棋闲有趣，忘机鱼鸟淡相亲。", 
            "流莺忽报烟花老，无数垂杨欲绊春。"
        ], 
        "title": "暮春养病瑞轩即事 其一", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "未有青山可隐居，小轩洒扫即吾庐。", 
            "窗延岚翠当欹枕，室透阳光就曝书。", 
            "称药喜多良友至，覆杯誓与酒人疏。", 
            "焚香细读闲情赋，一笑扬州梦觉初。"
        ], 
        "title": "暮春养病瑞轩即事 其二", 
        "type": "律诗", 
        "yun": "鱼"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "低心我自不趋时，莫怪扶摇未可期。", 
            "市上沐猴多假面，世间相马少真知。", 
            "汉仪绵蕝空谈礼，蛮语娵隅强入诗。", 
            "听取越乡庄舄叹，秋霜欲染老夫髭。"
        ], 
        "title": "次和太岳病起之作", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "小雨留人薄暮天，移樽高阁更张筵。", 
            "双溪西去波涛壮，万岭东屯紫翠连。", 
            "海外江山名士气，诗肠歌吹美人弦。", 
            "凭君莫唱骊驹曲，看取花枝拥马前。"
        ], 
        "title": "和黄西圃", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "一船书画归何处，三凤家风说至今。", 
            "当日典型犹在望，前朝乔木已成阴。", 
            "筱云旧第经过熟，芸阁遗编奖许深。", 
            "再拜宜为丈人行，心香一瓣寄长吟。"
        ], 
        "title": "敬题吕曜初先生画像 其一", 
        "type": "律诗", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "岂有儒生怀侠骨，几闻草野报皇恩。", 
            "壮君独抱匡时志，令我思招入海魂。", 
            "养士郇厨传食谱，娱亲莱采舞梨园。", 
            "一衿断送当年惜，馀庆谁知在子孙。"
        ], 
        "title": "敬题吕曜初先生画像 其二", 
        "type": "律诗", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "一曲琵琶酒数行，春风吹恨入歌声。", 
            "槎浮星汉人重到，柯烂仙山局已更。", 
            "灯下刀环无限意，楼前流水不平鸣。", 
            "数根自是飘蓬命，泪尽连枝好弟兄。"
        ], 
        "title": "遥和施涵宇台南公馆即席原韵", 
        "type": "律诗", 
        "yun": "庚"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "已过云山百万重，振衣复上最高峰。", 
            "回头却看人来处，半为山封半雾封。"
        ], 
        "title": "登泰山日观峰二首 其一", 
        "type": "绝句", 
        "yun": "冬"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "不尽江山一眼空，人间暮色正朦朦。", 
            "怪来天下小如许，已入青云万丈中。"
        ], 
        "title": "登泰山日观峰二首 其二", 
        "type": "绝句", 
        "yun": "东"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "扶筇一路傍山行，涧水篁风夹道鸣。", 
            "天地弥漫成一片，是云是雾不分明。"
        ], 
        "title": "冒雨登莫干山即景二首 其一", 
        "type": "绝句", 
        "yun": "庚"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "转过路角又山隈，向晚登高急雨催。", 
            "前后混茫都不见，人从五里雾中来。"
        ], 
        "title": "冒雨登莫干山即景二首 其二", 
        "type": "绝句", 
        "yun": "灰"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "绿杨如雾草如烟，不断岚光扑眼鲜。", 
            "又向惠泉山下去，寻春不负好诗天！"
        ], 
        "title": "惠山道中", 
        "type": "绝句", 
        "yun": "先"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "波光一碧净无尘，两岸柳丝扑眼新。", 
            "除却自然怀抱里，更从何处见天真？"
        ], 
        "title": "游东大池三首 其一", 
        "type": "绝句", 
        "yun": "真"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "岭梅万点掩楼台，风送莺歌伴客来。", 
            "若得从中容小住，何须世外觅蓬莱！"
        ], 
        "title": "游东大池三首 其二", 
        "type": "绝句", 
        "yun": "灰"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "岚光彩泛水荧荧，数点归鸥出浅汀。", 
            "香雪满亭凝柳碧，春潮拍岸抱山青。"
        ], 
        "title": "游东大池三首 其三", 
        "type": "绝句", 
        "yun": "青"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "还随薄俗共浮沉，辜负天真一片心。", 
            "朝爱白云霄爱月，此生只合住山林。"
        ], 
        "title": "秦园茗坐偶成", 
        "type": "绝句", 
        "yun": "侵"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "十年阔别又重游，如梦前尘感未休。", 
            "抛却闲愁千万斛，且将山水豁吟眸。"
        ], 
        "title": "甲戌暮春重到惠山三茅峰有感", 
        "type": "绝句", 
        "yun": "尤"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "长河如带蠡如湫，眼底诸峰拍浪浮。", 
            "望断云山烟水外，青螺一点是湖州。"
        ], 
        "title": "惠山三茅峰远眺", 
        "type": "绝句", 
        "yun": "尤"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "恨不偷闲日日来，诗怀一度一为开。", 
            "小箕山下重经过，忘却今年第几回。"
        ], 
        "title": "小箕山道中", 
        "type": "绝句", 
        "yun": "灰"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "一湖春水碧如油，无限风光眼底收。", 
            "七十二峰何处是，子规声里到鼋头。"
        ], 
        "title": "锦园春渡", 
        "type": "绝句", 
        "yun": "尤"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "再来未改旧芳菲，满目沉沉绿已肥。", 
            "瘦尽残红千万点，声声鹈鴂送春归。"
        ], 
        "title": "甲戌立夏日重游鼋头渚", 
        "type": "绝句", 
        "yun": "微"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "风帆片片疾如梭，四面青山映碧波。", 
            "花点胭脂天泼墨，一船人在画中过。"
        ], 
        "title": "梁溪雨泛", 
        "type": "绝句", 
        "yun": "歌"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "耳边只剩水潺潺，一寺深藏万壑间。", 
            "满地绿阴人不见，迟迟未忍叩禅关。"
        ], 
        "title": "成性寺前绿荫满地清绝尘寰", 
        "type": "绝句", 
        "yun": "删"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "家山一别忽经年，峦影波光梦里牵。", 
            "自识神仙难作得，且偷半日作“人”仙。"
        ], 
        "title": "自龙寺登军帐山途中作", 
        "type": "绝句", 
        "yun": "先"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "荷塘夕照影层层，水阁香来冷不胜。", 
            "怪底锦园无俗客，此花风骨竟如冰！"
        ], 
        "title": "锦园访荷二首 其一", 
        "type": "绝句", 
        "yun": "蒸"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "傲骨天生故折磨，残红零落逐芳波。", 
            "花开莫讶今年少，浪打风吹谢已多。"
        ], 
        "title": "锦园访荷二首 其二", 
        "type": "绝句", 
        "yun": "歌"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "天茫茫接水茫茫，天水茫茫失夕阳。", 
            "隔岸菱歌收不住，一声声入水中央。"
        ], 
        "title": "万顷堂晚渡", 
        "type": "绝句", 
        "yun": "阳"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "惊心依旧踏红尘，难向蓬莱老此身。", 
            "入晚湖山如入定，一天莹火两归人。"
        ], 
        "title": "独山晚归", 
        "type": "绝句", 
        "yun": "真"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "耽吟未减旧时狂，两载寻诗万里强。", 
            "又向瘦西湖上去，平生断不负秋光。"
        ], 
        "title": "甲戌十一月二十三日以出席苏省一区社会教育研究会将之广陵喜而有作", 
        "type": "绝句", 
        "yun": "阳"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "江北江南一色秋，吴山点点送行舟。", 
            "痴心愿作长江水，绾住年光共倒流。"
        ], 
        "title": "至广陵轮渡上一绝", 
        "type": "绝句", 
        "yun": "尤"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "轻车卅里走风雷，汽笛声声不绝催。", 
            "毕竟往还摩托便，鹤飞怪道不归来。"
        ], 
        "title": "广陵道中戏作", 
        "type": "绝句", 
        "yun": "灰"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "山压平湖水拍天，秋云淡淡渺如烟。", 
            "白鸥不管人间事，芦荻滩头翘翅眠。"
        ], 
        "title": "蠡湖即景", 
        "type": "绝句", 
        "yun": "先"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "大千尘劫，问苍苍、主宰其中何物。", 
            "舜蹠孳孳同尽耳，谁遣湘累呵壁。", 
            "七圣曾迷，四凶非罪，一蹶终难雪。", 
            "云雷天造，古来安用英杰。", 
            "遥睇莽荡神州，咸池夕浴，瞰扶桑鼌发。", 
            "廿四陈编俱点鬼，狐貉一邱生灭。", 
            "共此销沈，流芳遗臭，也不争毫发。", 
            "潜移舟壑，有人麾日不修月。"
        ], 
        "title": "念奴娇 丙辰端午后一日书事，次东坡赤壁韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "晓鸦闹、哀笳送响，恨绕危堞。", 
            "城曲锋车待发，青门祖席半阕。", 
            "正去国、情怀多菀结。", 
            "绕朝策、执手心折。", 
            "念万里、云帆自兹始，临分倍愁绝。", 
            "悲切。", 
            "向风泪满江阔。", 
            "是望远、伤高哀时意，欲诉筝雁咽嗟。", 
            "击碎瑶琴，难抵生别。", 
            "壮心漫竭。", 
            "搴梦云一洗，中天明月。", 
            "肠断阳关声三叠，襟痕染、旧香未歇。", 
            "映杯底、山河微影缺。", 
            "更翻酒污了，榴裙沁血色。", 
            "回看短鬓搔成雪。"
        ], 
        "title": "浪淘沙慢 都门祖席，用清真韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "九街直。", 
            "残照镕金漾碧。", 
            "依依是、槐目马缨，送两城、愁作行色。", 
            "鹃魂恋旧国。", 
            "应识春如过客。", 
            "龙池里、涛愤浪惊，潜沸哀潮几千尺。", 
            "英雄总陈迹。", 
            "奈帝网隳纮，妖竖临席。", 
            "桑田占麦虚新食。", 
            "嗟一旦魂断，八州云委，寰瀛行问遍海驿。", 
            "恨天限南北。", 
            "伤恻。", 
            "衅尤积。", 
            "叹戢影弥天，空国沈寂。", 
            "高丘远海瞻何极。", 
            "怕漆室忧啸，不如邻笛。", 
            "铜仙铅泪，共暗雨，竟夜滴。"
        ], 
        "title": "兰陵王 夏至日行经新华门，次清真韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "尽有微辞赋洛川。", 
            "云愁霞想散非烟。", 
            "纵留瑰枕花仍妒，未托蘅香柳自眠。", 
            "春殿外，晚宫前。", 
            "织成腰素削成肩。", 
            "更从神浒超灵后，遥忆江皋解佩年。"
        ], 
        "title": "鹧鸪天 效樵歌 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "鹤响天高笛裂云。", 
            "落花如霰月宫春。", 
            "只言啼鸟能留客，始信倾城自在人。", 
            "从事酒，属车尘。", 
            "可儿争不让王敦。", 
            "却愁异梦同床侣，难遣唐姬作替身。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "洹上。", 
            "愁望。", 
            "五云东。", 
            "妖鸟呼风故宫。", 
            "逝魂毅兮为鬼雄。", 
            "残虹。", 
            "黯然收晚空。", 
            "泣尽琼瑰春梦短。", 
            "归路远。", 
            "班马嘶声乱。", 
            "苏门山。", 
            "漳水环。", 
            "百泉。", 
            "鹤飞新冢边。"
        ], 
        "title": "河传 效金荃集 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "天上。", 
            "惆怅。", 
            "况人閒。", 
            "神女金丹鍊颜。", 
            "桂宫夜长生薄寒。", 
            "膏兰。", 
            "泪釭霏紫烟。", 
            "十二屏山轻梦转。", 
            "春已晚。", 
            "楼隙故钉换。", 
            "许飞琼。", 
            "梁玉清。", 
            "碧城。", 
            "散仙成武丁。"
        ], 
        "title": "河传 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "忆昔九华春殿。", 
            "曾见。", 
            "簪笔内官娇。", 
            "半眠人柳斗纤腰。", 
            "初伴众仙朝。", 
            "谁吊故宫烟月。", 
            "轻别。", 
            "春去更无春。", 
            "扫眉才调美新文。", 
            "香案带愁熏。"
        ], 
        "title": "荷叶杯 效浣花集 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "怅望凤城消息。", 
            "沈寂。", 
            "银液镇惺忪。", 
            "雒尘湘佩两无踪。", 
            "蟾锁齧珠栊。", 
            "啼损夜灯愁髻。", 
            "弹泪。", 
            "和墨写相思。", 
            "帕罗犹认婉儿诗。", 
            "江令鬓成丝。"
        ], 
        "title": "荷叶杯 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "蜀葵花谢湘兰老，海东黄竹阴阴。", 
            "杜鹃啼血满华林。", 
            "辇尘菭绣草红心。", 
            "露脚斜飞蟾魄死，六宫白柰同簪。", 
            "燕云如纛浊漳深。", 
            "邺台今夜叫春禽。"
        ], 
        "title": "临江仙 效红叶稿 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "曾逢詹尹长安市，火龙妖谶堪惊。", 
            "翟泉苍鸟入高冥。", 
            "隔年芦管闹江亭。", 
            "枯骨浪邀充国表，很山顽石无灵。", 
            "哀章铜匦泽狐鸣。", 
            "楚兰瘦语半芳馨。"
        ], 
        "title": "临江仙 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "柳絮漫天飞似雪。", 
            "记得逢君，落花时节。", 
            "年芳如梦梦如尘。", 
            "枉抛书字托南云。", 
            "尺鳞轻漏春消息。", 
            "殢翠尤红，错怨江南客。", 
            "锦鞋颠倒卜今宵。", 
            "佳期早晚验归潮。"
        ], 
        "title": "忆江南 效阳春录 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "妾似井桃君似月。", 
            "又是今年，牡丹时节。", 
            "阳差阴错几曾谐。", 
            "枕屏幽约誓金钗。", 
            "桃开井底知难见。", 
            "月丽天心，应照离人怨。", 
            "怨君仍自望君归。", 
            "将心比月仗君知。"
        ], 
        "title": "忆江南 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "修竹弹蕉费绿章。", 
            "谣诼蛾眉自伤。", 
            "兰芝应未妒都梁。", 
            "酒边时送吓人香。", 
            "倾北斗，嫁东皇。", 
            "一夕催成闹妆。", 
            "呼龙招鹤护瑶窗。", 
            "尽从花国斗芬芳。"
        ], 
        "title": "望远行 效琼瑶集 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "胜读诽谐九锡篇。", 
            "轻逐淮王上仙。", 
            "莫将儿戏效阳源。", 
            "君家选事自空前。", 
            "恩未谢，印先刓。", 
            "变色鸾笺凤笺。", 
            "曾邀十赉降茅山。", 
            "朝元圭璧奉千官。"
        ], 
        "title": "望远行 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "沈玉大王祠。越巫歌管参差。", 
            "浊流桃浪舞冰夷。怪他新妇来迟。", 
            "望若汪洋惊河伯。泪绡红浣鲛室。", 
            "洲上蜻蛉生翼。断魂犹恋倾国。"
        ], 
        "title": "河渎神 效橘斋集 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "封禅塞宣房。绿文朱字荣光。", 
            "鲍家抒颂庆灵长。爵台春锁临漳。", 
            "海浅榑桑红翻血。杜鹃啼尽花歇。", 
            "王母云旗飘忽。故宫愁吊明月。"
        ], 
        "title": "河渎神 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "鹤乳难论胎卵，蛙鸣莫辨官私。", 
            "星拱北辰应忏斗，电笑东皇也费辞。", 
            "簸扬安用箕。", 
            "郑国𧉮争内外，陈仓宝失雄雌。", 
            "蕉下鹿空朝梦误，泽底舟亡夜壑移。", 
            "帝台如累棋。"
        ], 
        "title": "十拍子 效珠玉集 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "逐客方除秦令，官仪旋变华风。", 
            "重见汉家初约法，更效韩非竞说丛。", 
            "聚蚊喧太空。", 
            "地下如逢魏武，西方笑倒拿翁。", 
            "多少碧天沧海事，写入霓裳法曲中。", 
            "沼莲飘露红。"
        ], 
        "title": "十拍子 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "三海叠碧。", 
            "瀛台正南直。", 
            "珠楯玉阑，几见当年，兴亡陈迹。", 
            "似说尧囚复舜死，只无语、夜蟾知得。", 
            "更休言、帝子鹃魂，春秋麟笔。", 
            "星历历。", 
            "天咫尺。", 
            "照寂寂。", 
            "旧宫掖。", 
            "怕眢井波红，溅胭脂泪。", 
            "点点尚悲倾国。", 
            "应雪重华二妃涕，犹却苍生鬼神席。", 
            "莫轻扇秦灰，问秋风金狄。"
        ], 
        "title": "帝台春 瀛台明曰南台，亦曰趯台陂。平临太液，南有知稼轩，迤西为丰乐园", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "白茅人是仙。", 
            "伴星月，竞婵娟。", 
            "碧云离合太无端。", 
            "仗星替，月轮圆。", 
            "药娥梦里荆台远，解珠佩，赠金欢。", 
            "妃星嫔月誓先寒。", 
            "背人语，问天天。"
        ], 
        "title": "庆金枝 效安陆集 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "缺月飞上天。", 
            "老蟾泣，桂香残。", 
            "结璘愁魄暗中圆。", 
            "抆清涕，别河山。", 
            "奔星吊影明河里，讯占梦，闰余弦。", 
            "饶他璧合又珠联。", 
            "奈星月，总无言。"
        ], 
        "title": "庆金枝 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "虬柯菭蚀金源字，风烟四朝惊换。", 
            "𦉥象山河，枝悬日月，曾入宸游清撰。", 
            "霞轩雾卷。", 
            "更黛拂天眉，镜平波面。", 
            "露掌潜移，为谁铅泪尚偷泫。", 
            "承光仪制最古，试娲皇妙手，勤补圆殿。", 
            "设蕝频更，然藜半烬，赢得南郊麟楦。", 
            "铜台恨远。", 
            "怕倚沼仙蕖，未秋红变。", 
            "泣尽琼瑰，涉洹归梦短。"
        ], 
        "title": "台城路", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "春殿披香绝代人。", 
            "凤麟书小诺，唾珠尘。", 
            "支风给露费平均。", 
            "鹓鸾侣，轻妒楚腰身。", 
            "绣被卷浓熏。", 
            "鄂君劳怅望，舞狂鳞。", 
            "鵔鸃飘拂气干云。", 
            "芙蓉幕，雄剑拥芳荪。"
        ], 
        "title": "小重山 效庆湖集 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "锦瑟无端五十弦。", 
            "弦弦胶柱鼓，怨华年。", 
            "落花中就奈何天。", 
            "欹方枕，鸾想破红禅。", 
            "凭梦剪湘兰。", 
            "九真邀帝所，小游仙。", 
            "露帏星幌损清眠。", 
            "灵均远，和泪浣蛮笺。"
        ], 
        "title": "小重山 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "愁琼恨碧。", 
            "阅四姓千年，风月朝夕。", 
            "钧天梦，谁先醒，怨春无极。", 
            "镜海日、艮岳珠宫，敞水殿、凤笙龙篴。", 
            "张乐地，洞庭窄，伊谁借一拳石。", 
            "消得。", 
            "奉君王万岁，蓬壶咫尺。", 
            "有三希、银钩玉刻，胜七阁、琅函瑶册。", 
            "问前王法物，只今陈迹。", 
            "记覆篑、缩地移天，叹运壑、藏舟亡璧。", 
            "寻佳胜，春阴积。", 
            "尽凭吊秋风客。", 
            "追惜对檐花铎语，如闻太息。"
        ], 
        "title": "瑶台月", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "铅红夜倾露掌，泻银潢暗水。", 
            "妒仙影、太液芙蓉，丽词休诵花蕊。", 
            "映夕殿、当歌旋折，宫衣半卷余霞坠。", 
            "伫归魂、环佩天风，动我遐思。", 
            "箫鼓横汾，置酒痛饮，吊秋风帝子。", 
            "纵灰冷、犹忆昆明，泛槎人远莫至。", 
            "怕牵愁、机丝月夜，已残劫、华鬘弹指。", 
            "怪深丛，眠定鸳鸯，未谙凉意。", 
            "哀蝉怨叶，恨井沈瓶，系九霄寤寐。", 
            "西望阻、璧台不见，穆满何往，骏足迟回，报君无泪。", 
            "真妃举袂，凌波微步，听风听水霓裳舞，奈璇宫、路钥蘅芜悴。", 
            "愁鱼易泣，冰肌玉骨都销，万妆镜迷空里。", 
            "房擎粉滴，盖湿盘欹，霣老红旧翠。", 
            "漫省记、湘皋捐玦，断浦分云，冷麝潜熏，瘦蛟慵起。", 
            "石华揽袖，笼香吹鬓，留仙裙底歌送远，抚当时、阑槛今孤倚。", 
            "惊心菊秀兰衰，更续秋词，恨题凤纸。"
        ], 
        "title": "莺啼序 三海观荷，和梦窗荷韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "难哉蜀道，难似上青天。", 
            "蚕丛世。", 
            "鱼凫纪。", 
            "两茫然。", 
            "问当年。", 
            "谁藉五丁力，同秦塞，导江汉，城仪错，招庄蹻，辟人烟。", 
            "石栈天梯，百折扪参井，胁息跻攀。", 
            "据名都天府，虎豹嗜人肝。", 
            "封却雄关。", 
            "一泥丸。", 
            "叹长蛇拔，豺狼变，跃马起，井蛙喧。", 
            "璋与特，王若孟，沐猴冠。", 
            "最堪怜。", 
            "井络天彭地，世方乱，扰必先。", 
            "世既治，穷阻远，定终难。", 
            "莫吊卧龙祠宇，灵应泣、肉谷骸川。", 
            "看磨牙吮血，眦裂更龈穿。", 
            "拜倒啼鹃。"
        ], 
        "title": "六州歌头 蜀道难", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "问滋兰怨楚，捐佩吊湘，寸波如泪谁浣。", 
            "鼓瑟含凄，送春余倦。", 
            "怕与招魂魂远。", 
            "广乐休张，洞庭风紧，苍梧潮卷。", 
            "带渚宫、笳角悲凉，误却登楼王粲。", 
            "轻付衡阳去雁。", 
            "奈峰回信阻，路迷三筦。", 
            "动南国芳馨，望里未秋先变。", 
            "回风赋罢，涉江归晚。", 
            "可惜参差吹断。", 
            "尽落到、笛外梅花，醉把湖云偷剪。"
        ], 
        "title": "望湘人 悯湘", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "梦度秦关，凄黯无颜色。", 
            "谁曾见狐嗥，鹿走浪说，滈池亡璧。", 
            "天狼埽尽犹挟矢，逢渭水、旧隐惄焉愁疾。", 
            "似言铜臭兼土臭，敲吸到、髓枯筋剔。", 
            "恨堆积。", 
            "苍头异军，突弯弓反射，腐鼠鸱相吓。", 
            "甚义儿、禽犊还交质。", 
            "嗟老牛鸣，争听得。", 
            "便弃师东出，商于路遥，崤潼天窄。", 
            "羁囚冶父身无翼。", 
            "望日下万里，閒关阻隔。", 
            "漏残钟远，微服崎岖，麻鞋返国。", 
            "伤情是、没奈何堪惜。", 
            "揾泪雨、学泉网珠滴。"
        ], 
        "title": "轮台子 过秦，用柳耆卿别体", 
        "type": "词", 
        "yun": null
    }, 
    {
        "author": "芮麟", 
        "era": "近现代", 
        "subtype": "五言律诗", 
        "text": [
            "廓然尘累尽，俗虑不须删。", 
            "放眼峰千笏，抬头海一湾。", 
            "名逃天地外，身置画图间。", 
            "古洞人来少，白云日往还。"
        ], 
        "title": "明霞洞", 
        "type": "律诗", 
        "yun": "删"
    }, 
    {
        "author": "芮麟", 
        "era": "近现代", 
        "subtype": "五言律诗", 
        "text": [
            "寻春不辞远，胜日此登攀。", 
            "村罨高低树，花连远近山。", 
            "柴门常寂寂，晴鸟自关关。", 
            "独立斜阳里，长歌未忍还。"
        ], 
        "title": "青山村", 
        "type": "律诗", 
        "yun": "删"
    }, 
    {
        "author": "芮麟", 
        "era": "近现代", 
        "subtype": "五言律诗", 
        "text": [
            "入山云树合，鸡犬寂无哗。", 
            "还啮牙根断，山衔日影斜。", 
            "土地齐种麦，茅屋半栽花。", 
            "卜筑期他日，村醪或可赊。"
        ], 
        "title": "黄山村", 
        "type": "律诗", 
        "yun": "麻"
    }, 
    {
        "author": "芮麟", 
        "era": "近现代", 
        "subtype": "五言律诗", 
        "text": [
            "仿佛单衣薄，西风又一秋。", 
            "家贫常作客，日暮独登楼。", 
            "重岭云边没，远帆天际浮。", 
            "脱然尘累却，暂得豁吟眸。"
        ], 
        "title": "晚登华严寺", 
        "type": "律诗", 
        "yun": "尤"
    }, 
    {
        "author": "芮麟", 
        "era": "近现代", 
        "subtype": "五言律诗", 
        "text": [
            "五月临朐望，栖栖吕匣东。", 
            "梦归千里外，家住万山中。", 
            "觅句妻为伴，居官仆解穷。", 
            "人间悲喜事，一笑海天空。"
        ], 
        "title": "言怀", 
        "type": "律诗", 
        "yun": "东"
    }, 
    {
        "author": "芮麟", 
        "era": "近现代", 
        "subtype": "七言律诗", 
        "text": [
            "云天北望路漫漫，一念胜游暗自欢。", 
            "壮志频年酬未易，名山自古见应难。", 
            "心从欲别先知惜，时到临行路转宽。", 
            "此去长途应迪吉，朝来三字报平安。"
        ], 
        "title": "癸酉八月十八日将至泰安临行作", 
        "type": "律诗", 
        "yun": "寒"
    }, 
    {
        "author": "芮麟", 
        "era": "近现代", 
        "subtype": "七言律诗", 
        "text": [
            "湖上重来兴不孤，敢将旧地证今吾。", 
            "才惊绮陌红千点，又见长堤绿万株。", 
            "兀兀双峰仍屹立，盈盈一水喜平铺。", 
            "江南占得春何处，半在西湖半太湖。"
        ], 
        "title": "甲戌四月一日重到西湖感成一律", 
        "type": "律诗", 
        "yun": "虞"
    }, 
    {
        "author": "芮麟", 
        "era": "近现代", 
        "subtype": "七言律诗", 
        "text": [
            "寻春掷尽杖头钱，水北山南路百千。", 
            "燕子楼台香寂寂，杏花天气雨绵绵。", 
            "连朝小住感孤榻，三度重游恰六年。", 
            "收拾奚囊归去也，西湖春色正无边。"
        ], 
        "title": "甲戌儿童节将去西湖题诗留别", 
        "type": "律诗", 
        "yun": "先"
    }, 
    {
        "author": "芮麟", 
        "era": "近现代", 
        "subtype": "七言律诗", 
        "text": [
            "才从北固卸归装，又指吟鞭向雪浪。", 
            "五里湖凝双岸碧，九龙山抹一痕苍。", 
            "踏青节去怅何及，拾翠人来兴欲狂。", 
            "微雨丝丝风荡荡，看山正是好天光。"
        ], 
        "title": "蠡湖小泊", 
        "type": "律诗", 
        "yun": "阳"
    }, 
    {
        "author": "芮麟", 
        "era": "近现代", 
        "subtype": "七言律诗", 
        "text": [
            "十里山塘尽种莲，我来六月正田田。", 
            "水争潋滟山争翠，柳斗轻盈月斗妍。", 
            "几缕暗香移槛外，一身花影落尊边。", 
            "者番相见休轻别，再到花开又一年。"
        ], 
        "title": "小箕山赏荷四首 其一", 
        "type": "律诗", 
        "yun": "先"
    }, 
    {
        "author": "芮麟", 
        "era": "近现代", 
        "subtype": "七言律诗", 
        "text": [
            "看花人当似花年，独立苍茫思悄然。", 
            "风起乱飞千瓣雨，日斜轻袅一塘烟。", 
            "莲房心苦凭谁诉，水阁凉生正好眠。", 
            "如此色香清彻骨，最宜微月淡云天。"
        ], 
        "title": "小箕山赏荷四首 其二", 
        "type": "律诗", 
        "yun": "先"
    }, 
    {
        "author": "芮麟", 
        "era": "近现代", 
        "subtype": "七言律诗", 
        "text": [
            "心是冰霜质是烟，一生爱好住湖边。", 
            "疏枝压水寒侵骨，浮叶连云绿到天。", 
            "啼断靓妆犹绰约，飞来绮梦太缠绵。", 
            "此间入夏香如海，不是鸳鸯不许眠。"
        ], 
        "title": "小箕山赏荷四首 其三", 
        "type": "律诗", 
        "yun": "先"
    }, 
    {
        "author": "芮麟", 
        "era": "近现代", 
        "subtype": "七言律诗", 
        "text": [
            "殊色当前费品评，看花眼奈欠分明。", 
            "枝枝浪击浑难直，叶叶风翻不得平。", 
            "梦转欲量珠万解，魂销错认月三更。", 
            "自怜玉洁冰清质，耻共凡香俗艳争！"
        ], 
        "title": "小箕山赏荷四首 其四", 
        "type": "律诗", 
        "yun": "庚"
    }, 
    {
        "author": "芮麟", 
        "era": "近现代", 
        "subtype": "七言律诗", 
        "text": [
            "水激金波浪激烟，风帆半挂碧云边。", 
            "高低树隐村三五，重叠峰盘路百千。", 
            "湾里人民无岁月，山中鸡犬亦神仙。", 
            "从今莫恨蓬瀛远，此即蓬瀛一洞天。"
        ], 
        "title": "西青觜", 
        "type": "律诗", 
        "yun": "先"
    }, 
    {
        "author": "芮麟", 
        "era": "近现代", 
        "subtype": "七言律诗", 
        "text": [
            "名湾端合号盘龙，一壑风摇万壑松。", 
            "山里藏山山叠叠，涧中夹涧涧重重。", 
            "林深矮屋惟余脊，水阔遥帆半挂峰。", 
            "欲记来时岩下路，回头已是白云封。"
        ], 
        "title": "盘龙湾", 
        "type": "律诗", 
        "yun": "冬"
    }, 
    {
        "author": "芮麟", 
        "era": "近现代", 
        "subtype": "七言律诗", 
        "text": [
            "淡淡云天软软风，树头稀处认归蓬。", 
            "朝烘烟水千层碧，夕照霜林一片红。", 
            "茅屋分占山上下，菜畦遍布涧西东。", 
            "村童六七纵横坐，品罢名泉日未中。"
        ], 
        "title": "檀溪湾", 
        "type": "律诗", 
        "yun": "东"
    }, 
    {
        "author": "芮麟", 
        "era": "近现代", 
        "subtype": "七言律诗", 
        "text": [
            "才逃枪口庆平安，又束饥肠战暴寒。", 
            "劈面风来沙似铁，兜头雨至水成澜。", 
            "彷徨黑夜千村寂，摸索泥途寸步难。", 
            "地狱人间初不远，悠悠转作梦中看。"
        ], 
        "title": "孟庄战后冒暴风雨夜行军", 
        "type": "律诗", 
        "yun": "寒"
    }, 
    {
        "author": "芮麟", 
        "era": "近现代", 
        "subtype": "七言律诗", 
        "text": [
            "卅年世变几乘除，冷暖由人且读书。", 
            "性为安贫长下气，宦因守拙不知誉。", 
            "皇天有限同歌哭，蕉叶无心自卷舒。", 
            "已分此生终落拓，名山事业竟何如。"
        ], 
        "title": "遣怀", 
        "type": "律诗", 
        "yun": "鱼"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "雁外关河，蛩边院宇，和思念领略秋声。", 
            "残照霜芜，疏林尚剩蝉声。", 
            "流年暗中偷换，漫催成一片砧声。", 
            "龙城远，想西风铁马，鼓角边声。", 
            "回首故园三径，记松阴暝翠，夜涌涛声。", 
            "老屋灯幽，等闲抛却书声。", 
            "天涯独欹倦枕，把闲愁分付江声。", 
            "愁未了，上吴船，又听雨声。"
        ], 
        "title": "声声慢 秋声，用蒋竹山体", 
        "type": "词", 
        "yun": "庚"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "天际孤云，比倦客、心情更懒。", 
            "镇霜娥、夜鸣刀尺，翠芜催剪。", 
            "秋色西来砧杵急，春明北望觚棱远。", 
            "只难忘、江上旧鸥盟，蘋花晚。", 
            "题柱志，成依黯。", 
            "登楼赋，添悽惋。", 
            "又黄花开到，天涯池馆。", 
            "待送孤鸿鬼雪碛，曾骑匹马穿云栈。", 
            "问秋心、一片在谁家，吹芦管。"
        ], 
        "title": "其一 满江红", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "斗大孤城，经几度、英雄血战。", 
            "都付与、边城拥戟，野花缠箭。", 
            "洗马寒江波万顷，栖鸦坏堞云千片。", 
            "对西风、有客赋登楼，同王粲。", 
            "飞鸟外，苍烟淡。", 
            "斜照里，青芜暗。", 
            "记小车山路，冷枫红遍。", 
            "桂树空成招隐句，榆关未了封侯愿。", 
            "到而今、辜负虎钤篇，龙泉剑。"
        ], 
        "title": "满江红 其二 登榕城戍楼作", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "吹箫载酒少年游。", 
            "曾倚江南苏小楼。", 
            "憔悴天涯不自由。", 
            "怕凝眸。", 
            "送尽征鸿字字愁。"
        ], 
        "title": "阑干万里心", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "丰台唤酒，记红揎舞袖，翠揾啼罗。", 
            "花天梦影，三生曾伴春婆。", 
            "赢得年时笛语，带别愁、飘满烟萝。", 
            "都付与马头星月，雁底关河。", 
            "金门镇怜倦客，算沈腰潘鬓，宫羽消磨。", 
            "入时深浅，料应难画双蛾。", 
            "紫陌冷尘飞处，听西风、又颤铃骡。", 
            "秋到也，莼鲈归兴若何。"
        ], 
        "title": "露华 寄余芷丞京邸", 
        "type": "词", 
        "yun": "歌"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忉利情天，华鬘小劫，芳名玉娘。", 
            "正翠冠覆额，十三年纪，红窗拥髻，千万思量。", 
            "蝉翼双笼，螺鬟半亸，料比伊家锦瑟长。", 
            "销魂处，有盘鸦旧影，堕马新妆。", 
            "洗头曾乞琼浆。", 
            "便梦里巫云也自香。", 
            "记镜悰晨印，梳凭橘婢，钿盟宵践，剪付檀郎。", 
            "帕带愁遮，钗逢笑颤，端正风流总断肠。", 
            "心应恨，恨秋来潘鬓，容易成霜。"
        ], 
        "title": "沁园春 其一 美人发", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "豆蔻含芳，槟榔吐腻，天然俊生。", 
            "记轻吮鸾毫，修将眉史，细研鸡舌，诵罢心经。", 
            "樱小藏愁，葱尖掩笑，软语商量侬惯听。", 
            "相偎久，见红吟有韵，碧唾无声。", 
            "尊边低唱销凝。", 
            "又艳曲新翻点绛唇。", 
            "正酒晕留涡，堤防客觑，脂香带沫，侥倖郎吞。", 
            "夜月吹箫，春风试茗，一点相思画未成。", 
            "难忘处，是轻盈唤马，宛转调莺。"
        ], 
        "title": "沁园春 其二 美人口", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "鹤顶秋肥，鹃心春瘦，赋笔更描寒艳。", 
            "短艇吴江重见。", 
            "舞枫红绽。", 
            "添新恨、绛泪低弹，惊旧影、翠眉偷换。", 
            "最无端、酒醒妆残，西风吹老醉时面。", 
            "年芳转瞬如箭。", 
            "记得移灯听雨，绿阴庭院。", 
            "梦里桃花，误到武陵溪畔。", 
            "便殷勤写付香沟，流不尽、人天幽怨。", 
            "正销凝，水外孤村，冷霞秋一片。"
        ], 
        "title": "绮罗香 红叶", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "梁宽便燕，径窄妨鸳，嫩约初践。", 
            "锦瑟年华，人在盛娇深院。", 
            "重到水边亭，算惟有、画栏亲见。", 
            "记春时旧病酒处，缃桃一树门掩。", 
            "又梦雨、妆鬟零乱。", 
            "事逐花残，情隔春远。", 
            "蹋月无声，愁满凤箫心眼。", 
            "俊语叙分携，悔当日、芳鬋浪剪。", 
            "倚银屏，定难遣、从来恩怨。"
        ], 
        "title": "古香慢", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "庭院静，丝雨画阑前。", 
            "小饮也拚三日醉，孤眠不耐一春寒。", 
            "锦瑟惜华年。"
        ], 
        "title": "忆江南 梦中得一联，因填此解", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "君问重阳，只隔着暮云，一层残照。", 
            "夜床风雨，唤醒秋魂多少。", 
            "怎禁得、几度明朝，便情天嫩碧，也应愁老。", 
            "江南信杳。", 
            "料是断鸿迟到。", 
            "安排绿蚁萸尊，紫螯菊榼，向碧山吟啸。", 
            "还怕赋才减尽，被他花笑。", 
            "甚西窗寻诗梦悄，更无奈、催租人恼。", 
            "青衫换了，且休换、年时破帽。"
        ], 
        "title": "三部乐 重九前一日同嵩林弟作", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "萼绿华身，倩魂依玉京。", 
            "若上寿阳妆额，毕竟是，欠些清。", 
            "笛吹三四声。", 
            "梦回三四更。", 
            "只有水边疏影，写得出，我平生。"
        ], 
        "title": "霜天晓角 梅意", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "谁倚江楼横玉笛。", 
            "直吹到、梦寒香寂。", 
            "更青凤啼空，翠虬舞夜，不管琼魂泣。", 
            "印水颦妆怜独立。", 
            "破一段、湘天愁碧。", 
            "纸帐云低，茸窗月小，有个人相忆。"
        ], 
        "title": "雨中花 湘中故人书至，道梅花盛开，赋此寄怀", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "倚袖天寒，卷帘人瘦，冷云正拥啼妆。", 
            "金缕歌残，谁怜旧日萧娘。", 
            "挑灯欲写西风怨，奈花边、影事全荒。", 
            "尽思量。", 
            "负了柔乡，换了愁乡。", 
            "芳心死到春前蝶，问东园梦醒，几度炎凉。", 
            "藓砌蛛网，断魂空锁唐昌。", 
            "广寒宫树都摇落，剩人问、百感幽香。", 
            "峭亭塘。", 
            "一尺秋涛，一寸秋霜。"
        ], 
        "title": "高阳台 咏菊二首 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "浅靥欺霜，低魂诉月，睡余云鬓犹松。", 
            "却忆年时，翠微高处携筇。", 
            "杜娘身世真休说，倚银屏、惯听秋风。", 
            "最悤悤。", 
            "绿艳红娇，酒醒无踪。", 
            "枯禅证后秋如海，甚愁根未断，色淡香浓。", 
            "冷到花心，情天万感都空。", 
            "横波漫照三生影，写飘零、付与惊鸿。", 
            "镇惺忪。", 
            "吟遍瑶阶，梦遍璇宫。"
        ], 
        "title": "高阳台 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "甚西窗、红摇短烛，销成别泪如许。", 
            "谢塘春草和愁冷，残梦半痕留住。", 
            "萍踪苦。", 
            "还赖是、秋风吹向圆波聚。", 
            "移镫觅句。", 
            "记肩凸鏖诗，拳凹斗酒，同写醉时语。", 
            "湘皋雁，北雪南云几度。", 
            "筝弦旧怨弹与。", 
            "谁将一寸天涯月，分照两边离绪。", 
            "君记取。", 
            "要修到三生，尚听联床雨。", 
            "从今细数。", 
            "问水驿帆孤，山城骑远，多少断魂处。"
        ], 
        "title": "迈陂塘 臈杪赴都，留别嵩林六弟", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "瓶畔丝牵玉虎，篝边被换金猊。", 
            "看他月上小窗儿。", 
            "一桁茜纱如水。", 
            "天角故人瘦损，绿琴梦远湘湄。", 
            "冷吟心事鹤应知。", 
            "守定梅花无睡。"
        ], 
        "title": "西江月", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "乱山孤骑，危楼暝角，暮天如画。", 
            "问酒前村，旗影冻云低亚。", 
            "吟魂潇洒。", 
            "定绕遍谁家鸳瓦。", 
            "天涯客，荒寒赋笔，俊怀慵写。", 
            "依约胭脂坡下。", 
            "更红炉熨晓，翠尊消夜。", 
            "典尽貂裘，空记年时游冶。", 
            "风醒雪醉，又看到梅花开也。", 
            "还暗惹，一点相思随马。"
        ], 
        "title": "云屏暖", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "满马吴霜，半床燕月，貂裘万里曾拥。", 
            "笛里关山，禁得几回迎送。", 
            "甚飘零、负了莼汀，怕不免、冷鸥相讽。", 
            "谁共。", 
            "正晓风江岸，绿杨无缝。", 
            "回首秦楼么凤。", 
            "漫桃叶辞津，梅花别陇。", 
            "拟把孤愁，说与玉箫休弄。", 
            "只输他、候馆鸡声，又唤醒、十年秋梦。", 
            "寒重。", 
            "渐烟村一角，远钟催动。"
        ], 
        "title": "月华清", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "翠苔边。", 
            "甚冷红万点，先为破春悭。", 
            "月地调脂，霞天拥髻，真妃昨试还丹。", 
            "似二月、江南问酒，指荒村、犹当杏花看。", 
            "最是销凝，啼妆印水，绝代婵娟。", 
            "飞上寿阳宫额，又娇黄半褪，暗补香瘢。", 
            "玉颊笼潮，冰须亸泪，醉时应倚唫肩。", 
            "还怕误、阮郎归后，问移家、几日到孤山。", 
            "莫逐古溪桃雨，流向人间。"
        ], 
        "title": "一萼红 红梅二首 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "解明珰。", 
            "正湘妃倚醉，换了绿罗裳。", 
            "绀唾弹冰，绛潮拥月，等闲偷泄春光。", 
            "有多少、姹红犹冷，借琼枝、擎出返魂香。", 
            "天上梨花，江南桃叶，尽意端相。", 
            "还似貂裘走马，向胭脂坡下，乍认凝妆。", 
            "蜡泪秋残，鹃心春小，误他几度寻芳。", 
            "问谁倚、高楼玉笛，把碎霞、吹满水云乡。", 
            "料得守砂句漏，鹤老丹荒。"
        ], 
        "title": "一萼红 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "射虎功名，呼鹰意气，壮怀都左。", 
            "絮帽茸裘，吟魂乱山锁。", 
            "芦沟立马，还记得、年时双鬓曾亸。", 
            "何处酒家，指篱根灯火。", 
            "紫琴断韵，翠被凄香，销凝正无那。", 
            "江梅几点残雪，带愁堕。", 
            "漫惹梨花梦影，化作晓云千朵。", 
            "料玉楼横笛，有个冻鬟招我。"
        ], 
        "title": "惜红衣 黔山遇雪即景，有怀", 
        "type": "词", 
        "yun": "哿"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "倩魂低颤水，阑干影、惊被冻云封。", 
            "正湘妃蛟脊，偷描淡妩，海仙凤尾，遣探芳丛。", 
            "悄吟处，敲诗红烛冷，酹酒碧尊空。", 
            "竹里春愁，暗蟾悽惋，苔边秋梦，病鹤惺忪。", 
            "湖桥分锦路，销凝久，画角吹怨东风。", 
            "曾伴斜楼倚笛，窄径扶筇。", 
            "又日暮天寒，窗前翠袖，曲终人远，江上青峰。", 
            "纵有何郎词笔，别后都慵。"
        ], 
        "title": "内家妆 忆梅", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "筝篷殢雨夜萧萧。", 
            "带归潮。", 
            "送兰桡。", 
            "一角红楼，吹断紫云箫。", 
            "绣被焚香心事懒，愁不语，剪春灯，梦影飘。", 
            "知侬魂从何处销。", 
            "吟鸾天际招。", 
            "恨也恨也眉间恨，付与谁描。", 
            "长使相思，短是可怜宵。", 
            "自别江南才几日，春又到，水边亭，花外桥。"
        ], 
        "title": "江城梅花引 用陈西麓原韵", 
        "type": "词", 
        "yun": "萧"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "伍相亡吴泽被民，庙崇血食祀江滨。", 
            "英雄何恤鸱夷裹，怒入波涛亦化神。"
        ], 
        "title": "伍相庙", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "莫城周氏世称扬，孝子名容谱系详。", 
            "庙祀顾山宜血食，姜源题跋永流芳。"
        ], 
        "title": "周孝子庙", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "马宗天驷说何疑，蕃庶由来祷祭宜。", 
            "庙立濒江资勇力，官兵敬祀允多仪。"
        ], 
        "title": "马王庙", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "前湖何氏女中师，遇贼无污殉节奇。", 
            "江上芳名千载在，王逢庙石快题诗。"
        ], 
        "title": "何烈女庙", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "六娘名袭失真传，庙额重颁烈妇新。", 
            "系出延陵徵姆教，千秋血食感乡民。"
        ], 
        "title": "华烈妇庙", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "广福丛林古寺雄，钟楼旧址列西东。", 
            "湖音高阁今何在，佛地操场变幻中。"
        ], 
        "title": "广福寺", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "寺名迎福广慈悲，经写华严复法师。", 
            "梁断犹能支大厦，墙高方胜匠称奇。"
        ], 
        "title": "迎福寺", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "寺尊光孝喜迎祥，永寿初名幻盛唐。", 
            "赐额君山遗址在，禅房割地作营房。"
        ], 
        "title": "光孝寺", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "观音古寺喜清闲，址在香山即顾山。", 
            "芳草蕙兰多产植，楼寻文选认峰环。"
        ], 
        "title": "香山寺", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "寺建砂山号泰清，禅参弥勒佛争迎。", 
            "鸡笼龟岭东西接，众水潆回远岸平。"
        ], 
        "title": "泰清寺", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "寺林妙悟本空空，遥望浮图烟雨中。", 
            "招隐人间多士集，蔡公诗记碧纱笼。"
        ], 
        "title": "悟空寺", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "维石高瞻百佛魁，须弥伟像列三台。", 
            "无边法力凭谁举，试问当年何处来。"
        ], 
        "title": "石佛寺", 
        "type": "绝句", 
        "yun": "灰"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "寺额巍然复劝忠，顾名思义仰邱公。", 
            "三朝事绩垂青史，崇拜名臣道可风。"
        ], 
        "title": "劝忠寺", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "天书下降庆连绵，观建祥符纪二年。", 
            "碧玉丹楼寻旧址，药王供奉至今传。"
        ], 
        "title": "天庆观", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "陈锜不仕仰高风，舍宅能为寿观雄。", 
            "画像神奇惊殿壁，玉皇高阁夺天工。"
        ], 
        "title": "天寿观", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "院居永定喜参禅，高峙门楼水色连。", 
            "像奉龙王祈祷应，波平遥望接黄田。"
        ], 
        "title": "永定禅院", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "诏修道院辟青旸，锦树题名殿宇昌。", 
            "铁笛真人仙去速，鄂公碑记感沧桑。"
        ], 
        "title": "锦树道院", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "九莲庵建静参禅，由里山南别有天。", 
            "泉水泠然无俗韵，普同塔燬感峰巅。"
        ], 
        "title": "九莲禅院", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "栖身盘屈古松奇，如鸟高飞绝俗宜。", 
            "院筑芦崎臻悟境，乐天题额放生池。"
        ], 
        "title": "鸟窠禅院", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "云拥禅关气万千，岿然古塔列庵前。", 
            "方池倒映鱼争戏，水色清疑月色连。"
        ], 
        "title": "涌塔庵", 
        "type": "绝句", 
        "yun": "先"
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "霜酾天浆，露滋仙湩。", 
            "银盘谢酪，寒飔微动。", 
            "迅羽西来，绣篮驮出，人自酒泉遥送。", 
            "曾记敦煌种，斗归装、葡萄能共。", 
            "暮窗开笼，一线香清，三分凉重。", 
            "谁话楼兰前贡。", 
            "欣袖里阳关，瓜州同梦。", 
            "泌络黄甘，履皮翠爽，风味暗嫌梨冻。", 
            "合献醍醐颂。", 
            "望龙门、云边难踵。", 
            "剩消余俸。", 
            "议馔无才，含芬徒诵。"
        ], 
        "title": "青门饮 印敬铭师赐哈密瓜，赋谢", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "短鬓几茎青，又瘦绝相看，穷年腰领。", 
            "安顿河山更，忍楚囚对泣，全输风景。", 
            "宿酲休省。", 
            "漫检点春衫尘影。", 
            "待重定、高下千秋，擅场故事能证。", 
            "稊杨枯后谁孕，早湔髓刳肠，费他金鼎。", 
            "尽扫香桃瘿，渐时花鏖雨，素枝当岭。", 
            "生机徐迸，昼初长、微泻仙茗。", 
            "一呼应、唯物居中，陡出翠鬟霜靓。"
        ], 
        "title": "清风八咏楼 与禹钟话旧", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "送春人去，呼酒朋来，轻红碎栉。", 
            "早是雨过，南园凄慄。", 
            "吹薤露冷，煨芋梦残，忍觅黄炉前匹。", 
            "镫灺谁工买愁笔。", 
            "绣出畹兰最苦，难掩骚心宕逸。", 
            "怅故里移情，长淮引疾，清夜罢哀唧。", 
            "休诘。", 
            "荒江异时肠断，燕支记惹娥眉嫉。", 
            "金庭花妥，胡麻饭餲，仙影灵湫龙悉。", 
            "分毡剩感赆恤，絮■天涯泪溢。", 
            "莽暮烟起。", 
            "青剡自遥衰草密。"
        ], 
        "title": "暮云碧 吊金庭山人", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "仙山云扆，琼台斐亹。", 
            "晴空紫翠纷点曳。", 
            "桧老盘秋，鹤凉分翳。", 
            "稳坐草堂新霁。", 
            "顾影花满地。", 
            "闲听剥蕉风细。", 
            "奇感萱边，古愁椿底。", 
            "矮檐呵手成何计。", 
            "苦想天南旧契。", 
            "唤远鸿、独写画图遥寄。", 
            "掸取微尘，三生瓶水。", 
            "短梦与谁同殢。", 
            "长剑归更未。", 
            "犹喜茶铛免税。", 
            "他年吴尾，幸逢颠米。", 
            "剩却豪情几。"
        ], 
        "title": "倚阑人 顾明自滇蒙写寄小瓶水斋图，报谢", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "时节温黁。", 
            "桃李渐空，姑苏台上何人。", 
            "倚无云向晚，花里销魂。", 
            "湖外青山落槛，楼头远树当门。", 
            "问铜坑林屋，响屧风来，春梦谁温。", 
            "三年望断，木渎孤帆，抹残七子烟痕。", 
            "悬想渔船新霁，摇入江村。", 
            "中岁浪游多感，半生积念休论。", 
            "愿■甫里，绿波深处，说与香莼。"
        ], 
        "title": "望云间 讯陆丹山姑苏", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "骚心争盘郁。", 
            "万千怨、与谁排拂。", 
            "碎啜湘兰，平铺蜀锦，消尽一镫奇倔。", 
            "甘苦他生，老怀能熨，笔底春花，肮脏全祓。", 
            "耸望外江峰青屹。", 
            "唤起东阳缚诗佛，楚梦觉来迷屈。", 
            "唾逐珠圆，墨随云涌，古意砚边方弗。", 
            "闲补南华绂。", 
            "凭说破、个中无物。", 
            "劘刜。", 
            "笑蠢騃痴呆，功犹欻。"
        ], 
        "title": "无月不登楼 读顾柘村文话", 
        "type": "词", 
        "yun": "物"
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "石根浅拗。", 
            "带云浆、几番微雨，随烟轻窖。", 
            "向濂溪旧院，分将玉骨，团就粉躯花貌。", 
            "施朱嫌格短，湛露喜肌饱。", 
            "碧琉璃地，记遗仙佩，玄霜稳搅。", 
            "丫角打叠双歧，绾莲衣、漫把红罗添罩。", 
            "伴破梦辛夷，同心薝卜，闲送柳边舶趠。", 
            "等残莺倦蝶，唤江南春觉。", 
            "风纤欲折，乳光浮处，剪来稍稍。"
        ], 
        "title": "玉连环 玉石花", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "啼罢春禽，惊过荠光阴，南畴铺锦。", 
            "倦桑未葚，蚕忌欣初解，离离争稔。", 
            "三岁荒寒甚。", 
            "喜半壁丰登先眹。", 
            "渐黄云添浪，挂腰短镰新赁。", 
            "指点芳茂，安顿柔棉，斜掎多䕸，破茅同揕。", 
            "卷青牛噤。", 
            "雨溅空窗纸，刀声徐喑，饶与连耞品。", 
            "输共话、金珠盈廪。", 
            "看堆绵、万户香醪，几时堪窨。"
        ], 
        "title": "舜韶新 获麦", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "日上西嵌，叙泸晴光，凉透江帆。", 
            "千里苍岩。", 
            "翠琅玕绕，天水宕目都蓝。", 
            "丹黛能事毕，风倏起、松影全芟。", 
            "万个遥疑，渭川几疗宋官馋。", 
            "涛声自排沸绿，催数点疏雨，斜爇青衫。", 
            "晓月微巉。", 
            "乱筛香雾，吴榜泻秋犹瀺。", 
            "零露何寂历，幽禅定、云妥烟衫。", 
            "唤笑可，裁二竿，便不凡。"
        ], 
        "title": "蜀溪春 竹海，顾明行泸江密处，竹林六百余里不绝，号为竹海", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "蜀道啼鹃，问绝栈何年凿孔。", 
            "空记逐鹿中原，五丁未集，陈仓谁踵。", 
            "千秋剑阁铭堪诵。", 
            "万驴声泻巴西梦。", 
            "休费却奇计，金牛过岭能鬨。", 
            "驱力士，湮谷开山，夸渐老英才余勇。", 
            "高掌劈。", 
            "势分太华，乱走雷车青缝。", 
            "愚公故事今争颂。", 
            "看他时与追飞鞚。", 
            "地崩天动。", 
            "暗沙起，连珠火涌。"
        ], 
        "title": "映山红慢 孙峙秋伐山天成路功就，寄贺", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "哀丝变徵。", 
            "卷剪淞桥畔，盈盈秋水。", 
            "稍喜江上雁来，天外人至。", 
            "早神结为寻诗，待呼取、狗屠隐市。", 
            "平生心死。", 
            "绥庐山长，飞鸾髦士。", 
            "最怜四海何之，算他日图南，望门投止。", 
            "夕阳寒柝，意气西园诸子。", 
            "念马尾几相思，被短梦忽忽催置。", 
            "菊荒荔罢，太息故家乔梓。"
        ], 
        "title": "甘露滴乔松 忆绥庐、万石", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "鳌峰几匝。", 
            "带深翠千重，来绕仙塔。", 
            "砚底去潮，漂损红帘芳腊。", 
            "消与丹铅万纸，剩貌取吟魂盈匣。", 
            "露夕调弦，对逝波、谁写哀丝，和入孤钟鞺鞳。", 
            "书幌桐阴曾踏。", 
            "香在几、堆阁琴尊嫌狭。", 
            "眠麴昼长，醪券牙签同插。", 
            "却怪群飞海水，忍便老、蛾眉词侠。", 
            "褪笔难描，草又青，月满西湖，半角家山云压。"
        ], 
        "title": "楚宫春慢 寄讯王真", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "别后刀环。", 
            "望草树萧萧，雾里乡关。", 
            "龙圆瘿。", 
            "蚓膏冷。", 
            "黄蕉影。", 
            "念此家山。", 
            "三年梦断漳江路，放暮阳、嗾起潺湲。", 
            "铄人南海，夜漏永、依稀浅荔支湾。", 
            "榕天往迹应删。", 
            "把鲛鱼泪点，洒上红珊。", 
            "衙鼓动。", 
            "酒波涌。", 
            "屐声重。", 
            "几破诗悭。", 
            "西风坠柚千城死，荡暗尘、再劫华鬘。", 
            "双鸿叠至，无计慰相思，且报平安。"
        ], 
        "title": "泛清苕 得潘澄石九龙书，却寄", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "记江上诗盟，又偷换、红帘晦朔。", 
            "湖社月黄，鹿台霜老，短梦忽忽谁斮。", 
            "露散灵霏，花消英气，故样翻新数。", 
            "西来几度鹃声，化作南天万朱噣。", 
            "小楼深巷悄，唤起春魂，电波能捉。", 
            "制里别纲常，行夏碎飞寒雹，破繁华，一夜雨，刚被坠楼人觉。", 
            "渐河柳拖烟，病莺嫌滑，让过市修娥独学。"
        ], 
        "title": "春归怨 读周练霞新诗，杂取其意为新声，却寄", 
        "type": "词", 
        "yun": "觉"
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "梦坠南陌，风近寒食，春在帘底。", 
            "过江雁足，云朵带来天际。", 
            "破却重阴万匝，看盥手琅函初启。", 
            "何用苦加餐饭，凭君且歌分米。", 
            "吴淞岁时纪。", 
            "一片哀鸿唳。", 
            "曾拥阶下袂。", 
            "布囊未敛，人影半衔鱼丽。", 
            "负腹真成重累。", 
            "怪孺子、朝舂无计。", 
            "都付与，昌黎恨，西塘涕泪。"
        ], 
        "title": "二色莲 周练霞书示轧米诗", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "花草苏州凋梦绀。", 
            "春镫销尽奇燄。", 
            "翠袖暮寒人独，红罗谁忏。", 
            "长恐吴棠嫁后，紫兰悴、酴醾老渐。", 
            "砌边摇落芳丛，茂院深、夕雨微敛。", 
            "凭阑细数丁年，湖云小、二分禅意犹欠。", 
            "邓尉露痕，收拾瑶华千点。", 
            "重订金阊旧史，灌园计、河清可念。", 
            "爱莲堂外，寻三径、岫烟新染。"
        ], 
        "title": "黄河清慢 寄瘦鹃", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "雁声重。", 
            "半破却、元龙豪纵。", 
            "酒怀夜深微中。", 
            "似蚕蛹。", 
            "偶飞动。", 
            "怪袖手苍生自鬨。", 
            "中原斗魂难共。", 
            "付谁讼。", 
            "长恸。", 
            "片帆荆口梦。", 
            "升平醉送。", 
            "试放眼，落叶凭风弄。", 
            "东来云态尽无心，剩乾坤腐儒，敝经江上孤讽。", 
            "乳盘仙俑。", 
            "汉节归时，正苦高天泪涌。", 
            "九州白日犹存宋。"
        ], 
        "title": "剑器近 读醉灵轩集", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "曾过屧廊茂苑。", 
            "写取故宫新怨。", 
            "私画近南枝，买醪券。", 
            "细点虾须，渐横斜影远。", 
            "西泠岸。", 
            "撩起春魂软半。", 
            "古愁短。", 
            "荡奇情，芳意婉。", 
            "碾人碾雨凭人劝。", 
            "万生有愿。", 
            "愿如茧。", 
            "抽做回文，任红蚕偷恋。", 
            "微风卷。", 
            "翻手柔飙缱绻。"
        ], 
        "title": "忆黄梅 虬厂蝇楷诗及宫梅扇", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "日暮云间，古芬迸作凄疥。", 
            "秋自诡、凭垂霜薤，人似坠柳因风，孤梦犹瘵。", 
            "问锦里晚来意，情愈隘。", 
            "诗无赖。", 
            "偶忆西湖清话，刚夏永追蝉，晚凉擘柰。", 
            "付与丹青，重逢写尽万怪。", 
            "一般恨，两番消败。"
        ], 
        "title": "卓牌子近 白蕉晋帖诗，石伽草虫扇", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "绕庭霞匝。", 
            "正东风乍罢，深院添袷。", 
            "早是初阳烘媚笑，霓裳绚开云匣。", 
            "重台粉暖，刚半染胭支醉靥。", 
            "浅红微逗春痕，暗蒸香雾斗禅榻。", 
            "夫容城，烂仙佩沓。", 
            "华清水软，觑玉环娇恰。", 
            "却喜银蟾，肯乞与佳期，镇教圆合。", 
            "疲蜂劳燕，曾记共、帘阴昼榻。", 
            "倩谁偷惜流年，芳龄还细掐。"
        ], 
        "title": "宴瑶池 月季", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "云外青禽传信到。", 
            "恰是银屏，昨夜灯花照。", 
            "十幅蛮笺书字小，语多转恨情难了。", 
            "红袖高搂临大道。", 
            "不信游人，却说还乡好。", 
            "解道还乡须及早，绿窗人易朱颜老。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "塞迥洲荒何处住，南雁相逢，解道飘零苦。", 
            "目断平芜来日路，碧云四合山无数。", 
            "欲仗江鱼传尺素。", 
            "愁水愁风，还恐无凭据。", 
            "已向天涯伤日暮，黄昏更送潇潇雨。"
        ], 
        "title": "蝶恋花四首 其一", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "断续乡心随晚汐。", 
            "江底愁鱼，吹起波千尺。", 
            "戍角一声人语寂，四山无月天如漆。", 
            "午夜寒风欺败壁。", 
            "腊泪纵横，试问今何夕。", 
            "敲缺唾壶秋雨急，新词欲谱冰弦涩。"
        ], 
        "title": "蝶恋花四首 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "转毂轻雷肠九折。", 
            "月逐征程，夜夜清辉缺。", 
            "落尽繁香春早歇，西风苦自吹黄叶。", 
            "几曲屏山山万叠。", 
            "翠幕金炉，此后应虚设。", 
            "不惜流年烘久别，归时可有馀香爇。"
        ], 
        "title": "蝶恋花四首 其三", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "苦恨重帘消息阻。", 
            "十二阑干，曲曲迷尘雾。", 
            "几日青禽频寄语，镜中颜色浑非故。", 
            "别后关河秋又暮。", 
            "枕障熏炉，都是相思处。", 
            "归梦欲随明月去，高楼夜夜风兼雨。"
        ], 
        "title": "蝶恋花四首 其四", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "偶向碧桃花下见。", 
            "欲赠明珠，珠泪翻成串。", 
            "苦恨相逢春已晚，花前更劝深深盏。", 
            "寄语旧盟终不变。", 
            "罗带当时，双结同心绾。", 
            "飞絮游丝空历乱，春来自闭闲庭院。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "碧树已调芳草歇。", 
            "过了清秋，帘幕多风雪。", 
            "昨夜带罗犹未结，梦醒又是关山别。", 
            "记取团圞天上月。", 
            "常似连环，莫便翻成玦。", 
            "绣被馀香终不灭，相思留待归时说。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "残照关河秋欲暮。", 
            "扶病香车，翠袖沾霜露。", 
            "冰雪更愁西去路，寒沙尽处山无数。", 
            "解系游骢留客住。", 
            "门外垂杨，终是多情树。", 
            "夜半罗帷遮密语，相怜只有侬和汝。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "扬梦茶烟，回肠香印。", 
            "晚风帷幕寒成阵。", 
            "夜阑留取烛花红，蜡盘不惜灰成寸。", 
            "宝镜尘昏，罗衫泪晕。", 
            "眉痕深浅凭谁问？", 
            "卷帘日日倚朱楼，燕翎不寄春前信。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "衣上征尘，镜中残黛。", 
            "千花百草慵回睐。", 
            "带罗自暖旧时香，同心结在终难解。", 
            "别梦成云，春愁如海。", 
            "游丝苦恨重帘碍。", 
            "年年芳草遍天涯，香车只在斜阳外。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "锦瑟尘生，药炉烟静。", 
            "天涯相望红楼迥。", 
            "小梅枝上又东风，罗衾犹是前春病。", 
            "更箭偏长，香篝渐冷。", 
            "残宵留得灯前影。", 
            "卷帘今夜月眉弯，阑干倚处谁堪并？"
        ], 
        "title": "踏莎行", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "烛泪初销，炉香渐烬。", 
            "相逢又是分携近。", 
            "当时原作一生拚，尊前今日欢难尽。", 
            "昨夜星辰，今春花信。", 
            "阴晴明日浑无准。", 
            "鬓云眉黛几多青，年年鸾镜供离恨。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "多病年来废酒钟，春愁离恨自重重。", 
            "门前芳草连天碧，枕上花枝间泪红。", 
            "从别后，忆行踪。", 
            "孤帆潮落暮江空。", 
            "梦魂欲化行云去，知泊巫山第几峰？"
        ], 
        "title": "鹧鸪天 寄千帆嘉州，时闻拟买舟东下", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "晚云收雨。", 
            "关心事，愁听霜角凄楚。", 
            "望中灯火暗千家，一例扃朱户。", 
            "任翠袖、凉沾夜露。", 
            "相扶还向荒江去。", 
            "算唳鹤惊乌，顾影正、仓皇咫尺，又催笳鼓。", 
            "重到古洞桃源，轻雷乍起，隐隐天外何许？", 
            "乱飞过鹢拂寒星，陨石如红雨。", 
            "看劫火、残灰自舞，琼楼珠馆成尘土。", 
            "况有客、生离恨，泪眼凄迷，断肠归路。"
        ], 
        "title": "霜叶飞", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "篆灰拨尽，乍捲帘、无端絮影漫天。", 
            "风噤寒鸦，路迷归鹤，琼楼消息谁传。", 
            "灞桥梦残，纵凭高、休望长安。", 
            "记当时、碧树苍崖，渺然难认旧山川。", 
            "愁问冻痕深浅，早鱼龙罢舞，太液波寒。", 
            "关塞荒云，官城冷月，应怜此夜重看。", 
            "洗杯试笺，枉盼他、春到梅边。", 
            "怕明朝、日压雕檐，万家清泪悬。"
        ], 
        "title": "霜花腴 雪", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "何处清歌可断肠，终年止酒剩悲凉。", 
            "江南春水如天碧，塞上寒云共月黄。", 
            "波渺渺，事茫茫。", 
            "江乡归路几多长。", 
            "登楼欲尽伤高眼，故国平芜又夕阳。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "几番夜雨，隔乱云、凭谁问讯巴山。", 
            "轻梦惊春，剩寒欺病，孤衾自拥吴绵。", 
            "带围渐宽，叹赋情犹费吟笺。", 
            "负心期、药里商量，小窗烧烛对床眠。", 
            "江水带潮回处，甚相思一字。", 
            "不寄愁边。", 
            "歌扇飘香，珠灯扶醉，清欢忍记当年。", 
            "莫凭画阑，对晚空如此山川。", 
            "念乡关、别后无家，更愁开社鹃。"
        ], 
        "title": "霜花腴 久不得素秋书，却寄", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "未了伤心语。", 
            "回廊转、绿云深隔朱户。", 
            "罗裀比雪，并刀似水，素纱轻护。", 
            "凭教剪断柔肠，剪不断相思一缕。", 
            "甚更仗、寸寸情丝，殷勤为系魂住。", 
            "迷离梦回珠馆，谁扶病骨，愁认归路。", 
            "烟横锦榭，霞飞画栋，劫灰红舞。", 
            "长街月沈风急，翠袖薄、难禁夜露。", 
            "喜晓窗，泪眼相看，搴帷乍遇。"
        ], 
        "title": "宴清都", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "别院飞花，断檐归燕，是处旧愁萦惹。", 
            "芳裀乍拂，药盏初温，尚认剩脂零麝。", 
            "谁念未褪香瘢，重试并刀，素绡轻卸。", 
            "甚相逢苦记，华鬟残劫，那时情话。", 
            "休更问、病怯高楼，寒生哀角，万一好天良夜。", 
            "才移月色，还怕新晴，睡起绣帘先挂。", 
            "输与邻娃梦回，鱼脍金盘，橙遗罗帕。", 
            "但孤灯写影，又是黄昏近也。"
        ], 
        "title": "过秦楼 六月重入四圣祠医院作", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "晚妆自向镜中看，长眉弯又弯。", 
            "夜深香炷渐烧残，篆灰寒未寒。", 
            "云漠漠，路漫漫。", 
            "银屏山上山。", 
            "莫将罗带结双鸳，同心难更难。"
        ], 
        "title": "阮郎归", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "剩寒做雨，懒料理、伤春意绪。", 
            "甚点点、杨花吹起，又是旧愁来处。", 
            "纵赋情、犹似当年，沈吟忘了相思句。", 
            "叹只此双蛾，能供几盼，容易新妆成故。", 
            "便望尽、天涯路，惟只见、绿阴无数。", 
            "也知潮难准，黏天风浪，不辞更向江头住。", 
            "水窗山户。", 
            "怕轻烟薄霭，寻常化作行云去。", 
            "灯残梦醒，还共馀香自语。"
        ], 
        "title": "薄倖", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "与千帆共检行箧，得旧日往返书简数百通。", 
            "离乱经年，欢悰都尽，因将绮语，悉付摧烧。", 
            "纪之以词云尔。", 
            "几年尘箧重开，古芸尚护相思字，钗盟钿约，此中多少，故欢清泪。", 
            "学写鸳鸯，暗瞒鹦鹉，封题犹记。", 
            "更飘灯隔雨，吟笺小叠，凭商略、游春意。", 
            "惆怅玉炉红起，搅三生、梦痕都碎。", 
            "传恩递怨，风怀渐老，柔情漫费。", 
            "烟袅残丝，灰温剩火，旧愁消未。", 
            "算从今但有，平安一语，倩飞鸿寄。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "前游休更记，便珠灯飘梦，歌云扶醉。", 
            "多时已无味。", 
            "况高楼四面，悲笳吹起。", 
            "閒愁倦理，纵伤春、都妨刻意。", 
            "到银荷、蜡炬成灰，始信泪花空费。", 
            "还是，楝风梅雨，不似江南，旧时天气。", 
            "阑干近水，看一点露萤坠。", 
            "换单衫小扇，尘箱断锁，重检残罗剩绮。", 
            "料流波、不过横塘，尺书漫寄。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "唱彻骊歌海上天，绿波春草总堪怜。", 
            "美人赠佩偏无分，仙侣同舟岂有缘。", 
            "梦雨易迷峰十二，慈云难遍界三千。", 
            "盈盈银汉红墙外，羡煞鸾星著玉鞭。"
        ], 
        "title": "又遥和归国留别韵", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "几篇诗赋继风骚，金殿论恩异数叨。", 
            "至竟巧迟胜拙速，齐名应未许枚皋。", 
            "入秦曾记题桥柱，归蜀真看拥节旄。", 
            "当日不逢杨狗监，凌云赋就亦徒劳。"
        ], 
        "title": "司马相如", 
        "type": "律诗", 
        "yun": "豪"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "脚底烟云大九州，南来又作御风游。", 
            "姓名端礼门前石，儿女蓬莱海上舟。", 
            "天地无情飘断梗，江山有恨缺金瓯。", 
            "一杯酒话人间事，犹喜英雄未白头。"
        ], 
        "title": "赠任公", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "多君身世托沈冥，松柏经霜不改形。", 
            "绝境已穷东海水，归心终仰北辰星。", 
            "春回方丈三仙绿，烟起齐州九点青。", 
            "天意命随新岁转，未应鸾凤久飘零。"
        ], 
        "title": "次韵遥和任公岁暮感怀六首 其一", 
        "type": "律诗", 
        "yun": "青"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "穆王阿母总登仙，西望瑶池节序迁。", 
            "新月依依升古塞，残阳黯黯入悲泉。", 
            "上清羽卫归何日？下界风云急往年。", 
            "谁念岁星沦谪久，梦中夜夜听钧天。"
        ], 
        "title": "次韵遥和任公岁暮感怀六首 其二", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "清庙朱弦改旧声，弹冠几辈庆休明。", 
            "十年弃妾悲分镜，三日新娘学作羹。", 
            "尽道臧孙知柳下，未闻魏倩荐陈平。", 
            "输他七叶金貂贵，骑马扬鞭紫禁城。"
        ], 
        "title": "次韵遥和任公岁暮感怀六首 其三", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "民心犹似草从风，齐望丹霄日再中。", 
            "仁政喔咻须有术，太平粉饰究何庸！", 
            "天寒冻杀山头雀，岁歉饥啼泽畔鸿。", 
            "安得才人宣室召，频将水旱奏深宫。"
        ], 
        "title": "次韵遥和任公岁暮感怀六首 其四", 
        "type": "律诗", 
        "yun": null
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "绝代雄心寄短歌，怀人望远恨如何。", 
            "龙华会上因缘在，广柳车中涕泪多。", 
            "入地岂能埋紫气，登天须共挽银河。", 
            "故山猿鹤相逢晚，又是春风到绿萝。"
        ], 
        "title": "次韵遥和任公岁暮感怀六首 其五", 
        "type": "律诗", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "不听瑶台仙管吹，帝乡我亦半生离。", 
            "东南地坼同情泪，风月神交几首诗。", 
            "坠溷花无超脱日，惊弓鸟有奋飞时。", 
            "清尘浊水分头处，此恨千秋诉与谁！"
        ], 
        "title": "次韵遥和任公岁暮感怀六首 其六", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "射虎蓝田著短衣，老来未悟出山非。", 
            "封侯校尉何嫌妄，失道将军竟不飞。", 
            "对簿能堪长史责，摧锋曾突左贤围。", 
            "一刀断送胡沙外，才气无双是祸机。"
        ], 
        "title": "李广", 
        "type": "律诗", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "据图刎颈笑痴呆，一念贪生是祸胎。", 
            "老向权门作鹰犬，当时何苦朔方回！", 
            "帐中十二金钗列，门下三千弟子来。", 
            "绝代风流兼尔雅，东京儒者此通才。"
        ], 
        "title": "马融", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "灯火如雪映楼台，一曲清歌酒一杯。", 
            "不约人从千里至，有情花尽并头开。", 
            "谈心此夕惟风月，冷眼中原几劫灰！", 
            "愿傍岭梅铺寿宴，年年长逐小春来。"
        ], 
        "title": "台北东荟芳与诸同人祝献堂第三十初度", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "钗光鬓影映高楼，一醉从教万事休。", 
            "交好无分新旧雨，花娇能散古今愁。", 
            "江山北府空形胜，鸿雁西风感素秋。", 
            "俱是新亭南度客，可怜无泪哭神州。"
        ], 
        "title": "瀛社诸友招宴，即席赋谢", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "莺歌蝶舞送春忙，一笑人间更艳阳。", 
            "忍使唐宫忘旧宠，争誇汉殿倚新妆。", 
            "锦嫣日炙煌煌焰，玉暖烟全漠漠香。", 
            "恰应洛中天子气，万花低首拜真王。"
        ], 
        "title": "昨填牡丹词，意有未尽，更赋一律", 
        "type": "律诗", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "寿星光射婺星躔，五月蒲觞设帨天。", 
            "爱日高悬珠树杪，慈云长护画檐前。", 
            "孟家大被曾为客，杨氏铜盘别敞筵。", 
            "百里登堂来拜母，道南公瑾是同年。"
        ], 
        "title": "枕山、豁轩令萱堂寿辰，诗以祝之", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "秋江渺渺去安之，生计全家倚钓丝。", 
            "爱向芦埼招楚客，自纫兰佩赠湘累。", 
            "镜空雁带凉云度，叶落鱼兼细浪吹。", 
            "一舸西风无定处，羊裘未许世人知。"
        ], 
        "title": "秋渔", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "大好头颅斫与谁，心长发短不胜悲。", 
            "半生寂寂羞看镜，万事茫茫泣染丝。", 
            "叫月秃鸧声最苦，经霜髡柳态先衰。", 
            "江山满目空搔首，风景全殊总角时。"
        ], 
        "title": "发", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "广庭狼籍落花深，遥夜清愁易满襟。", 
            "细雨空斋闻北雁，远钟残梦忆东林。", 
            "酒香不暖交杯玉，灯影偏明屈戍金。", 
            "老去吹箫还说剑，市儿匿笑已难禁。"
        ], 
        "title": "次仲衡雾峰夜雨之作", 
        "type": "律诗", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "回首繁华事可悲，飘零况在日斜时。", 
            "眼看榆荚飞相趁，肠断金铃系已迟。", 
            "叶暗巢蜂初熟蜜，庭空啅雀尚争枝。", 
            "匆匆小劫家园里，岂独长安似弈棋。"
        ], 
        "title": "落花", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "仙鹤归飞认旧枝，荒山坐老岁寒姿。", 
            "心空尽有客人处，材大终无搆厦时。", 
            "千尺排云犹气势，百年阅世几荣衰。", 
            "婆娑月里阎浮影，羡煞风霜总不知。"
        ], 
        "title": "枯树", 
        "type": "律诗", 
        "yun": "支"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "何年大冶鍊元精，敲日玻璃讶有声。", 
            "多寿固应能久视，不亏总为善持盈。", 
            "照人肝胆无今古，与世浮沉几晦明。", 
            "此是千秋真宝鉴，玉台儿女漫牵情。"
        ], 
        "title": "古镜 其一", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "汉殿唐宫历几春，玉盘龙匣久生尘。", 
            "百花过尽空中影，一笑擎来劫后身。", 
            "显晦有时刚遇我，兴亡借鉴定何人。", 
            "绿窗静里偷垂泪，勋业无成白发新。"
        ], 
        "title": "古镜 其二", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "双鸾开匣滟秋波，万劫情缘影里过。", 
            "温峤风流佳话在，乐昌离合泪痕多。", 
            "六朝金粉都归尽，一片冰心自不磨。", 
            "飞去若为天上月，只应愁照旧山河。"
        ], 
        "title": "古镜 其三", 
        "type": "律诗", 
        "yun": "歌"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "数椽聊托此身微，未老怀安是失机。", 
            "海鸟飞来风太恶，邻鸡啼罢日初晞。", 
            "污人黄土时遮扇，隔水青山待振衣。", 
            "犹有少年书剑在，那堪长掩故园扉。"
        ], 
        "title": "和南强过新居韵", 
        "type": "律诗", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "美人钟鼓萃咸京，骑虎翻思八极行。", 
            "宫里但闻金镜失，海边谁见石桥成。", 
            "受封松柏千寻辱，避水桃源一水清。", 
            "燕市酒酣携剑去，买丝吾欲绣荆卿。"
        ], 
        "title": "秦始皇 其一", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "一死沙丘地遂分，鲍鱼遗臭不堪闻。", 
            "江南王气金难厌，圯上兵书火未焚。", 
            "荒诞海船徐市药，缺讹山石李斯文。", 
            "只今惟有长城在，阅尽神州几姓君？"
        ], 
        "title": "秦始皇 其二", 
        "type": "律诗", 
        "yun": "文"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "逐逐耽耽不受鞿，自誇彪炳好毛衣。", 
            "临江尾作张帆渡，下岭身疑傅翼飞。", 
            "收谷杏林惭服役，听经莲座肯归依。", 
            "咆哮必久遭神怒，草际须防猎户机。"
        ], 
        "title": "虎 其一", 
        "type": "律诗", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "恨他凶猛更贪饕，合锁东虞旧日牢。", 
            "万叠云山营窟地，一身牙爪杀人刀。", 
            "死方枕骨宁为勇，生敢撩头始足豪。", 
            "瞋目草间如叱狗，会教弭耳向吾曹。"
        ], 
        "title": "虎 其二", 
        "type": "律诗", 
        "yun": "豪"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "一枕清凉值万金，千家栉比市尘深。", 
            "风过营柳闻嘶马，露浥檐花起宿禽。", 
            "众醉未停长夜饮，独愁谁见倚楼吟。", 
            "东南初日真须惜，容易流光到邓林。"
        ], 
        "title": "次和幼春台中客寓晓起韵", 
        "type": "律诗", 
        "yun": "侵"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "归梦无凭泪欲潸，茫茫何处是乡关。", 
            "桑麻鸡犬存多少，夜夜愁心绕锡山。"
        ], 
        "title": "闻无锡陷落37.11", 
        "type": "绝句", 
        "yun": "删"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "六朝王气消磨尽，万里江山破碎多。", 
            "不死男儿终报国，忍令岁月更蹉跎。"
        ], 
        "title": "闻南京陷落37.12", 
        "type": "绝句", 
        "yun": "歌"
    }, 
    {
        "author": "芮麟", 
        "era": "近现代", 
        "subtype": "七言绝句", 
        "text": [
            "孟庄一役犹心惊，今日花屯复斗兵。", 
            "喘息突围三百米，回头死里已逃生。"
        ], 
        "title": "四月二日东明花屯战役为日军包围脱险喜占", 
        "type": "绝句", 
        "yun": "庚"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "甚麻姑一笑，曼倩三偷，桑空桃幻。", 
            "黄竹新栽，又潮翻波卷。", 
            "雾失楼台，路迷蓬阆，更引舟风远。", 
            "若木无花，冰夷罢舞，药娥魂断。", 
            "几度扬尘，漫劳精卫，很石徒填，紫溟宵变。", 
            "丝竹鱼山，梦鲁灵光殿。", 
            "莫问当年，转附朝舞，纵海天雄观。", 
            "度索仙回，东皇清泪，碧云秋满。"
        ], 
        "title": "醉蓬莱 代碣石篇", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "画稿丛残，河山吊影，霣星如雨。", 
            "哀蝉怨语。", 
            "曳残声，过枝去。", 
            "嫦娥应悔偷灵药，镜尘海缘愁万缕。", 
            "怅碧天雁杳，书空无字，极望霞路。", 
            "虚伫。", 
            "云高处。", 
            "漫类比龙鸾，巧输鹦鹉。", 
            "惊弦散羽。", 
            "断鸿凄唳何许。", 
            "商音休聒离人耳，问法曲、今犹记否。", 
            "夜风悄送，隔墙鼾响，暗共萤度。"
        ], 
        "title": "月下笛 丙辰六月十七夜邀月延凉，凄然闻笛，不知悲之何自起也。和石帚", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "一曲镜弯环，顿换清凉，生香散霞绮。", 
            "澄碧涵秋，襟尘销绣陌，水佩孤倚。", 
            "荏弱菱枝，罥春藕、千丝慵系。", 
            "怕惊他、娖队鸳鸯，幽梦吹蕊。", 
            "花底翠滴盘欹，怨粉泣珠房，冷露轻洗。", 
            "咫尺璇源，惜红衣、暗殿故宫铅泪。", 
            "画稿沧洲，半残了、龙绡谁寄。", 
            "折芳馨，催送酒波兰气。"
        ], 
        "title": "绿盖舞风轻 观荷山贝子园，用弁阳老人韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "扑漉虫窗，低迷雁枕，梦闻蛩语。", 
            "秋心被汝，唤将来，万千绪。", 
            "羁人偏怪今年早，乍催趁虚檐暗雨。", 
            "更流萤乱点，星河凄映，夜色疑曙。", 
            "才误。", 
            "缲车住。", 
            "又落月离宫，断魂深诉。", 
            "天孙罢织，聘钱偿得秋杼。", 
            "戗金盆小还争掷，笑儿女、输赢几度。", 
            "尽赢了，向半閒堂里，更带愁去。"
        ], 
        "title": "月下笛 初闻促织，和沤尹", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "崔九堂前，又惊见、旧日龟年幡绰。", 
            "天上歌彻霓裳，宫腰正纤弱。", 
            "曾听了、春雷殿角，更亲把、定场弦索。", 
            "法曲凄凉，家山舞破，休问辽鹤。", 
            "奈新调、都失传头，借商女、庭花自斟酌。", 
            "弹到龙香拨冷，几江南花落。", 
            "嗟玉貌、伤时杜老，剩苦饥、白首臣朔。", 
            "岂为丝竹中年，动余哀乐。"
        ], 
        "title": "琵琶仙 为唐采芝赋", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "远目危亭倚。", 
            "渐影转，日趖西。", 
            "苍葭溯梦，野凫飞晚，菭甃寻诗。", 
            "掩尘襟、托恨哀弦里。", 
            "绀天碎戛玻璃。", 
            "酒肠深，眉痕浅，青青盈望难寄。", 
            "愁妒损烟波，沤盟嫩、莼丝冰藕同脆。", 
            "小劫阅华鬘，恋旧著荷衣。", 
            "动长谣、山鬼骚心，曾城迥、抽笔赋无题。", 
            "徘徊久，阊阖送凉，弦月露微。"
        ], 
        "title": "采绿吟 其一 江亭暝倚，众缘生秋。依蘋洲谱，自写倦怀", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "短笛风前倚。", 
            "故苑水，国门西。", 
            "黏天绿树，绕堤芳草，宜画宜诗。", 
            "剪沧波、碧浸银河里。", 
            "万妆镜澈琉璃。", 
            "藕丝长，蘋飔软，凭将清恨遥寄。", 
            "因念锦城边，花潭上，遨头歌筦柔脆。", 
            "小酌忆当垆，几贳却春衣。", 
            "认襟痕、残酒香留，行吟苦、菭壁更慵题。", 
            "归期阻，辽鹤梦中，曾识翠微。"
        ], 
        "title": "采绿吟 其二 出西直门循海淀至玉泉山，水木明瑟，畦畛播琴，浣花风景，髣髴遇之。仍次前韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "春明梦华更写，认衰杨倦妩。", 
            "似张绪、凄绝当年，怨笛风外犹诉。", 
            "记三见、莺花浩劫，华鬘转瞬成今古。", 
            "忆灵和、春殿愁丝，暗引千缕。", 
            "十载京尘，镜里鬓影，问青青在否。", 
            "洞天事、窥错仪鸾，麴澜飞润脂雨。", 
            "永丰西行移柳宿，大堤北、花惊游女。", 
            "幻红桑，血染阎浮，乱云迷絮。", 
            "音希紫稼，露泣红兰，故巢讯燕侣。", 
            "閒共访、叛儿芳迹，对酒伤往，散雪焚琴，小腰慵舞。", 
            "歌迎赤凤，窗虚朱鸟，琼琼呼月临秋影，费横波、泪竭人天路。", 
            "牵萝倚竹，梅妻耐得单寒，卫郎瘦骨如许。", 
            "昆仑睡觉，顾曲重逢，叹旧人剩汝。", 
            "怕点检、葳蕤宫扇，宛转清吟，洒涕觚棱，梦遥年暮。", 
            "玄都观里，春随桃换，劳生多少新故。", 
            "感太婆娑，枯了江潭树。", 
            "伤心断谱霓裳，梵夹谁翻，等閒付与。"
        ], 
        "title": "莺啼序 为杨韵芳赋", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "怪骑秋一雨涨明河，凌波夜寒生。", 
            "笑人閒儿女，天边牛女，相望盈盈。", 
            "几见乘槎凿空，犯斗不占星。", 
            "今古茫茫感，休访君平。", 
            "多少残云心绪，记故山剪烛，曾话沈冥。", 
            "向阳阿晞发，无梦到仙城。", 
            "九回肠、依稀归路，待醒来、魂断隔江青。", 
            "重携手，上窑台去，雁影秋横。"
        ], 
        "title": "八声甘州 故乡人来，娄闻乱耗，夜窗听雨，倍觉黯然。赋示克群", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "涎窃天香，鬣遮海眼，夜织泪绡千缕。", 
            "鹏徙南溟，驾巍峨鳌柱。", 
            "正飞扬、蜃气露台，更缥缈、水晶宫府。", 
            "向乖龙、左耳操刀，惊骊睡，喧鼍鼓。", 
            "钧天醉，尉佗骄，奈海若群啸，冰夷朝舞。", 
            "明珠翠羽，惹贪痴嗔妒。", 
            "误西母、方朔偷桃，倩酒星、赵州浇土。", 
            "弃珠崖、枉下神符，卷秋潮去。"
        ], 
        "title": "聒龙谣 借朱希真樵歌旧谱赋近事，托为游仙之辞，仍朱志也", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "九霄风露紧，红兰泪湿，薄阴催晚。", 
            "乍启冰奁，冷袭翠鬟珠腕。", 
            "便有深情拜月，散花雨、天香零乱。", 
            "新恨满。", 
            "故人万里，共怜秋半。", 
            "倒影历历山河，更小酌难禁，引杯深怨。", 
            "桂老蟾孤，隐约梦惊虚幔。", 
            "醉写霓裳旧谱，问谁识、宫移商转。", 
            "凝望眼。", 
            "盈盈素娥归晚。"
        ], 
        "title": "玉漏迟 丙辰中秋，和梦窗瓜泾作", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "正姮娥吊影，电钥转、金蛇虚掣。", 
            "梦云万重，疏星明又灭。", 
            "玉殿秋节。", 
            "剩按霓裳舞，桂残香死，甚海红高揭。", 
            "南强未谢燕支热。", 
            "篆灺心灰，花迷眼缬。", 
            "逡巡更窥天阙。", 
            "怕乘槎客犯，仙驭忙彻。", 
            "钟沈漏歇。", 
            "恋都人虿发。", 
            "杜宇津桥底，成暂别。", 
            "声声最苦啼鴂。", 
            "问何时再赋，洛妃尘袜。", 
            "琼瑰冷、涉洹歌绝。", 
            "烦说似、莫倚吴刚快斧，看人修月。", 
            "焦桐怨、凄调弹雪。", 
            "枉塞鸿、断续相思字，丁香恨结。"
        ], 
        "title": "六丑 津门秋怨，次梦窗韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "津鼓催更，正老桂香残，痴蟾啼醒。", 
            "琐窗碧浸，银河练转，月午宝镫无影。", 
            "瘦袜红凝。", 
            "步底见、尘轻风俊。", 
            "鬘云回首，醉不管、浮花融粉。", 
            "廿年酒国欢丛，絮萍离合，杜兰心性。", 
            "惯经沧海，重寻紫竹，端的旧愁新引。", 
            "前游怕省。", 
            "更忍对、梨涡珠鬓。", 
            "夷歌警梦，伴素娥秋冷。"
        ], 
        "title": "月边娇 秋夕津门，酒边感旧，和草窗", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "眉閒退黄。词边醉妆。", 
            "水沈烬煖余香。爱银蟾透窗。", 
            "瑶徽竟床。楸枰界方。", 
            "閒情已谢丝杨。奈花飞絮忙。"
        ], 
        "title": "四字令 拟花閒。（按：花閒无此调）", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "帝女朝元绛阙，观文拥御霞城。", 
            "龙香醉剂巧回春。", 
            "幻出锦官如锦。", 
            "妆晕凝肤红白，簇成没骨丹青。", 
            "𧹬霜真瑟玉围屏。", 
            "羞说画中人镜。"
        ], 
        "title": "西江月 延祥观拒霜，拟稼轩", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "羽衣霞帔倚通明。", 
            "凤排笙。", 
            "雁排筝。", 
            "合舞钧天，同踏绛都春。", 
            "千乘载花红一色，虹作盖，盖成阴。", 
            "遥怜电笑与星颦。", 
            "佩环声。", 
            "步虚声。", 
            "认是多情，偏自又无情。", 
            "举酒问天天也醉，天似梦，梦疑云。"
        ], 
        "title": "江城子 拟蒲江", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "八蚕吴锦七丝罗。", 
            "宫样费金梭。", 
            "织就鸳鸯，剪成胸袜，裹得愁多。", 
            "玉壶碧洒东风草，红满洗心坡。", 
            "恨守羊车，梦随鱼辇，别院闻歌。"
        ], 
        "title": "少年游 宫词，拟梅溪", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "愁眼送东风，泪点溅花红湿。", 
            "指顾河山残照，幻暮云金碧。", 
            "麴尘如幂卷高城，城下醉春色。", 
            "折尽丝丝烟柳，听露桥吹篴。"
        ], 
        "title": "好事近 拟东泽", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "盼盼横波绿剪，虫虫泪烛红荧。", 
            "三星一月见心心。", 
            "悄立姮娥怜影。", 
            "钗约翘翘短鬓，繁香昔昔凝尘。", 
            "酥娘肌骨胆娘情。", 
            "撩我些些春病。"
        ], 
        "title": "西江月 拟花翁", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "魂寻梦忆。", 
            "思君不见君颜色。", 
            "升天入地情何极。", 
            "角枕单衾，侵晓泪波湿。", 
            "金尊未涫愁肠窄。", 
            "花南悄望参横北。", 
            "衰兰怯送秋风客。", 
            "恼煞啼乌，催起半窗白。"
        ], 
        "title": "醉落魄 拟参晦", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "蕊珠金络坠鬟云。", 
            "寒翠碾霜琼。", 
            "香重冰肌不汗，雪霏秋佩无痕。", 
            "龙绡垂帐，龙香透脑，偏逗春情。", 
            "睡久溜钗横腕，枕函一夜凉生。"
        ], 
        "title": "朝中措 茉莉，拟梦窗", 
        "type": "词", 
        "yun": null
    }, 
    {
        "author": "沈云", 
        "era": "近现代", 
        "subtype": "七言绝句", 
        "text": [
            "七夕斋星瓜果堆，轻红染上玉尖才。", 
            "一宵离别诉难尽，犹盼天孙送巧来。"
        ], 
        "title": "七夕乞巧", 
        "type": "绝句", 
        "yun": "灰"
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "西风吹换亭皋树，萧萧瘦摩烟景。", 
            "枫岸拖红，桐阶堕碧，响接寒砧催暝。", 
            "霜痕略剩。", 
            "笑客鬓赢来，半江秋影。", 
            "晼晚年华，为谁著意做疏冷。", 
            "短檐积阴悄减，远山摇落处，堆遍樵径。", 
            "色带残阳，声和细雨，凄断黄昏频听。", 
            "愁深月静。", 
            "又奚索平林，露鸦啼醒。", 
            "送尽离情，一沟流水净。"
        ], 
        "title": "台城路 秋叶和桐花阁韵", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "月也知人意。", 
            "映晴空、平分秋色，清光如洗。", 
            "十里银塘鸥梦冷，满地水云凉气。", 
            "遥望极、广寒深里。", 
            "桂窟嫦娥蟾影净，叹霓裳零落人间矣。", 
            "铅华恨，多如此。", 
            "共君此夜当沉醉。", 
            "漫管他金迷玉瘗，古今尘事。", 
            "把盏良宵非易得，况是人生如寄。", 
            "怕异日、吴头楚尾。", 
            "两处湖天劳望眼，到那时对酒添憔悴。", 
            "樽中酒，且深味。"
        ], 
        "title": "贺新凉 中秋夕同云癯作", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "春光倦。", 
            "残红窗冷风如剪。", 
            "风如剪。", 
            "剪愁不去，剪花如霰。", 
            "湘屏曲处斜阳暖。", 
            "江南残梦情难遣。", 
            "情难遣。", 
            "绿杨帘幕，碧桃庭院。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "试镫风小。", 
            "寒入萝衣峭。", 
            "底事落红人不扫。", 
            "别有伤春怀抱。", 
            "天涯梦醒啼鸦。", 
            "黄昏犹恋窗纱。", 
            "却为平生飘荡，风前怕见杨花。"
        ], 
        "title": "忆萝月", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "槐阴午翳。", 
            "看珊珊翠袖，苔砌轻曳。", 
            "薄翅修眉，半臂螺痕，似浴春波犹腻。", 
            "蘼芜路冷裙腰窄，叹瘦损、青衫谁慰。", 
            "甚斜阳、几曲回廊，暗把画图描拟。", 
            "曾记薜萝池馆，柳绵吹尽了，舞衣憔悴。", 
            "倦抱清寒，弱怯新秋，怕说芭蕉身世。", 
            "绮楼夜雨西风峭，料魂断、草烟无际。", 
            "又谁知、梦醒花南，依旧碧栏慵倚。"
        ], 
        "title": "绿意 绿胡蝶", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "柳烟催暝收残雨。春阴酿作秋情绪。", 
            "弦月隔江生。愁深酒力轻。", 
            "年时曾觅醉。双桨桃花里。", 
            "只道莫提伊。偏教旧恨迷。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "青衫酒渍，乌帽尘横，蓬门喜解轻装。", 
            "人老芙蓉，销凝十度清霜。", 
            "悄然故园回首，黯西风、潮熟钱塘。", 
            "欣握手，话年时梦影，似忆还忘。", 
            "犹记珠江分袂，寄相思、都在断柳斜阳。", 
            "浪迹才园，别恨又逐沅湘。", 
            "湖山再逢甚处，怕秋声、容易寒江。", 
            "增怅望，况清娱、犹在异乡。"
        ], 
        "title": "声声慢 陈桐生丈由浙江来，欢留旬日，共诉离悰。岂意秋水一帆，又将之楚，因赋此阕以记萍踪", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "冰绡弄月。", 
            "正嫩寒小院，上灯时节。", 
            "半亩苔痕，望里空濛，竹外乍明还灭。", 
            "沈沈鹤梦东风峭，应暗妒、水孤云阔。", 
            "笑巡檐，有客寻来，误步几回芳屧。", 
            "犹念铜瓶供处，晚炉熏乍爇，疏影清绝。", 
            "瘦骨谁描，冷萼无香，依约藓枝难折。", 
            "蕉窗纸帐来无迹，漾半面、倩魂初结。", 
            "渐夜深，移过栏干，碎卧一庭残雪。"
        ], 
        "title": "疏影 梅影", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "苔阶绿拓三弓窄。浅草围烟碧。", 
            "惜花人在画楼中。怕见一帘微雨绽春红。", 
            "玉萧难寄相思恨。絮影飞成阵。", 
            "离魂无赖似杨花。却被东风吹去不还家。"
        ], 
        "title": "虞美人", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "几人呼酒登临去，楼高径回阑窄。", 
            "落叶敲风，枯荷战雨，凉气侵人如湿。", 
            "遥岑耸碧。", 
            "恰捲上湘帘，翠岚流入。", 
            "暮霭迷茫，秋阴无际磬声夕。", 
            "杜郎欣共俊赏，琴樽欢聚首，惯印鸿迹。", 
            "屐外苔荒，筇边树古，吟破东篱秋色。", 
            "黄花笑客。", 
            "笑短鬓依稀，疏狂犹昔。", 
            "待唤盟鸥，催诗云影黑。"
        ], 
        "title": "台城路", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "检点青衫旧酒痕。", 
            "俊游回首倍销魂。", 
            "几何又到可怜春。", 
            "好月每逢云半霎，瘦梅轻碍雪三分。", 
            "恼人佳景易黄昏。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "飞絮飞花为底忙。", 
            "茜纱如雾护雕窗。", 
            "罗衣不耐晚风凉。", 
            "才有花时宜小雨，绝无人处剩斜阳。", 
            "一春幽事费评量。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "燕蹴残红上树梢。", 
            "锦屏寒尽怯春宵。", 
            "行来花下转无聊。", 
            "红杏渐消浓淡雨，绿杨深锁短长桥。", 
            "断肠天外一枝箫。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "莲漏三声夜已昏。", 
            "香阶凉露浥芳尘。", 
            "曲栏西畔语温存。", 
            "雨屋剪镫摹篴谱，水窗呼酒祭诗魂。", 
            "等閒风月不开门。"
        ], 
        "title": "浣溪沙 其四", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "觅句评茶事总休。", 
            "天涯小别阻归舟。", 
            "情深翻觉不能愁。", 
            "那有藕丝能续恨，更无芳草可忘忧。", 
            "海棠花谢怕登楼。"
        ], 
        "title": "浣溪沙 其五", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "薄寒帘幕人疏酒。清供花枝瘦。", 
            "垂杨曲锁翠云稠。不放一襟诗思出高楼。", 
            "画阑弓样弯新月。愁听丁冬铁。", 
            "玉阶连夜闹东风。晓看一双胡蝶泣残红。"
        ], 
        "title": "虞美人", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "素馨如雪。", 
            "又是穿针节。", 
            "明月当花花笑月。", 
            "一种缠绵难说。", 
            "仙源梦断如今。", 
            "閒情但托瑶琴。", 
            "无限暗蛩私语，篱边代诉秋心。"
        ], 
        "title": "清平乐", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "阁耸扶岚，窗低就树，禅关暮掩斜阳。", 
            "导客僧雏，到门石瘦苔荒。", 
            "红棉寂寞云房静，剩栖鸦黯黯秋光。", 
            "更翛然，一局閒棋，四径啼螀。", 
            "红羊昔换三千劫，任云霾佛火，雨溅花幢。", 
            "道认呼鸾，名山曾几沧桑。", 
            "钟声解诉兴亡恨，况蛮烟莽莽江乡。", 
            "倦登临，愁对僧龛，青鬓添霜。"
        ], 
        "title": "高阳台 秋日登越秀山红棉寺感赋", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "燕子楼阴，帘波暗渡诗魂去。", 
            "粉云酥雨。", 
            "误引巫山路。", 
            "梦索杨花，共诉春愁绪。", 
            "没寻处。", 
            "碧城凝伫。", 
            "蓦被莺阑住。"
        ], 
        "title": "点绛唇 春梦", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "轻绡露凝。明珰翠擎。", 
            "暮寒玉立亭亭。正云屏酒醒。", 
            "冰幮一层。瑶琴数声。", 
            "认来环佩分明。更霜高月清。"
        ], 
        "title": "醉思凡 水仙", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "西风十里，送蒲帆峡口，为催行躅。", 
            "山雾压船寒胜雨，冷滴萧萧芦竹。", 
            "树约凉云，峰分晓色，人语惺忪续。", 
            "蓼花明处，羡他鸥鹭犹宿。", 
            "愧我磨迹年年，青山也笑，直甚狂游独。", 
            "沙外数星渔火湿，光逗水村茅屋。", 
            "倚枕笺愁，推篷猎句，影照清波绿。", 
            "唤回客恨，鹧鸪啼遍岩谷。"
        ], 
        "title": "百子令 庚寅秋月，晓过清远峡，用樊榭老人月夜过七里滩韵", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "镇萧萧、打檐风劲，晓来冷逼孤馆。", 
            "高楼帆影明还灭，空恋斜阳一片。", 
            "情自泫。", 
            "漫赢得、离怀说与啼鹃怨。", 
            "寒深醉浅。", 
            "料听雨窗前，联床夜话，应念客游倦。", 
            "尘劳恨，顿被篴声吹断。", 
            "回阑十二吟遍。", 
            "薰炉烟袅添香细，门掩落花零乱。", 
            "愁莫遣。", 
            "问愁与情丝、较比谁长短。", 
            "宿酲未浣。", 
            "又衾薄霜浓，帘疏月峭，归梦万山远。"
        ], 
        "title": "摸鱼子 乐昌寓楼俯临江滨，山翠扑帘，浪青涵榻，来帆婀娜，如荡客愁牵，率填此解寄石臞兄少眉弟", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "寥空倦色。", 
            "作残年短景，乱鸦飞急。", 
            "罨重帘，酿雪阴寒，展炉鸭香心，暖痕仍怯。", 
            "独斝沽春，纵醉倚，依然欢窄。", 
            "向琴边选梦，篴外笺愁，难破岑寂。", 
            "天涯离思空切。", 
            "问故窗梅讯，谁寄消息。", 
            "待思量，早理征帆，趁风雪柴门，祭诗时节。", 
            "断雁关河，枉留得归期轻说。", 
            "对孤檠，冷烟疏雨，更长恨咽。"
        ], 
        "title": "解连环 残腊将尽，冷雨凝寒，浊酒孤浇，香篝倦托，言念故园，凄然倚竹", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "襟上征尘半臂销。", 
            "梅花如雪点溪桥。", 
            "风寒酒力薄难骄。", 
            "别梦渐教轻似叶，归期欣共信如潮。", 
            "故山猿鹤喜重招。"
        ], 
        "title": "浣溪沙 归舟志喜", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "秋雨后，幽绝海棠时。", 
            "一水盈盈帘未卷，相逢嗔喜费人思。", 
            "密意不曾知。", 
            "兰烬落，香麝散霏微。", 
            "道是晓风吹梦断，分明月色映罗帏。", 
            "此境太凄迷。"
        ], 
        "title": "望江南", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "新词岁岁题纨扇。银河夜夜当窗见。", 
            "冰簟卧黄昏。秋心那许温。", 
            "竹桃开已久。绿雨欺红瘦。", 
            "凉意逐秋飞。秋归人未归。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "嬉春记得年时事，宝马春游。", 
            "散尽春愁。", 
            "燕语春风满画楼。", 
            "木樨香里秋声老，阁了兰舟。", 
            "嫩约还休。", 
            "筝雁凄零不自由。"
        ], 
        "title": "采桑子", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "水风多处立娉婷。", 
            "暗叶簇花明。", 
            "画桡过尽浑无影，荡红芳鸳梦曾醒。", 
            "凉满水晶宫阙，帘衣一夜秋生。", 
            "寒浆素绠汲金瓶。", 
            "供养水云轻。", 
            "未开先自愁摇落，有空房冷露香凝。", 
            "三十六陂何处，一屏凉月无声。"
        ], 
        "title": "风入松 瓶荷", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "尘怀中酒。", 
            "清梦都吟瘦。", 
            "离绪西来销尽否。", 
            "岳色河声依旧。", 
            "两行宫柳鸣蝉。", 
            "鞭丝界破苍烟。", 
            "淡淡斜阳疏雨，秋情犹记当年。"
        ], 
        "title": "清平乐 其一", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "灞陵风色。", 
            "柳眼欺人白。", 
            "随处相逢随处别。", 
            "梦断吴江烟月。", 
            "门前一带长桥。", 
            "隔花何处吹箫。", 
            "尽有送人双泪，廿年流尽江潮。"
        ], 
        "title": "清平乐 其二", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "孤馆雨初收，风瘦蝶飞无力。", 
            "何事寻芳来晚，只荒荒秋色。", 
            "庄生梦境是邪非，底处问消息。", 
            "消受一生花里，早香尘凝碧。"
        ], 
        "title": "好事近 伤秋蝶", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "明霞一桁斗帘新。", 
            "熏炉通昼温。", 
            "蛛丝香罥去年尘。", 
            "花枝犹未贫。", 
            "天末感，病中身。", 
            "何堪酒入唇。", 
            "花前长忆远游人。", 
            "裁诗报早春。"
        ], 
        "title": "阮郎归 新春寄弟", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "春恨年时没处寻。", 
            "一春情比一春深。", 
            "开帘独坐怕春阴。", 
            "醒醉两般无好计，等闲消息待青禽。", 
            "寒香数点故人心。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "绿窗掩梦尽无聊。", 
            "幽兰香息饶。", 
            "十年影事忽如潮。", 
            "芳魂影外招。", 
            "晴不定，是花朝。", 
            "春寒故故骄。", 
            "青山埋恨路迢遥。", 
            "无人吹玉箫。"
        ], 
        "title": "阮郎归", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "苔阶深处无人到。", 
            "中酒独来情绪少。", 
            "春痕满地落梅多，踏遍青青池畔草。", 
            "看花岁岁伤怀抱。", 
            "飞燕未归花事早。", 
            "更寻高处倚危阑，闲看垂杨风里老。"
        ], 
        "title": "玉楼春 其一", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "炉烟枉被风吹断。", 
            "舞袖年时空便旋。", 
            "敛眉深坐不逢人，咫尺屏山犹自远。", 
            "高楼暗锁垂杨苑。", 
            "夜雨初晴寒尚酽。", 
            "银缸如月照无眠，何处愁来从未见。"
        ], 
        "title": "玉楼春 其二", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "闲情一例难抛却，临水登山。", 
            "今日何年。", 
            "宿醉犹浓欲昼眠。", 
            "楼台歌管声都咽，无语愁边。", 
            "燕子帘前。", 
            "蹴遍弹愁五十弦。"
        ], 
        "title": "采桑子", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "开到桃花爱薄晴。", 
            "溪桥流水夜来生。", 
            "掠波双燕尽逢迎。", 
            "又是一年春意思，不堪几日酒心情。", 
            "朝来笼被听新莺。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "睡起心情懒不禁。", 
            "最无聊赖是莺声。", 
            "采香径里唤人行。", 
            "却忆去年今日事，绿杨风暖坐春城。", 
            "淡烟芳草又清明。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "春恨来时理玉箫。", 
            "画楼烟罨柳条条。", 
            "不堪独上望舟桥。", 
            "依旧春山含笑靥，无花无酒也魂销。", 
            "此情如梦复如潮。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "锁窗寒，春无力。", 
            "浅梦不成消息。", 
            "梅霭薄，柳烟轻。", 
            "暗中闻雨声。", 
            "推锦枕，垂翠袖。", 
            "独自香销时候。", 
            "帘不卷，有谁知。", 
            "泪痕红满衣。"
        ], 
        "title": "更漏子", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "小苑独来莺语后。", 
            "草绿和烟，衬出花红瘦。", 
            "帘幕阴阴人去久。", 
            "彩绳芳树都依旧。", 
            "柳絮飞残曾见否。", 
            "愁雨愁风，何事今番又。", 
            "春恨恹恹成病酒。", 
            "那堪芳序年年有。"
        ], 
        "title": "蝶恋花 其一", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "百二韶光今几许。", 
            "燕子来时，那识春情苦。", 
            "拈遍落红无一语。", 
            "小楼受尽风和雨。", 
            "过眼游丝纷万缕。", 
            "蓦地牵愁，知向谁边去。", 
            "千古伤心人不数。", 
            "断肠枉说江南路。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "新蝉高树生凉吹。", 
            "似与西山添爽气。", 
            "阶前夜雨净无痕，林表朝霞红映翠。", 
            "此时多少萧闲意。", 
            "古佛颓然唯是睡。", 
            "游蜂不入寺中来，门外槐花金布地。"
        ], 
        "title": "木兰花 西山卧佛寺晓起", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "吟尽春愁梦乍醒。", 
            "无聊尘土有涯生。", 
            "争教微尚不关情。", 
            "酒后风怀花落拓，眼中人事蝶将迎。", 
            "行云流水本无声。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "梦断楼台望转深。", 
            "一春烟锁到而今。", 
            "檐前依约堕青禽。", 
            "飞过画帘留不住，杨花飘泊总无心。", 
            "伤春人却在帘阴。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "十二阑干十二楼。", 
            "玉栊瑶簟一时秋。", 
            "雨丝漠漠恨难收。", 
            "楼外灯光清比月，阑边心事细于愁。", 
            "哀蝉落叶此生休。"
        ], 
        "title": "浣溪沙 其三 中秋夜雨拈此写怨", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "会贤堂上。闲坐闲吟闲眺望。", 
            "高柳低荷。解愠风来向晚多。", 
            "冰盘小饮。旧事逢君须记省。", 
            "流水年光。莫道闲人有底忙。"
        ], 
        "title": "减字木兰花 赠友", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "荷叶香清露气浓。", 
            "赤阑桥畔倚微风。", 
            "不知身在帝城中。", 
            "记得年时湖上路，扁舟花里偶相逢。", 
            "晓妆临水对芙蓉。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "雨过犹闻隐隐雷。", 
            "乍凉天气好池台。", 
            "荷花自在向人开。", 
            "但恨花无人耐久，此时堪赏莫停杯。", 
            "人生何事待秋来。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "晓日槐阴露未乾。", 
            "夜来新雨更宜蝉。", 
            "声声不断警人眠。", 
            "罗袂凉时思兰叶，小屏红处见湘莲。", 
            "惹人寻思早秋天。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "新年竞作新装束，爱著新衣。", 
            "爱著新衣。", 
            "十四十三小女儿。", 
            "浓妆不管旁人笑，忽地颦眉。", 
            "忽地颦眉。", 
            "羽子抛空恼著伊。"
        ], 
        "title": "采桑子 西京新年作（八年）", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "户外犹悬艾叶，筵前深映榴花。", 
            "端阳过了数年华。", 
            "节物居然增价。", 
            "新我原非故我，有涯任逐无涯。", 
            "人生行乐底须赊。", 
            "好自心情多暇。"
        ], 
        "title": "西江月 五月七日生辰作（七年） 其一", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "脑后尽多闲事，眼中颇有佳花。", 
            "饭馀一盏雨前茶。", 
            "敌得琼浆无价。", 
            "午睡一时半晌，客谈百种千家。", 
            "兴来执笔且涂鸦。", 
            "遣此炎炎长夏。"
        ], 
        "title": "西江月 其二", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "眼底凭谁检点，案头费甚工夫。", 
            "天然风月见真吾。", 
            "漫道孔颜乐处。", 
            "拄笏看山也得，乘桴浮海能无。", 
            "人生何处不相娱。", 
            "随分行行且住。"
        ], 
        "title": "西江月 其三", 
        "type": "词", 
        "yun": null
    }, 
    {
        "author": "沈瑜庆", 
        "era": "近现代", 
        "subtype": null, 
        "text": [
            "每饭意不忘钜鹿，眼前魏尚翻为戮。", 
            "少年不自惜功勋，垂老对人羡蒲谷。", 
            "苍头特色黔中黔，太守益阳与薰沐。", 
            "颍川骂坐雄万夫，酒失岂真弃心腹。", 
            "一为楚将亦冠军，迁地为良敢雌伏。", 
            "屯兵坚城势欲绌，连营百里气转蹙。", 
            "忽惊地道隳垂成，四百儿郎糜血肉。", 
            "即今丰碑龙脖子，空使诗人叹同谷。", 
            "破敌收京谁第一，再接再厉疮痍复。", 
            "冲锋让前受赏同，公等因人何碌碌。", 
            "当时大树耻言功，今夕灞陵还止宿。", 
            "文吏刀笔错铸铁，幕府文书罪罄竹。", 
            "谁知东海又传箭，矍铄据鞍更蹋鞠。", 
            "不侯枉自矜长臂，再植何堪拟群木。", 
            "飘零草疏讼陈汤，鼙鼓闻声思李牧。", 
            "白首忘年怅较迟，奋笔成诗助张目。", 
            "行空甲马如有闻，我有长歌方当哭。"
        ], 
        "title": "纪朱总兵洪章事", 
        "type": "古风", 
        "yun": "屋"
    }, 
    {
        "author": "沈瑜庆", 
        "era": "近现代", 
        "subtype": null, 
        "text": [
            "汉安县官擅煮海，牢盆计臣持国宪。", 
            "关中豪姓皆素封，强干弱枝谋岂远。", 
            "江淮自昔拥盐利，乱后公私叹重困。", 
            "建瓴蜀船势莫御，齐豫捆输亦殊健。", 
            "翳我追维陵替由，商面改票票改贩。", 
            "长沙经济世无匹，救弊权宜暂相遁。", 
            "湘乡戡乱务宽大，一时纲举从谦逊。", 
            "正阳五河假苗李，反侧羁縻难具论。", 
            "承平官吏病因陋，比量淮南更滋蔓。", 
            "载盐即以船守轮，盐难周转船久顿。", 
            "劳则思善逸则淫，盗卖夤缘毋乃溷。", 
            "积重忍隐戒铤走，剜肉补疮亏巨万。", 
            "典鬻俱尽且兔脱，始知水懦为民恨。", 
            "当时亦有经营议，斤斧未终梗初愿。", 
            "美意中隳悔莫追，颓波日靡谁当挽。", 
            "变迟祸大古有训，民难图始谋方寸。", 
            "改张安得尽人意，苟利君民敢辞怨。", 
            "古者商与国有盟，庸次比耦终无懑。", 
            "周卫肇牵重服贾，讵狃积习昧言巽。", 
            "三占从二弗汝徇，千仓万箱正营建。", 
            "通均合作仿彻田，本末相维若徵券。", 
            "众擎易举始无亟，众志成城畴敢慁。", 
            "观成为报老尚书，日影量砖料健饭。", 
            "众商乐业官课最，明年我亦占肥遁。"
        ], 
        "title": "淮北行", 
        "type": "古风", 
        "yun": null
    }, 
    {
        "author": "沈瑜庆", 
        "era": "近现代", 
        "subtype": null, 
        "text": [
            "昔人四十便称翁，今我早衰将毋同。", 
            "我来作客翁作主，惭无健笔追宗工。", 
            "文章偶然作游戏，宾客可欺宁儿童。", 
            "如何一代论风雅，门生乃尔相推崇。", 
            "故人途遇朱公叔，邀我来看西南峰。", 
            "丰碑屹立恣摹拓，老梅媚妩藏深丛。", 
            "群山奔赴雪初霁，涧泉一夜添清潨。", 
            "亭前置酒当日暮，山僧秉烛头如蓬。", 
            "诗人循吏自有在，盛名饮啄皆为功。", 
            "官长今无醉翁醉，岁事不见丰乐丰。", 
            "时晴仆夫促更发，盐官行李殊匆匆。"
        ], 
        "title": "雪后过滁州朱虎臣大令邀看丰乐亭醉翁亭并拓碑见赠", 
        "type": "古风", 
        "yun": null
    }, 
    {
        "author": "沈瑜庆", 
        "era": "近现代", 
        "subtype": null, 
        "text": [
            "鱼鳞万灶俯蘋洲，突兀人间百尺楼。", 
            "悬榻有心孰冠冕，撰碑无愧已山丘。", 
            "欲东栾伯终吾师，豪举平原岂壮游。", 
            "赋罢青蝇退无闷，料量诗卷载清秋。"
        ], 
        "title": "百花洲楼成赠伯严", 
        "type": "古风", 
        "yun": "尤"
    }, 
    {
        "author": "沈瑜庆", 
        "era": "近现代", 
        "subtype": null, 
        "text": [
            "西山寒色侵窗棂，觑眼浩浩重关扃。", 
            "并载耸肩冲冻出，尖叉冷峭谁当听。", 
            "旧题年月暗尘壁，劫后好事如晨星。", 
            "昨者旌旆照原隰，珠襦玉匣藏神灵。", 
            "彤帷雨泪洒阳燠，光景似塞衔悲人。", 
            "痛定伛偻拨灰话，过市对酌倾空瓶。", 
            "二客后至赴盛集，遥想宣劝杯无停。", 
            "禁体号令严白战，主人拥被君当醒。", 
            "当时入地报分寸，关心丰歉烦明廷。", 
            "梦寐恍惚那忍说，瑞应屏绝还讲经。", 
            "高寒天上试回望，玉戏切莫忘江亭。", 
            "侔色揣称隔梅讯，故乡花事谈伶俜。"
        ], 
        "title": "同橘叟江亭看雪兼柬陶庵默园", 
        "type": "古风", 
        "yun": null
    }, 
    {
        "author": "沈瑜庆", 
        "era": "近现代", 
        "subtype": null, 
        "text": [
            "事亦有至难，百为无一可。", 
            "千钧系一发，狂澜欲转柁。", 
            "濯濯少年锐，侧眼自颐朵。", 
            "出门占同人，立谈侈负荷。", 
            "江湖望南斗，中夜重起坐。", 
            "之子亦可念，世路殊测叵。", 
            "痴儿已见几，谓迟恐不果。", 
            "我倦答痴儿，月固不胜火。"
        ], 
        "title": "大沽舟中闻友人谈都下近事 其一", 
        "type": "古风", 
        "yun": "哿"
    }, 
    {
        "author": "沈瑜庆", 
        "era": "近现代", 
        "subtype": null, 
        "text": [
            "灵苗与毒草，辨别几微间。", 
            "可怜采药人，荷锄入名山。", 
            "众中野狐禅，说法亦点顽。", 
            "白日真飞升，何须论九还。", 
            "群生无主宰，天实假神奸。", 
            "我独念王子，仙骨非等閒。", 
            "速化尔何心，辛苦方跻攀。", 
            "既茹不可吐，哽喉难驻颜。"
        ], 
        "title": "大沽舟中闻友人谈都下近事 其二", 
        "type": "古风", 
        "yun": "删"
    }, 
    {
        "author": "沈瑜庆", 
        "era": "近现代", 
        "subtype": null, 
        "text": [
            "城濮之兆报在泌，会稽已作姑苏地。", 
            "或思或纵势则悬，后事之师宜可记。", 
            "昔年东渡主伐谋，严部高垒穷措置。", 
            "情见势绌不战屈，转以持重腾清议。", 
            "铁船横海不敢忘，明耻教战陈六事。", 
            "军储四百饷南北，并力无功感尽瘁。", 
            "宋人告急譬鞭长，白面书生臣请试。", 
            "欲矫因循病卤莽，易箦谏书今在笥。", 
            "蓄艾遗言动九重，因以为功宜可嗣。", 
            "谁知一举罢珠崖，东败造舟无噍类。", 
            "行人之利致连樯，将作大匠成虚位。", 
            "子弟山河尽国殇，帅也不才以师弃。", 
            "即今淮楚尚冰炭，公卿有党终儿戏。", 
            "水犀谁与张吾军，馀皇未还晨不寐。", 
            "州来在吴犹在楚，寝苫勿忘告军吏。"
        ], 
        "title": "哀馀皇", 
        "type": "古风", 
        "yun": "寘"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "竹外一枝斜。", 
            "凉透纹纱。", 
            "晓风吹梦堕天涯。", 
            "输与胎仙眠未醒，抱月偎霞。", 
            "芳讯到林家。", 
            "幽思偏赊。", 
            "南楼倚笛鬓先华。", 
            "解道暗香疏影句，不负梅花。"
        ], 
        "title": "卖花声", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "马足鸡声，便忘却人间，悤悤甲子。", 
            "灯亭爆市。", 
            "向暗里唤醒，倦游心事。", 
            "闲对绿酒红炉，正霜寒如水。", 
            "还料是。", 
            "梦醒江南，梅花夜深无睡。", 
            "算只骚客多情，向尊前犹恋，冷吟滋味。", 
            "花明柳脆。", 
            "怕从此不肯，伴侬憔悴。", 
            "漫把一箭年芳，付天涯孤骑。", 
            "凭检理。", 
            "半箧红词，春愁又起。"
        ], 
        "title": "双头莲 除夕靖州作", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "水亭残雪连空。", 
            "月如弓。", 
            "添个骑驴人在冻云中。", 
            "吹玉笛。", 
            "落瑶砌。", 
            "又悤悤。", 
            "只有梅花全不忆东风。"
        ], 
        "title": "相见欢", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "甚霜低碍树，月暗围潮，催出黄昏。", 
            "么凤都难觅，只年时病鹤，苦抱篱根。", 
            "梨花片云摇绿，春到梦先温。", 
            "有端正窥窗，轻盈照水，数点愁痕。", 
            "兰因。", 
            "共无据，倩玉笛凄凉，唤醒芳魂。", 
            "立马销凝处，记苔边老屋，竹外孤村。", 
            "东风又吹影事，愁老萼华身。", 
            "漫赢得、相思空山，翠羽啼一春。"
        ], 
        "title": "忆旧游 山中访梅，悄然动美人迟暮之感", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "蓬山片云缥缈，有璇台十二。", 
            "是几度、谪堕尘边，玉京谁念仙子。", 
            "问如此悤悤，瞒却春归，何苦迎春至。", 
            "怎知伊、不把情根，种来人世。", 
            "缟袂吹笙，银屏解佩，错认华鬘坠。", 
            "料舞破骊宫，上界羽衣惊碎。", 
            "只难忘、瑶天净果，道色相、而今空矣。", 
            "蓦催成，一霎昙花，三生流水。", 
            "便教真个，粉琢琼雕，也有时憔悴。", 
            "漫回首、凤城夜市。", 
            "镇常酒熟羔肥，销金帐里。", 
            "瞥然换了，冷吟间醉。", 
            "断桥南岸凄凉月，向宵深梅花睡。", 
            "干卿甚事，替他多少春魂，洗出翠天红地。", 
            "天涯海角，惯受飘零，与侬无异。", 
            "留得影事模糊，还为落英吹泪。", 
            "空山鹤梦醒来未。", 
            "休话尧时，万古荒寒意。", 
            "人间又写伤春字，最无端、酿作愁滋味。", 
            "剧怜门掩春深，高卧袁安，此时初起。"
        ], 
        "title": "莺啼序 春雪", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "舞枫红半绽。", 
            "甚飘零和他，旧鸥新雁。", 
            "短蜡低篷，又银筝脆语，写成依黯。", 
            "一段愁烟，镇迷却、白蘋芳苑。", 
            "试检青衫，洗向寒江，泪痕都减。", 
            "今夜沙平水浅。", 
            "恨数叠蛮山，便同天远。", 
            "料得西楼照离悰，还有素蟾幽婉。", 
            "萍絮生涯，翻累到、高堂心眼。", 
            "只恐莼香秋浦，归来定晚。"
        ], 
        "title": "三姝媚 用王碧山原韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "江上低篷，听雪青衫，断泪飘向芦窠。", 
            "抱瑟空弹，古怨诉与湘娥。", 
            "怎禁他、夜来风雨，才信有客里关河。", 
            "拥云螺、五湖归雁，又带愁过。", 
            "消磨。", 
            "旧欢影事，凉筝水阁。", 
            "倚扇传歌。", 
            "门掩黄昏，梨花庭院峭寒多。", 
            "酒边词剩吟秋士，灯底梦、曾伴春婆。", 
            "恨如何。", 
            "相思淼淼，一箭横波。"
        ], 
        "title": "玉蝴蝶 蛮江听雨，拥被无眠，追溯欢尘，怅然赋此", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "剪雨移灯，隔云呼笛船初泊。", 
            "春寒迷路入芦窠，赚得秋声作。", 
            "彷佛吴娘弦索。", 
            "酒醒时、残筝小阁。", 
            "离烟怨水，写付琴心，教人瘦却。", 
            "魂断随潮，江南无处寻花落。", 
            "凤楼今夜听东风，应是孤衾薄。", 
            "负了桃根嫩约。", 
            "认归帆、几回定错。", 
            "旧欢梦里，新恨眉头，故人天角。"
        ], 
        "title": "烛影摇红 江上阻风作", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "玉骢去后，怅缃桃万树，不系春影。", 
            "望断仙蓬，把别泪、分付紫箫吹尽。", 
            "倚扇评诗，认旗沽酒，往事休重省。", 
            "与君俱是，人天飘泊无准。", 
            "谁料听雨江湖，鸥边对话，只伤心还剩。", 
            "剪烛船窗，便尽有、数点啼红都冷。", 
            "吴市吟秋，燕台赋晓，减了年前俊。", 
            "相看一笑，恍然旧梦初醒。"
        ], 
        "title": "湘月 遇周意皆于朗江舟次，谈春明旧游，感赋", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "港窄瞒鸥，堤宽信马，湘湾暝渡曾呼。", 
            "渔榔四起，潮尾送凉初。", 
            "听惯篷窗夜雨，灯边影、也恋江湖。", 
            "难忘是，系情烟柳，唤梦风蒲。", 
            "年芳飘泊尽，清愁泛剡，嫩约寻吴。", 
            "向蘋洲，吹笛旧泪都枯。", 
            "怕负春来桃叶，相思处、不为莼鲈。", 
            "还须待，移船海上，天地一琴孤。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "永和九年癸丑，正暮春天气。", 
            "修禊事、因集兰亭，群贤少长咸至。", 
            "有修竹、崇山曲水，流觞列坐清湍次。", 
            "又何须弦管，始堪叙幽思。", 
            "宇宙甚宽，骋怀游目，信赏心乐事。", 
            "念吾辈、随分周旋，相与俯仰一世。", 
            "或晤言、室庐之内，或放浪、形骸之外。", 
            "要其间、静躁殊途，悲欢同致。", 
            "当其自得，内顾欣然，不知老将至。", 
            "迨他日、所之既倦，情随事改。", 
            "一转瞬间，迹皆陈矣。", 
            "荣枯通塞，终归于尽，时移境变犹嗟悼，况千秋万岁都无几。", 
            "死生事大，昔人兴感之由，秖今若合符契。", 
            "临文嘅往，难喻诸怀，每不能自已。", 
            "固亦知彭殇悉妄，修短难言，以后视今，由视昔尔。", 
            "委心随化，斯诚妙旨。", 
            "同时所述皆足录，料尊前、怀抱初无异。", 
            "后人追溯芳踪，应览遗文，悠然感此。"
        ], 
        "title": "莺啼序 檃栝兰亭序", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "迤逦古原，北走雁门，南抵苍梧野。", 
            "有漕渠，更轴以昆冈。", 
            "对重江复关相亚。", 
            "当盛时、曾闻沸天歌吹，钿车士女争游冶。", 
            "看袤广三坟，格高五岳，崇干峻堞云遮。", 
            "算芜城自古帝王家。", 
            "况盐井铜山竞豪奢。", 
            "五百余年，固护几扃，精妍士马。", 
            "嗟。", 
            "剖豆分瓜。", 
            "离宫转瞬剩栖鸦。", 
            "山鬼啼秋雨，霜飙夜吼惊砂。", 
            "镇伏虎餐肤，肌鹰厉吻，黄埃白草秋潇洒。", 
            "问镜槛银扃，璇渊碧树，如今鲜有存者。", 
            "祇凝思寂听增悲咤。", 
            "叹金屋名哇旧娇姹。", 
            "已春魂、飘尽烟麝。", 
            "兰心玉貌豆舍，骨冷腥尘下。", 
            "抽琴命操，怨歌凄苦，为把沧桑细写。", 
            "甚千龄万代休言，又边风、城上寒也。"
        ], 
        "title": "哨遍 檃栝鲍明远芜城赋", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "指斜川、归去来兮。", 
            "形役徒劳，既往难追。", 
            "短艇轻飏，迷途未远，飘风习习吹衣。", 
            "载瞻衡宇，晨星熹微，稚子欢迓柴扉。", 
            "纵荒他三径，菊意松情，犹自依依。", 
            "时向东皋舒啸，却倚南窗寄傲，一醉休辞。", 
            "况园小还堪日涉，真趣谁知。", 
            "问遑遑意欲何之。", 
            "矫首遐观，鸟倦云迟。", 
            "请息交游，莫忘情话，世应与我相遗。", 
            "琴书足乐，富贵难期。", 
            "农父又告春归。", 
            "便或乘烟舸，或命巾车，访岫寻溪。", 
            "且喜物情皆畅，更感吾生易尽，倚杖吟诗。", 
            "聊乘化、乐夫天命，余复奚疑。"
        ], 
        "title": "无弦琴 本名怨朱弦，王世贞自度曲。因用其体以檃栝归去来辞", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "佳人颜似玉。", 
            "问因甚幽居，乱云空谷。", 
            "自言身本良家子，零落今依草木。", 
            "关中回首，已丧乱、难收骨肉。", 
            "休更论、贵极王侯，人间事如风烛。", 
            "更怜嫁得萧郎，又纨扇恩疏，彩鸾孤宿。", 
            "婵娟夜哭。", 
            "教侍婢、卖尽明珠一斛。", 
            "牵萝补屋。", 
            "漫采柏、终朝盈掬。", 
            "谁念取翠袖盈盈，天寒倚竹。"
        ], 
        "title": "玉烛新 檃栝杜子美佳人诗", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "卖花声过否。", 
            "掩屏山、峭寒初逗。", 
            "笙囊嫩菭绣。", 
            "倩琼箫吹彻，小梅春透。", 
            "旗亭坐彀。", 
            "更慵向江南问酒。", 
            "又怎知、昨夜东风，有个倚楼人瘦。", 
            "前度调鹦院窄，斗鸭塘宽，几番携手。", 
            "芳期漫数，相逢在、燕归后。", 
            "判残红飘泪，暗黄侵鬓，愁似绿杨依旧。", 
            "约甚时同剪春镫，雨窗荐韭。"
        ], 
        "title": "瑞鹤仙 杏花时节，人在江南，春雨乍晴，暮寒犹峭。制此词，向湖桥酒楼歌之", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "眉烟一棱。脸霞一层。", 
            "花边梦不分明。倩莺啼唤醒。", 
            "新恩旧恩。深盟浅盟。", 
            "因循过了青春。问而今怎生。"
        ], 
        "title": "醉太平", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "浅碧窗疏，深红路隐。", 
            "传来燕子归期近。", 
            "和烟和雨画池台，笛声不唤垂杨醒。", 
            "卯酒初酣，午妆还靓。", 
            "卖花人说春寒紧。", 
            "梦无寻处只瞢腾，一鹃啼断楼阴暝。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "梧宫冷月，把秋心锁住，几重帘幕。", 
            "写韵生涯残本在，肯负文箫旧约。", 
            "倚竹天寒，牵萝地悄，翠袖盈盈薄。", 
            "蓝桥断了，琼浆那日曾酌。", 
            "谁怜一曲横塘，风波来往，不信菱枝弱。", 
            "唤起湘娥深夜语，彷佛云和响作。", 
            "镜仄鸾愁，弦幺鹄怨，别梦迷苍壑。", 
            "谱成彤史，璇闺芬烈如昨。"
        ], 
        "title": "百字令 题长沙曾贞女事，步芷澄原均", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "丁字帘前，重指点、六朝镫火。", 
            "凭唤起、旧家莺燕，红酣翠妥。", 
            "梦雨秋迷桃叶渡，情波夜定莲花座。", 
            "便修成、仙佛也生愁，双眉锁。", 
            "扶不住，云鬘亸。", 
            "逃不过，霜豪涴。", 
            "怕神丝被冷，茜盟都左。", 
            "写到脂痕湘管在，证完口业泥犁可。", 
            "约英雄、儿女共逃禅，蒲团坐。"
        ], 
        "title": "满江红 题秦淮画舫录 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "尺八琼箫，算不与、莺花堕劫，尽分付、才人笔底，春魂飘瞥。", 
            "词客有灵应识我，书生薄命真同妾。", 
            "把鬓丝、禅榻旧心情，和君说。", 
            "谢娘院，鸳尘歇。", 
            "秋娘渡，鸥波咽。", 
            "剩青溪隔雨，红桥支月。", 
            "忏泪无功聊忏梦，伤春已误还伤别。", 
            "记秦淮、水榭上镫时，筝船发。"
        ], 
        "title": "满江红 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "缃桃花下留春住，春又忽忽。", 
            "嫩翠憨红。", 
            "消得帘钩昨夜风。", 
            "楼阴压梦无寻处，闲了游骢。", 
            "冷了吟。", 
            "蜂。", 
            "险被春愁误煞侬。"
        ], 
        "title": "采桑子", 
        "type": "词", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "丛林古刹爱禅乡，云水相参照十方。", 
            "誓约尊严同佛法，婆心一片渡慈航。"
        ], 
        "title": "十方庵", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "昔人已乘来鹤去，此地空馀来鹤庵。", 
            "来鹤一去不复返，月明千载印深潭。"
        ], 
        "title": "来鹤庵", 
        "type": "绝句", 
        "yun": "覃"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "四围水绕板桥通，佛像庄严宛在中。", 
            "金粟飘香闻数里，雪公墓塔溯高风。"
        ], 
        "title": "香草庵", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "庵寻东外号真如，径曲门幽古佛居。", 
            "数亩竹林尘不到，杨公文定喜攻书。"
        ], 
        "title": "真如庵", 
        "type": "绝句", 
        "yun": "鱼"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "双林庵辟女山湾，怪石长松孰许攀。", 
            "四面冈峦多矗列，纵横伏莽问谁删。"
        ], 
        "title": "双林庵", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "庵藏宝树护禅门，佛地清幽茂墅墩。", 
            "名士读书饶乐趣，金钱松古夜风喧。"
        ], 
        "title": "宝树庵", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "君山南麓建僧庵，觉悟圆通理孰谙。", 
            "堂筑藏经参妙语，蔡公题额壮神龛。"
        ], 
        "title": "圆觉庵", 
        "type": "绝句", 
        "yun": "覃"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "黄田港口建神庵，风送潮音许静参。", 
            "南北行人多憩息，井亭一座可清谈。"
        ], 
        "title": "潮音庵", 
        "type": "绝句", 
        "yun": "覃"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "法憩禅庵近绮山，中藏义井认回环。", 
            "蝇头小楷谁工写，静阅心经在壁间。"
        ], 
        "title": "法憩庵", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "残云风捲剩孤城，十万愚民誓死争。", 
            "忠义维持存一脉，泽沾枯骨亦留名。"
        ], 
        "title": "泽枯庵", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "阎公退隐喜禅参，犹道砂山海惠庵。", 
            "遗址荒凉存瓦砾，千秋忠烈信无惭。"
        ], 
        "title": "海惠庵", 
        "type": "绝句", 
        "yun": "覃"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "庆云缭绕古庵前，董氏藏修学有年。", 
            "庭院飘香疑月窟，祥居金粟额书传。"
        ], 
        "title": "庆云庵", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "曲径通幽树静涵，城隅西畔有尼庵。", 
            "月明如水水如月，一片禅机入定参。"
        ], 
        "title": "水月庵", 
        "type": "绝句", 
        "yun": "覃"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "佛法菩提爱十方，荒丘高阁本无常。", 
            "白衣大士应操纵，漫信尼姑忏悔忙。"
        ], 
        "title": "白衣阁", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "高阁何堪祀不经，苏公名重易奎星。", 
            "黄杨树刻尊遗像，多士衣冠奉典型。"
        ], 
        "title": "奎星阁", 
        "type": "绝句", 
        "yun": "青"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "宫墙环绕水通灵，四面围同玉带形。", 
            "桥跨汇征多士集，泮池无复藻芹馨。"
        ], 
        "title": "玉带河", 
        "type": "绝句", 
        "yun": "青"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "前湖遗址考城东，尘世沧桑转瞬中。", 
            "烈女芳踪何处在？盟心白水仰高风。"
        ], 
        "title": "前湖", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "芙蓉湖水绕三山，数万圩田辟此间。", 
            "筑土为堤成沃壤，居民村落认回环。"
        ], 
        "title": "芙蓉湖", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "鹿女蹁跹与众殊，徵求浴水竟投湖。", 
            "洁清自矢归何处，云影波光变幻无。"
        ], 
        "title": "香山湖", 
        "type": "绝句", 
        "yun": "虞"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "诗吟雪浪景遗风，激石奔流宛在中。", 
            "湖畔纳凉饶胜景，榜书题石重潘公。"
        ], 
        "title": "雪浪湖", 
        "type": "绝句", 
        "yun": "东"
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "春尽啼鹃泪满枝。", 
            "同功双茧不成丝。", 
            "残月一钩残夜影，佛低眉。", 
            "天醉尽饶秦梦好，雨来还作楚宫疑。", 
            "长恁蝶喧蜂绕去，几何时。"
        ], 
        "title": "摊破浣溪沙", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "秋花更比秋心碎，帘波一桁香沁。", 
            "木兰小绽曼陀罗，耐露香风韵。", 
            "莲漏转，玉阶人影，玉妃揽镜天中晕。", 
            "太液起沧波，问何处歌阑舞罢，迢递仙讯。", 
            "愁心不断连环，梦儿圆就，灯花千万灵准。", 
            "无情流水有情痴，泪滴荷珠冷。", 
            "总看道南枝鹊稳。", 
            "香盟还怯金神定。", 
            "卷万缕情丝起，青女归来，啼妆渍粉。"
        ], 
        "title": "霜叶飞", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "黄叶秋娘面，青山倦鸟心。", 
            "当筵直道酒杯深。", 
            "门外天涯，落月带横参。", 
            "小印绸缪篆，明珠缭绕簪。", 
            "芙蓉三变曲池阴。", 
            "但拒霜华，莫负日华心。"
        ], 
        "title": "南歌子", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "湖月白，溪水碧。", 
            "送玉人归去，香冷瑶席。", 
            "一声长笛春无色。", 
            "翠羽啁啾，露梦星夕。", 
            "暗招魂，蛟脊窄。", 
            "怕濛濛倩影，画师窥得。", 
            "残山剩水荒寒极。", 
            "一盏寒泉，竹外长忆。"
        ], 
        "title": "惜琼花 忆梅用子野韵", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "天马控西极，鸣鹿在南山。", 
            "雪花堕地如掌，猿臂彀黄閒。", 
            "左带双鞬鲛箙，右拥单于日逐，小队凯歌还。", 
            "白骑故人问，翠墨特勤刊。", 
            "穷塞主，老胡语，远游篇。", 
            "东南月生沧海，耿耿视刀环。", 
            "风鹢飞飞更退，秣骥垂垂欲睡，梦语醉钧天。", 
            "蒲苇纫无已，磐石转弥顽。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "送萧萧征马向边州，都护出安西。", 
            "正啼鸦噪晚，惊沙击面，烟树凄迷。", 
            "灞上回头南望，鳷鹊夕云低。", 
            "谁识阳关意，兀坐渔师。", 
            "揽辔而今焉向，黯兰生荪苦，天上相思。", 
            "僾回风北溯，乐莫乐相知。", 
            "莽千里龙沙雁碛，借天山砥锷浮鲸鲵。", 
            "归须早，今年金印，斗大提携。"
        ], 
        "title": "八声甘州 送伯愚之乌里雅苏台", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "塞上秋来风景异。", 
            "平沙白草天无际。", 
            "契箭传呼菩萨至。", 
            "高牙启。", 
            "六州都督偕胡跪。", 
            "旱海沙陀游猎地。", 
            "射生不射黄羊地。", 
            "盘马弯弓开远势。", 
            "腾猿戏。", 
            "彀中别有由基意。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "白头江令还家，吴天极目迷残照。", 
            "归心何处，桐阴井识，柳前门到。", 
            "家国苍凉，人天悲愤，江山凭吊。", 
            "付残碑翠墨，坏人千里，图画里，西风悄。", 
            "太息骚人潦倒。", 
            "总一例雨啼烟啸。", 
            "暮年词赋，暮秋行旅，昔愁今抱。", 
            "如此江山，数行雁落，一钩月皎。", 
            "感余怀天末，芳馨脉脉，引幽兰操。"
        ], 
        "title": "水龙吟 夔笙拓江总碑残字，半塘得之，因为秋窗忆远图徵题", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "郎当罢舞。作佛几时还解语。", 
            "戏马荒台。送客清秋旅雁来。", 
            "百闻一见。冻谷咅兑瓜秦士贱。", 
            "岁晚车休。鹏鴳相期秉烛游。"
        ], 
        "title": "减字木兰花 和王半塘侍御", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "十分春已去，孤花隐叶，怊怅倚阑心。", 
            "客游今倦矣，珍重韶光，还共醉花阴。", 
            "长亭短堠，向从来雨黯烟沈。", 
            "人何处，匣中宝剑，挂壁作龙吟。", 
            "登临。", 
            "秦时明月，汉国山河，尽云寒雁噤。", 
            "行不得鹧鸪啼晚，苦竹穿林。", 
            "寻常总道归帆好，者归帆愁与潮深。", 
            "苍然暮，高山流水鸣琴。"
        ], 
        "title": "渡江云 赠文道希", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "银管频催，瑶华重折，别怀柰许。", 
            "澹日晖晖，春城梦梦，还是鸠呼雨。", 
            "东风酒泛，南风草长，那更北风铃语。", 
            "问归程桃花万点，寻源知向何处。", 
            "挐音去了，延缘谁见，海水天风今古。", 
            "白马潮回，青牛气杳，身世原无住。", 
            "垄前麦秀，庞公来往，拥鼻试吟梁甫。", 
            "西江水，马驹蹴踏，付堂头举。"
        ], 
        "title": "永遇乐 再赠道希（商务本无此四字）", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "鹅黄新柳未曾知。雨如丝。", 
            "慵点歌唇苔地、惜燕脂。隔帘春梦迷。", 
            "商量难作好春期。见何迟。", 
            "记否去年花下、上红时。月明浮玉卮。"
        ], 
        "title": "鬲溪梅", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "借月湔愁，笺天诉梦，碧城十二星期。", 
            "拥髻归来，夜阑露细风微。", 
            "中庭种树成红豆，那寒心鹦鹉先知。", 
            "𢬵酬他，扇底秋心，弦上秋思。", 
            "当年对影闻声地，剩花溅泪萼，柳袅愁丝。", 
            "罗带同心，有情天亦怜痴。", 
            "黄荒唐梦峡归云晚，甚神娥犹妒腰肢。", 
            "祝芳风，莫罥飞花，莫斗纤眉。"
        ], 
        "title": "高阳台", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "艳霞停镜，遗碧筒传酿，莲台翻令。", 
            "风约生衣，香涴轻纱，依旧涉江风景。", 
            "鬓丝已逐哀蝉化，梦不到鹭凉鸥静。", 
            "任无边水佩风裳，倦眼迷离愁省。", 
            "艇子踏波去好，昔游似梦里，山河心影。", 
            "薏苦难甘，丝拗还连，不转妙香根性。", 
            "西来秋色看如此，料前度雨声催听。", 
            "付沙禽漫画纷纷，又近夕阳烟暝。"
        ], 
        "title": "疏影 苇湾观荷，半塘同作", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "弓月犹弯，罗衣未卷，缥缈金茎零露。", 
            "灵琐仙踪，罨洗车凉雨。", 
            "针楼眼，络角秋河一线垂户。", 
            "槎客归来休妒。", 
            "冰簟银床，看星桥停杼。", 
            "碧玲珑，候转霓裳步。", 
            "散秋花鹊喜灵无误。", 
            "年年长定心期，者悲离欢聚。", 
            "人閒恨，泪渍青陵土。", 
            "支机石，灰劫池非故。", 
            "翻赚他，檐角蜘蛛，几网虫愁诉。"
        ], 
        "title": "拜星月慢", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "两地同凄望。", 
            "碧沈沈、夜天如水，泪丝风飏。", 
            "沧海飘零同命鸟，三匝南枝谁向。", 
            "剩促柱、危弦孤唱。", 
            "梦里风沙迷马迹，料平生、未识金微状。", 
            "缚裤褶，会相访。", 
            "羁魂𢬵逐飙轮荡。", 
            "尽看取聚蚊幻阵，挂蛇疑象。", 
            "零落沾衣琼宇晓，北落南河辉朗。", 
            "报凤翥、鸾翔催上。", 
            "第一春风眉黛影，甚新来、蹙损天人相。", 
            "荷镜暗，柳丝漾。"
        ], 
        "title": "金缕曲 寄远", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "思美人兮。", 
            "又回风萧瑟，林影参差。", 
            "蝉声在树，凄怨齐女何时。", 
            "西山避面，怕愁吟逗入愁眉。", 
            "已看到，落霞千里，萧瑟暮鸟空枝。", 
            "煞是冥鸿云外，尚远音余响，缭绕琴丝。", 
            "恒沙世界净愿，恨礼星迟。", 
            "零笺断墨，报新来戴带眼还移。", 
            "浑未了，黑风白雨，残灯倦客枯棋。"
        ], 
        "title": "汉宫春", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "望眼尽处江如带，高楼明月，白露凉天。", 
            "唤取吴刚倚树，商约重圆。", 
            "不动山河真影，讯素娥，珍重佩娟娟。", 
            "银汉转，参旗井钺，北落门寒。", 
            "羽衣我是横江客，瞬须臾，赤明几度开年。", 
            "过尽千帆一苇，赤壁依然。", 
            "还是箫声咽愁去，秋江水月夜行船。", 
            "麻茶眼，奚囊锦掇，九点齐烟。"
        ], 
        "title": "月当厅", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "冰肌玉骨，自美人如月。", 
            "不与常娥共圆缺。", 
            "尽摩诃春晚，玉帐魂归，心眼冷，漦在龙亡荒忽。", 
            "月华如水浸，花蕊楼台，朗朗金波照行屧。", 
            "不醉复如何，岁岁年年，吹不断紫绵香屑。", 
            "乍长眉仙帔道人来，恁莺燕春秋，琵琶难说。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "江上千山碧。", 
            "笑相迎、曹公浸醋，葛生带汁。", 
            "万柄江莲摇白羽，不解焦丘烦热。", 
            "蓦惊起、洞庭霹雳。", 
            "𧥄𧥄鱼头宵大上，是九天、霖雨苍生泣。", 
            "诅风伯，踏潮入。", 
            "神君自在霓旌立。", 
            "任郎君、风鬉滴罢，齐州烟湿。", 
            "不信道人能咒水，一例坳堂收拾。", 
            "渐斜照、断虹双吸。", 
            "白鸟沧波无限路，欲问津、渔父延缘入。", 
            "尝试见，藐姑射。"
        ], 
        "title": "金缕曲 其一 自广陵适京口，渡江遇雨", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "白打千年调。", 
            "尽芳春、榆钱买断，燕昏莺晓。", 
            "东海扬尘曾几度，不换娲皇残稿。", 
            "干底事、飞来双鸟。", 
            "天遣笼中收羽翼，甚阴阴、林静蝉逾噪。", 
            "宫羽换，费弦爪。", 
            "而今剩写伤春草。", 
            "似钧天、归来帝所，余音还袅。", 
            "莫便酒边夸醒眼，从古幻师颠倒。", 
            "怕百变、鱼龙未了。", 
            "白项鸦啼经惯否，念月明、惊鹊南枝绕。", 
            "凭问讯，楚江棹。"
        ], 
        "title": "金缕曲 其二 寄半塘", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "梦心月，泪里圆，透脂处不容人轻见。", 
            "今宵为伊不去眠，替君收取一半怜取一半。"
        ], 
        "title": "落梅风 月", 
        "type": "曲", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "有花凭插，装一个少庄家。", 
            "笑时人触须大，炎凉下面说闲话。", 
            "有油水喜上眉头，无毛血皮都拉下，下石落井再回头耍。", 
            "你哪里去怪他，你哪里去怨他，也只细数着当个虫儿骂。"
        ], 
        "title": "朝天子 世情", 
        "type": "曲", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "我这里离了岸，远了尘寰。", 
            "我这里抛了家园，也路过庙和庵。", 
            "且就这大红锦斓随风展，托就明月送我还。", 
            "且看那茫茫一片白地真共远，撒却了名利只留下俺。", 
            "我这里掀翻了白玉盘，我这里扯断了红绒线。", 
            "山中高士惟有薛，梦里花痕只为怜。", 
            "把镜里欢情梦里功名齐抛闪，将世情一一历遍。", 
            "只为着一粒清尘，踏不遍的山川这历不尽的峰巅。", 
            "只为着一缕疏烟，诉不完的厚地那觅不全的高天。"
        ], 
        "title": "好事终", 
        "type": "曲", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "兴至哉，一灯一火一楼台。", 
            "醉里春秋多挂碍，少酒难开。", 
            "看天地总无奈，趋不尽的名利客，一梦淡抒怀。", 
            "天外来我，我来天外。"
        ], 
        "title": "殿前欢 自叹", 
        "type": "曲", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "恰一似这鸳鸯分散那同时伴，恰一似这比目鱼捅残了一只眼，恰一似那大风卷走了同心扇，恰一似那冰雹打碎了并蒂莲。", 
            "前本不着村，后本不着店，直揣就情字匆匆急路上赶。"
        ], 
        "title": "塞鸿秋 自苦", 
        "type": "曲", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "生就的独木桥，容我过一遭，须不是自打嘴来自相饶。", 
            "将世情儿嘲，将欢兴儿闹。", 
            "这一遭，语不尽的妙。"
        ], 
        "title": "金字经 自笑", 
        "type": "曲", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "我也不闹什么瘦与肿，我也不算什么私与公，我也不解什么穷与通。", 
            "说懵懂处且多懵懂。", 
            "梅兰竹石里寻一个痴聋，浮光波影间博一个虚庸，电闪火石里剩一个活无用。"
        ], 
        "title": "水仙子 自嘲", 
        "type": "曲", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "掀翻了这名上纱，捣碎了那利下瓦，我这里风中来去由自家。", 
            "相思里懒将那情字儿挂，就无心也不怕。", 
            "梦里春秋，今古闲话，究真地里都是假。", 
            "你就说我拖沓，你就笑我泼洒，且借着那芒杖儿，挑着月、天大地大。"
        ], 
        "title": "朝天子 呈月", 
        "type": "曲", 
        "yun": null
    }, 
    {
        "author": "汪曾武", 
        "era": "近现代", 
        "subtype": null, 
        "text": [
            "戛玉敲愁，含毫抒怨，机轴妙造天然。", 
            "梦窗真谛，薪火得人传。", 
            "心绪凭谁细诉，无憀恨、闷损樊川。", 
            "弹指处，花间按谱，浑不让金荃。", 
            "堪怜。", 
            "尘海里，知音有几，幸遇成连。", 
            "笑清况如余，哀乐中年。", 
            "莫怪商声换徵，悲欢事、都付吟笺。", 
            "还相望，词坛拔帜，三变柳屯田。"
        ], 
        "title": "满庭芳 奉题匑厂吾兄词稿，即希正拍，趣园汪曾武倚声", 
        "type": "词", 
        "yun": "先"
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "休问栩园乔木，梦老湖云秋又驶。", 
            "倚枕数吟蝉，约略花光，苇边螯紫。", 
            "故国青山，剩飘萧半鬓，眉痕晓来犹渍。", 
            "记短楫淞浦，短笛江涘。", 
            "卌年红鹃心事。", 
            "更暗入吴蕉诗思。", 
            "回肠早悽透，焚不断、古芒刺。", 
            "闲拾旧卷讽，凉消井波新水。", 
            "月去几人在，重劳驿使。"
        ], 
        "title": "保寿乐 讯小翠疾", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "金轮曾斲。", 
            "化二分孤艳，浣花溪角。", 
            "狐媚难消，待写秘辛余控鹤。", 
            "独念枇杷万里，寻故事、仙罗凡郭。", 
            "问费却几辈工夫，千载竟谁觉。", 
            "差异昔年韦李，空山对石友，胜情闲托。", 
            "谱绎无双，碑拓斜阳，好仗孙郎摹索。", 
            "手招凉雨乘云上。", 
            "怕夕贬天香归洛。", 
            "借松笺、皇泽催诗，蜀客雪鸿能拓。"
        ], 
        "title": "暗香疏影 孙雄白寄武照、薛涛像拓本", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "瓯波斗艳，华盖飞英，喜霞佩来恰。", 
            "珠围翠匝。", 
            "漫评点、到眼神光离合。", 
            "阆苑香案空，云鬓雾鬟人间霎。", 
            "坐筵新会，凤城仙史，当户游狎。", 
            "却许刘桢平视，眉黛偷量，浅涡容眨。", 
            "且仗红娇献玉榼。", 
            "悄无语、引满相答。", 
            "荡魂江上水，看漾起华鬘尘劫。", 
            "断缨归，任秉烛画堂，休遣情怯。"
        ], 
        "title": "花发状元红慢 坐筵词。随园诗，温州人婚三日集群粲为坐筵，任人平视，合意则进酒釂者拜酬", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "九曲玻璃水，看路转、紫碧千重。", 
            "茶歌一串，草薰当午，𥱼势如龙。", 
            "鸟声啼不破，春波软，四山诡绿全封。", 
            "舀流霞，临风饮，倾襟新涨凭弄。", 
            "芳殿倚天游，长云外、瑶笙清响谁送。", 
            "举足蹴飞猱，讶扑面青浓。", 
            "下前溪、三仰葱茏。", 
            "闲烹茗、玄浆借僧供。", 
            "休回首、烟峡陡空，苍茫万峰。"
        ], 
        "title": "采绿吟 武夷、崇安", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "豹起龙潜。", 
            "震长天怒雷，光怪芦庵。", 
            "南华山洞漏，滩接崇岩。", 
            "连艘去，溪溜翻处，槽转礁影全嵌。", 
            "烧大脔。", 
            "酒粟初馨，看醉枕千帆。", 
            "篙搀。", 
            "燕尾相衔。", 
            "放单艭奋驱，直撼丛巉。", 
            "奔蛇箭往，讶崩浪偏馋。", 
            "惊迎纵，飘如飞电，片时人鬼仙凡。", 
            "一线横悬。", 
            "倾身迸泻，魂落蛟潭。"
        ], 
        "title": "行香子慢 泰宁、芦庵滩", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "均口香莲馨腻。", 
            "秋早西风露盈箧。", 
            "仙侣群来，好趁二八，共褪红衣鲜脆。", 
            "卸壳清朝，微抹樱唇浅含蒂。", 
            "贝初齐，争啮芳心，小试兰闺技。", 
            "佳味。", 
            "肯数桃花米。", 
            "赌云腴，称伴龙圆婿，千转伊湾，厚翠未了，荡出溪帆晴霁。", 
            "万恨松寥，长倚疏阳揽余涕。", 
            "问谁解，一击金铙，并世车同轨。"
        ], 
        "title": "惜奴娇 建宁、口莲", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "长辙盘天，胪朐北、直括广南珠港。", 
            "铁路如丝曼衍，走掷遥林青棒。", 
            "群生强项。", 
            "化万里绿云成巷。", 
            "明年寒食，荒漠瘴江，翠阴围幢。", 
            "无边锦幄争春，看垂阳暗陌，碧油飞降。", 
            "碾湿重湖楚雨，散作中原仙虹。", 
            "榆关宵橦。", 
            "讶赤帝苍官交鬨。", 
            "好把河山，画出沸蓝喧绛。"
        ], 
        "title": "玉女迎春慢 绿化万里路", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "南北黄淮，五千年禹迹，忽忽消淡。", 
            "怀襄旧史，万古付谁循览。", 
            "汤汤汉水，纵高辔、二流能揽。", 
            "衣带举、双绾江河，放出四川修揽。", 
            "丹波最先分担。", 
            "破方城两肘，无支祈胆。", 
            "东来隘口，竟启大荒奇坎。", 
            "仙源势远，向青琐、咒开苍毯。", 
            "连郑楚、遥系京交，去樯雾掩。"
        ], 
        "title": "一枝春 四渎合流", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "西辙延晖。", 
            "潮通徐海，景变张威。", 
            "祁连雪影，早晚乱成围。", 
            "撞破敦煌古塞，阳关外、渐出重扉。", 
            "长蛇迸、河桥卧铁，斜照烘旂。", 
            "草动火轮飞。", 
            "消冻笛、去程碛冷沙肥。", 
            "玉门柳绽，宝髓载灵煇。", 
            "但赏葡萄美酒，瓜州味、暑好休归。", 
            "天山望，虬髯贾客，千里交圻。"
        ], 
        "title": "东风齐着力 兰新铁路", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "夗鸯洲嵌。", 
            "倚芳洱、金梭文几三点。", 
            "风信蝶泉期，绕苍山、琉璃展簟。", 
            "华云如毯。", 
            "有万串玉腰奴飐。", 
            "霞罨。", 
            "趁媚阳、好弄春脸。", 
            "观音乍过胜览。", 
            "斗蛮花、民家素艳。", 
            "凤子多情，也逐佳人争谄。", 
            "一缕香魂，一株红酽。", 
            "南华谁忏。", 
            "连尾颔。", 
            "长空绀雨交闪。"
        ], 
        "title": "石湖仙", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "长安三载。", 
            "约略江南几人在。", 
            "偶来燕赵惊心，浮云沧海。", 
            "西山可买。", 
            "闲里光阴难再。", 
            "管城春、且睹日下，银钩挥洒。", 
            "温故愧知新，观过还成悔。", 
            "断魂谁上金台，吾思臣隗。", 
            "明时不待。", 
            "看放千花奇采。", 
            "酒怀无碍。", 
            "斗小妇当年眉黛。"
        ], 
        "title": "黄鹤引 俟郑散木", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "问故家乔木今何状。", 
            "闲重检、玉轴空箱，惊燕自飘春障。", 
            "霜毫露沈，滴碎光宣旧时样。", 
            "风吹起、鱼跃鸢飞，长趁水流花放。", 
            "破甲寅前梦，乱余记买溪藤赏。", 
            "古稀谁话当年，留与黄鸡唱。", 
            "剩江燹烧云，江潮新涨。", 
            "鍊将诗史，劫外添彝鬯。"
        ], 
        "title": "祭天神 题缶庐石鼓，讯东迈", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "往事新罗，海鼙记泻堑。", 
            "青山在，有横磨剑。", 
            "英雄大胆，斗鸭绿江天雪暗。", 
            "上甘岭、电裂云崩，楚三户，秦竟陷。", 
            "连烽走燄。", 
            "破贪狼，气能兼，嗟拜井、碧波难蘸。", 
            "霖咀溺啖。", 
            "更休问、唇焦舌绀。", 
            "剩几人、好慰古魂无憾。", 
            "剪龙蜃，诸怪潜。"
        ], 
        "title": "爪茉莉 上甘岭", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "滴碎松澌云不动。", 
            "半逗新寒，遮断天涯梦。", 
            "落日平原秋草蕻。", 
            "微霜初度江头泷。", 
            "曲岸黄波凉似汞。", 
            "谁剪淞绡，写取闲情送。", 
            "野渡无人孤念纵。", 
            "忽惊三两游鹅鬨。"
        ], 
        "title": "蝶恋花 题画", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "沸潮催暝，危榜迷阳，孤剑乱离来止。", 
            "轮蹄日夜，炮火东西，高屋建瓴余此。", 
            "过龙津、谁问雷华，微闻客星遥指。", 
            "篷背题诗，记满沙溪山市。", 
            "长念双庵两寺。", 
            "花底行春，几时能至。", 
            "大岩缒坎，玉秤悬滩，短棹修筇曾试。", 
            "最南天、云树荒唐，输与啼鸪犹肆。", 
            "休忘却、香阁重临，正须多事。"
        ], 
        "title": "汨罗怨 忆南平旧游", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "铁也真年少。", 
            "记芳春、松江射鸭，壮怀云表。", 
            "呼酒南楼镫似雪，眼底蘧庐恨湫。", 
            "但醉把、金尊狂倒。", 
            "老子婆娑知许事，且毋言、食蛤应须饱。", 
            "倾四座，气如豹。", 
            "三长两短凭谁较。", 
            "莽来程、支身万役，黄河青岛。", 
            "日下风和新发兴，六十驱驰竞效。", 
            "羡矍铄、斯翁奇矫。", 
            "投入前行看战斗，照须眉、还汝婴儿貌。", 
            "歌一阕，为君劳。"
        ], 
        "title": "金缕曲 寿散木居士六十", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "蜀布搜賨，秦倍访华，跳出蚕丛天险。", 
            "散关东去路，倚巴山雄剑。", 
            "踏破中原千里来，历尽江淮河汉。", 
            "老残游，贯朔南，看取湖云铺簟。", 
            "未敛。", 
            "齐州九点。", 
            "谁遣蛮花，逗起长途悽感。", 
            "武昌城外月，似眉痕初染。", 
            "独过三湘知几重。", 
            "梦断芳兰微飐，夜郎遥，甲秀迟登，半程犹欠。"
        ], 
        "title": "粉蝶儿慢 蔡如川环游西南北，赋此壮行", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "南云飞梦，北辙量邮，梅天欣下琼瑶。", 
            "消息传菰，江头微雨潇潇。", 
            "开缄冻馨初破，饷红丁、多仗山樵。", 
            "凭寄远，带双溪斜月，分与寒庖。", 
            "重念松瓯今日，正连香风信，蒸出杉膏。", 
            "前度黄花，凝脂曾趁霜掊。", 
            "归来剩香满袖，雪盈门、能润穷饕。", 
            "雄剑在，盼轻舟时合，休误春朝。"
        ], 
        "title": "声声慢 吴经良惠冬菰", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "呼酒光阴，惜春情绪，一例懵腾惯。", 
            "江山如画，触处断魂无限。", 
            "感旧伤心千古事，都付禅床茶盏。", 
            "几生修与，红灯醉语，天涯老去犹闻雁。", 
            "强登楼、碧云日暮，凄绝绿芜满眼。", 
            "短篷长忆西湖，蟹初肥、故园归晚。", 
            "风帘敲韵，奇兴朅来俱幻。", 
            "吮蠹虫鱼花外髓，花外精神流盼。", 
            "虞衡谁绘，寒烟万点。", 
            "前身饱咽苏罗饭。", 
            "待扬刀，屠龙妙手，珂雪瓣香许赞。"
        ], 
        "title": "忆桃源慢 读吴锡麒词", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "新旧史。", 
            "向眼底心头歘逝。", 
            "奇药剩谁输一转，竟斥淮南犬雉。", 
            "问爇尽红桑，群飞海水，适来何事。", 
            "舞戚形夭，骂人膏魅，尽翻作通天乾矢。", 
            "待重铭、劫后莼鲈，已觉江山如此。", 
            "六十载。", 
            "长遗金丹，有无数唐鸡竞舐。", 
            "去日罡风嗟棹绝，断却神鳌左趾。", 
            "悔误入桃源，胡麻冷了，几番尘世。", 
            "兰泽行吟，荷锄生计，但消受露狂烟肆。", 
            "看他年，皂帽东归，百岁河清能俟。"
        ], 
        "title": "湘灵鼓瑟 戊戌初度感事", 
        "type": "词", 
        "yun": null
    }, 
    {
        "author": "汪彦斌", 
        "era": "近现代", 
        "subtype": null, 
        "text": [
            "轻阴羃历花深处，嫩蕊娇如许。", 
            "细腰袅袅夕阳中，有恨无言犹似忆重瞳。", 
            "可怜楚楚伤心语，一霎飞红雨。", 
            "铜琶谁唱大江东，只剩乱蛩残夜泣芳丛。"
        ], 
        "title": "虞美人 本意", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "三年蓄艾，五色缠丝，一缕宫魂暗续。", 
            "江沈楚魄，渡竞吴舟，往事自伤心目。", 
            "记银盘、纤手包香，家家新炊黍熟。", 
            "远水迷烟，忍问汀洲菰绿。", 
            "永昼商量薄醉，莫惜蒲觞，更倾醽醁。", 
            "残题小扇，旧泪单衫，未称画屏兰浴。", 
            "又墙阴、红到榴花，消息归期未卜。", 
            "漫更忆、泼酒添熏，当时裙幅。"
        ], 
        "title": "澡兰香 辛巳重午", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "榴红艾碧，乍过端阳节。", 
            "闲倚玉篝消永日，犹恨日长无力。", 
            "罗衣厨下经年，重熏换了炉烟。", 
            "多少酒痕尘点，明朝浣向溪边。"
        ], 
        "title": "清平乐", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "豆荚瓜藤处处栽，柴门还在最高崖。", 
            "一雨经宵庭草长，上闲阶。", 
            "山色故教云作态，好风常与月相偕。", 
            "小犬隔林遥吠影，有人来。"
        ], 
        "title": "摊破浣溪沙", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "灯窗乍晓，警报无端惊梦早。", 
            "多少人家，才叠罗衾未煮茶。", 
            "断魂谁管，付与轻雷天外转。", 
            "蓬户重归，又是疏帘卷落晖。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "野藿不盈筐，晓市归来远。", 
            "日日量珠斫桂炊，强说加餐饭。", 
            "碧褪旧罗衣，重向风前浣。", 
            "小扇回廊约晚凉，犹有閒庭院。"
        ], 
        "title": "卜算子", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "记星灯簇梦，月扇飘香，多少楼台。", 
            "漏逐笙歌永，任钿车宝马，争走铜街。", 
            "忽惊万乘胡骑，连夜渡江来。", 
            "叹绮烬罗灰，珠尘翠上，碧血如苔。", 
            "蒿莱，满春殿，剩旧月荒萤，犹照秦淮。", 
            "画舫东风换，想隔江商女，弦管应哀。", 
            "此愁不堪题处，落叶满天涯。", 
            "但北望凄然，神京甚日烟雾开。"
        ], 
        "title": "忆旧游", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "高楼酒醒怕闻歌，倾泪易成河。", 
            "钿蝉金凤飘零尽，算年来、惯谶干戈。", 
            "雁外不逢芳讯，鸥边还起惊波。", 
            "江山缺处聚愁多，风雨奈秋何。", 
            "吟蛩留得商声住，更萧萧、霜叶辞柯。", 
            "有限残笺断阕，那堪夜夜销磨。"
        ], 
        "title": "风入松", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "零露繁霜芳序换。", 
            "漏尽银屏，画烛秋光短。", 
            "梦里欢情犹未远，罗衾一夜思量遍。", 
            "天气新来浑不惯。", 
            "半日阴晴，顷刻寒还暖。", 
            "别久音稀心忍变，人间有日终相见。"
        ], 
        "title": "鹊踏枝四首 其一", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "芳草凄迷秋更绿。", 
            "不上层楼，怕纵伤高目。", 
            "早晚归期浑未卜，无端更近弹棋局。", 
            "魂梦天涯随转毂。", 
            "乱拨秦筝，容易蛮弦促。", 
            "恩怨纷纭情断续，伤心旧谱翻新曲。"
        ], 
        "title": "鹊踏枝四首 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "西北高楼云隐隐。", 
            "误尽前期，后约还无准。", 
            "淡日墙阴晴未稳，拚将残醉添新困。", 
            "见说花开归路近。", 
            "谢了江莲，不寄西风信。", 
            "塞雁来时休问讯，沈吟留得相思分。"
        ], 
        "title": "鹊踏枝四首 其三", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "摇落最怜江上树。", 
            "秋到天涯，何处无风雨。", 
            "休共浮萍商去住，莲房自守芳心苦。", 
            "倚遍阑干还自语。", 
            "一霎轻阴，未必真成暮。", 
            "万水千山君莫误，嘶骢只认归时路。"
        ], 
        "title": "鹊踏枝四首 其四", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "朱门尽日横金锁，自爱熏香坐。", 
            "画眉浑懒学春山，未恨人前时样浅深难。", 
            "颇黎枕上晶屏曲，临夜烧红烛。", 
            "煎心不惜泪如潮，留得孤光一穗照长宵。"
        ], 
        "title": "虞美人", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "兰絮三生證果因，冥冥东海乍扬尘。", 
            "龙鸾交扇拥天人。", 
            "月里山河连夜缺，云中环佩几回闻。", 
            "蓼香一掬伫千春。"
        ], 
        "title": "浣溪沙十首 其一", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "漫道人间落叶悲，蓬莱风露立多时。", 
            "长安尘雾望中迷。", 
            "填海精禽空昨梦，通辞鸩鸟岂良媒。", 
            "瑶池侍宴夜归迟。"
        ], 
        "title": "浣溪沙十首 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "弱水三千绕碧城，金蟾齧镇夜长扃。", 
            "风雷破梦入疏棂。", 
            "中酒乍醒怜曲促，弹棋未了费纵横。", 
            "是谁残局却推枰。"
        ], 
        "title": "浣溪沙十首 其三", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "昙誓终怜一笑轻，云軿不向阙门停。", 
            "空劳珰劄寄瑶京。", 
            "娲氏石成天又裂，麻姑鬓改海难清。", 
            "彤弓彤矢总无情。"
        ], 
        "title": "浣溪沙十首 其四", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "不记青禽寄语时，银河欲渡故迟迟。", 
            "红墙咫尺费相思。", 
            "玉牒瑶函虚旧约，云阶月地有新期。", 
            "人天离合了难知。"
        ], 
        "title": "浣溪沙十首 其五", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "万里晴霄一鹤飞，长风吹落碧云西。", 
            "此时相见更相疑。", 
            "未必鬘天怜浩劫，却来瀛海寄相思。", 
            "霞情争与世人知。"
        ], 
        "title": "浣溪沙十首 其六", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "三度红桑弱水西，美人云外弄妆迟。", 
            "六龙临驾更矜持。", 
            "仿佛天梯芳屟响，依前洞户画帘垂。", 
            "黄昏袖手看残棋。"
        ], 
        "title": "浣溪沙十首 其七", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "一夕惊雷海变田，群龙何处驾瑶軿。", 
            "素云黄鹤拥飞仙。", 
            "周穆虫沙空历劫，淮南鸡犬亦升天。", 
            "忍传消息到人间。"
        ], 
        "title": "浣溪沙十首 其八", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "闻道仙郎夜渡河，星娥隔岁一相过。", 
            "机边亲赠水精梭。", 
            "纵使青天甘寂寞，应怜银汉近风波。", 
            "云盟月誓莫蹉跎。"
        ], 
        "title": "浣溪沙十首 其九", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "斗北星南列众仙，九天阊阖彩云间。", 
            "紫宸新赐玉连环。", 
            "赤豹文狸随雾起，猋轮飞毂共雷殷。", 
            "几时抚剑上蓬山。"
        ], 
        "title": "浣溪沙十首 其十", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "满目青芜岁不芳，啼鹃听惯也寻常。", 
            "而今难得是回肠。", 
            "燕子帘栊春晼晚，梨花院落月微茫。", 
            "人间何处著思量。"
        ], 
        "title": "浣溪沙二首 其一", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "单衾瑟瑟难眠得，村鸡啼罢天垂白。", 
            "推户顾彷徨，元冬十月霜。", 
            "高风吹斗柄，驿马相嘶应。", 
            "惨恻又登程，泠然孤雁声。"
        ], 
        "title": "菩萨蛮 奔大父丧山村晓行", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "流风存问芳菲草，草偃风斜。", 
            "检点桃花，雨歇馀寒燕子家。", 
            "一年一觉香罗梦，寂寞天涯。", 
            "锦字明霞，不见青禽见白鸦。"
        ], 
        "title": "采桑子", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "惆怅彩鸾飞，不止相思树。", 
            "作囿有青山，山外天如布。", 
            "飞去不回来，日又垂垂暮。", 
            "江海扇阴风，念尔迷行处。"
        ], 
        "title": "生查子", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "蛩声咽，楼高一片当楼月。", 
            "当楼月，清光如水，照人离别。", 
            "山深草木知时节，烟尘不染真幽绝。", 
            "真幽绝，遥遥千里，广寒宫阙。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "天淡五云飞，日落啼鸦乱。", 
            "一阵野花香，几寸中肠断。", 
            "美人娇，青玉案，记得相呼唤。", 
            "浅醉卧文茵，一夕双星散。"
        ], 
        "title": "生查子", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "折得花开三月枝，风前香细立移时。", 
            "金莺玉燕静相思。", 
            "可是有情还有恨，未应无病即无诗。", 
            "隔墙人唱小山词。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "天光犹自烧红烛，小屏风上西江曲。", 
            "门外有人行，萧萧驿马声。", 
            "怜郎心意纵，妾是桐花凤。", 
            "不著缕金衣，拥衾听鸟啼。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "春来也，来自九天涯。", 
            "几树梅开明胜雪，一溪水涨绿于纱。", 
            "风嫩景云斜。"
        ], 
        "title": "望江南", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "春到江南春又暮。", 
            "和雨和烟，绿上江南树。", 
            "斗草吹花寒食路。", 
            "安排好个风流处。", 
            "惹我开帘张绮户。", 
            "燕子飞来，燕子飞飞去。", 
            "飞去还来还软语。", 
            "深情待要和郎住。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "小小楼台闲院宇，渐江上，曾闻杵。", 
            "略相似鸠江多怨杵。", 
            "昔日也，风兼雨。", 
            "今日也，风兼雨。", 
            "细草流光花满树，叫蜀魄，催归去。", 
            "问归去如何归得去。", 
            "水亘也，天涯路。", 
            "山亘也，天涯路。"
        ], 
        "title": "酷相思", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "长爪慧心人，爱作风流画。", 
            "画出娟娟跣足娘，临水湔衣也。", 
            "一阵竹林风，碎韵沙沙者。", 
            "蓦地回头意绪多，怕是人闲话。"
        ], 
        "title": "卜算子", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "端正情怀写怨词，墨痕浓淡手参差。", 
            "今年不比去年时。", 
            "好梦也曾撩远客，破家安得卜归期。", 
            "江南空有月如眉。"
        ], 
        "title": "浣溪沙 家毁于火不得归", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "长相思，短相思，长短相思梅熟时，鹧鸪作对飞。", 
            "春难归，夏难归，春夏难归误了伊，连娟淡写眉。"
        ], 
        "title": "长相思", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "信得金钿误玉腰，水堂深处麝烟消，朱扉长锁独无聊。", 
            "绿树化阴看结子，红颜投老惜馀娇。", 
            "凤凰台上忆吹箫。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "怅望绿云深处，迷路。", 
            "愁殢海天涯。", 
            "腥风恶浪遣年华，辜负曲园花。", 
            "短尽少年豪气，无谓。", 
            "谁与话凄凉。", 
            "漫浇磊块与文章，杯酒落空肠。"
        ], 
        "title": "荷叶杯", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "不为多情解怆情，西风扬起暮云平。", 
            "庙堂箫管金如土，饿莩兵戈道路横。", 
            "趋枥食，傍垣行，可堪今日作书生。", 
            "待将一骑冲尘去，踏碎关河古月明。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "风凄其，雨凄其，风雨凄其凫雁飞，人家近水涯。", 
            "烟霏微，雾霏微，烟雾霏微红绿衣，花楼串桁垂。"
        ], 
        "title": "长相思 即景", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "庙上云旗黯，城头野雉飞。", 
            "朝朝勤浣嫁时衣，行客在边陲。", 
            "异域无征战，衡门有别离。", 
            "不言辛苦不言悲，天命是耶非。"
        ], 
        "title": "巫山一段云", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "照眼海榴明，佳节逢重五。", 
            "出臂争缠续命丝，艾叶裁金虎。", 
            "蒲酒泛唇香，静念离骚句。", 
            "千载沧波吊屈原，龙舫传菰黍。"
        ], 
        "title": "卜算子 午日", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "三二月，翠岸接红津。", 
            "小幅云林高士画，一班南北异乡人。", 
            "旧梦此重温。"
        ], 
        "title": "望江南 题旧照", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "露白葭苍问水滨，命宫牛斗可能神？", 
            "此身拚向田间老，历劫看扬海底尘。", 
            "幸有十千沽美酒，不劳百万买芳邻。", 
            "床头周易閒来读，梦寐羲皇以上人。"
        ], 
        "title": "次韵答仲衡 其一", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "札札西风织妇机，江村秋尽尚炎威。", 
            "瓦盆绿泛邻翁酒，竹坞香飘野客薇。", 
            "闭户人今甘寂寞，定巢鸟亦倦高飞。", 
            "向来白眼揶揄者，为报尘氛已拂衣。"
        ], 
        "title": "次韵答仲衡 其二", 
        "type": "律诗", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "莫言为庶尚清门，洒削椎埋世所尊。", 
            "五亩蓬蒿初谢客，一经耒耜欲传孙。", 
            "儒巾侠剑成长物，马磨牛宫在小村。", 
            "淡泊齑盐吾敢恨？十年前已算牢盆。"
        ], 
        "title": "次韵幼春归里却寄 其一", 
        "type": "律诗", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "满地江湖独闭门，单车峻阪谢王尊。", 
            "屈身只可随龙蠖，清白还期示子孙。", 
            "短梦华胥天外国，馀年儋耳海南村。", 
            "回头往事真堪笑，十掷皆犍五木盆。"
        ], 
        "title": "次韵幼春归里却寄 其二", 
        "type": "律诗", 
        "yun": "元"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "山果为粮腹已充，自鸣得意向秋风。", 
            "接联饮涧危悬树，跳掷穿云巧避弓。", 
            "生就兽心贪更黠，戴来人面戏偏工。", 
            "一时喜怒浑无定，只恐狙公术也穷。"
        ], 
        "title": "猿", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "白骨成灰恨未灰，招魂万里海天回。", 
            "少年不幸悲行路，吾道将穷失此才。", 
            "三岛烟霞求药草，六桥花柳起楼台。", 
            "别时壮语归泡影，浪走风尘作病媒。"
        ], 
        "title": "旭东遗骸至，与诸同人迎于葫芦墩驿", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "著破缔袍范叔寒，海天横笛短歌残。", 
            "故人竹帛名空在，浮世风波梦未安。", 
            "一笑自称苍水使，十年曾署白云官。", 
            "断桥芳草皆诗料，肯为伤春带眼宽。"
        ], 
        "title": "次韵和石川庆吾秋感", 
        "type": "律诗", 
        "yun": "寒"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "海外还魂少异香，晨昏老泪洒高堂。", 
            "一门礼让推钟琰，廿载勤劳说孟光。", 
            "筑室买田家日起，男婚女嫁事方忙。", 
            "不教皓首偕君子，欲遣巫咸问彼苍。"
        ], 
        "title": "复澄社兄德配高夫人挽词四首 其一", 
        "type": "律诗", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "茆茨洒扫净无尘，井臼裁缝日日亲。", 
            "弱质不曾嫌事剧，淡妆偏耻逐时新。", 
            "丈夫文字供生计，儿辈刀圭活世人。", 
            "向后桑榆应更好，可怜便作百年身。"
        ], 
        "title": "复澄社兄德配高夫人挽词四首 其二", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "盘匜有妇奉重闱，早得桐孙副所祈。", 
            "四代同堂欣聚首，双栖比翼惜分飞。", 
            "当年泪点牛衣在，一曲虞歌薤露晞。", 
            "十万营齐复营奠，多情从俗未应非。"
        ], 
        "title": "复澄社兄德配高夫人挽词四首 其三", 
        "type": "律诗", 
        "yun": "微"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "荆布深知梱内贤，望衡对宇住多年。", 
            "过从烦作庞家黍，投赠渐无严武蝉。", 
            "之子遗徽犹宛在，故人同病信相怜。", 
            "与君且学庄生达，各保残躯慰九泉。"
        ], 
        "title": "复澄社兄德配高夫人挽词四首 其四", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "江山无限画楼前，旧恨新愁写四弦。", 
            "才子后时宜落魄，美人未嫁惜华年。", 
            "苍茫大海鱼龙气，萧瑟秋风鸿雁天。", 
            "怕读箧中红拂传，白头何路著先鞭。"
        ], 
        "title": "赠叶香", 
        "type": "律诗", 
        "yun": "先"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "十千夜醉新丰酒，逆旅何人识马周？", 
            "孤枕梦回灯晕冷，六街尘净雨声收。", 
            "西风不断吹黄叶，残月犹看挂小楼。", 
            "转眼炎凉无限恨，匣中雄剑欲鸣秋。"
        ], 
        "title": "秋夜旅怀", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "莽莽平芜天尽头，凉风驱雁岁将周。", 
            "前程敢望东流返，往事多随夕照收。", 
            "霜鬓对花羞侧帽，酒杯邀月强登楼。", 
            "叮咛市上吹箫客，莫谱清商怨素秋。"
        ], 
        "title": "诸公赐和秋夜旅怀之作，叠韵奉酬", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "星星点鬓余垂老，婉婉投怀汝始生。", 
            "万事后人堪一笑，百年有托慰无成。", 
            "承家文武流风远，阅世沧桑旧局更。", 
            "翘首前途奢望在，欲教温峤试啼声。"
        ], 
        "title": "喜琅儿生", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "昔年曾卜孟家邻，拜母登堂骨肉亲。", 
            "十亩躬耕陈仲子，一门奉法郝夫人。", 
            "小康身自安荆布，阴德天常报凤麟。", 
            "百岁桃花源里住，不知东海几扬尘？"
        ], 
        "title": "恭祝升三社兄令堂八十晋一", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "数点青山对酒杯，片云何意傍蓬莱。", 
            "春帆楼影明斜照，玄海滩声转怒雷。", 
            "积雪不愁衣褐薄，东风将逐斗杓回。", 
            "遥瞻上界真人府，愧少金门献赋才。"
        ], 
        "title": "关门小泊", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "六旬过二年非夭，老马为驹事可嗟。", 
            "快意黄金随手尽，回头白日向西斜。", 
            "宣城博进催官牒，蒿里新坟泣暮鸦。", 
            "惆怅秋风吹葛帔，遗孤谁抚乐安家。"
        ], 
        "title": "哭二兄 其一", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "三寸桐棺碧岭隈，虞歌执绋有谁来？", 
            "毕生俭德家终破，累叶门风首忍回！", 
            "受谏君无今日祸，解纷我愧古人才。", 
            "伤心已卖田园尽，又为儿孙筑债台。"
        ], 
        "title": "哭二兄 其二", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "濯足扶桑钓六鳌，金银宫阙日初高。", 
            "翱翔万里乘风快，浩荡中流击楫豪。", 
            "岂有才华赋江海，只凭忠信涉波涛。", 
            "南州名士如相问，为报仙山采碧桃。"
        ], 
        "title": "上京舟中作 其一", 
        "type": "律诗", 
        "yun": "豪"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "一叶扁舟东复东，浪花万丈驾高风。", 
            "三千世界鲸波外，十二楼台蜃气中。", 
            "谁解狂涛回只手，坐看孤剑吐长虹。", 
            "男儿有志无难事，翘首蓬山忆数公。"
        ], 
        "title": "上京舟中作 其二", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "西来潮势捲沧旻，保障东南要有人。", 
            "一体尚分秦越视，同舟谁念弟兄亲。", 
            "百年大计忧家国，半夜高歌泣鬼神。", 
            "踏遍玻璃千万顷，此身稍喜出风尘。"
        ], 
        "title": "上京舟中作 其三", 
        "type": "律诗", 
        "yun": "真"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "小庭花密鸟声娇，唤起幽窗梦寂寥。", 
            "潮势捲来楼欲动，矿烟喷处树疑烧。", 
            "东临大海晨光早，北障群山暖气饶。", 
            "卯酒一杯新浴后，悠然兴与钓船遥。"
        ], 
        "title": "热海晓望", 
        "type": "律诗", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "万里迢迢访十洲，度人自度竟无由。", 
            "空劳造次探骊颔，仅得须臾看蜃楼。", 
            "苦心风波终日恶，神仙福分几生修。", 
            "掉头问讯西王母，桃熟瑶池倘可求？"
        ], 
        "title": "与诸侄夜话作", 
        "type": "律诗", 
        "yun": "尤"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "前尘隐隐梦迢迢，红染榴花泪未消。", 
            "万里沧溟初饮马，一年佳节又鸣蜩。", 
            "纫兰不尽离骚意，采艾愁闻屈突谣。", 
            "我有绿天堪避暑，任他门外火山焦。"
        ], 
        "title": "乙卯端午与太岳同作", 
        "type": "律诗", 
        "yun": "萧"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "扶桑花发五云中，回望蓬莱思不穷。", 
            "浮海尽头求大药，升天半路值罡风。", 
            "劳劳未悔行藏误，啧啧从教毁誉丛。", 
            "午夜闻鸡还起舞，欲擎红日出瀛东。"
        ], 
        "title": "和太岳韵二首 其一", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "归家金尽貂裘敝，二顷犹存耻说穷。", 
            "游说不如天下士，躬耕聊慕古人风。", 
            "时来鲲化沧溟上，运去鸾栖枳棘丛。", 
            "却忆鸱夷变名姓，独携妻子隐江东。"
        ], 
        "title": "和太岳韵二首 其二", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "携姬閒到老夫家，三日茆斋小驻车。", 
            "竹里诗声清似水，池边人影艳于花。", 
            "雨馀野簌肥堪摘，潦退溪鱼浅可叉。", 
            "稍恨病躯新断酒，当筵相对只清茶。"
        ], 
        "title": "季夏病中，喜仲衡侄携第四姬见过，即次其重题革堂韵五首 其一", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "四面荒溪少客寻，一家自赏子桑琴。", 
            "无人中馈贫应分，习静闲门病称心。", 
            "儿女青红催老境，米盐凌杂废清吟。", 
            "案头新购欧阳帖，剩喜明窗日一临。"
        ], 
        "title": "季夏病中，喜仲衡侄携第四姬见过，即次其重题革堂韵五首 其二", 
        "type": "律诗", 
        "yun": "侵"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "与人闲事竟何如，闻说傍观窃笑余。", 
            "险阻偶经沧海浪，寒喧几绝故人书。", 
            "渐高周赧台头债，方觅陶潜月下锄。", 
            "消尽向来轻侠气，而今真侣汴溪鱼。"
        ], 
        "title": "季夏病中，喜仲衡侄携第四姬见过，即次其重题革堂韵五首 其三", 
        "type": "律诗", 
        "yun": "鱼"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "竹林与汝渐徘徊，座有庄生共笑咍。", 
            "禁说交情妨作恶，强邀时誉拙寻媒。", 
            "浮生忧患垂垂老，世路风波滚滚来。", 
            "何日粗酬身事了，尽携鸡犬上蓬莱。"
        ], 
        "title": "季夏病中，喜仲衡侄携第四姬见过，即次其重题革堂韵五首 其四", 
        "type": "律诗", 
        "yun": "灰"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "菡萏花开蕉竹苍，团圆池上纳风凉。", 
            "将雏老凤随臣朔，新嫁青娥伴阮郎。", 
            "环佩相过如一室，火云不到即仙乡。", 
            "却怜播谷焦原者，六月难求阴暍方。"
        ], 
        "title": "季夏病中，喜仲衡侄携第四姬见过，即次其重题革堂韵五首 其五", 
        "type": "律诗", 
        "yun": "阳"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "怅望新秋芦苇林，满川碎石浊流深。", 
            "南云不散蒸馀热，北雁初飞听好音。", 
            "岂信炎凉更序节，转难晴雨测天心。", 
            "西风未肯苏人病，何处医家起死针！"
        ], 
        "title": "新秋", 
        "type": "律诗", 
        "yun": "侵"
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "周遭风雨城如斗，悽怆江潭柳，昔时曾此见依依，争遣如今憔悴不成丝。", 
            "等閒历了沧桑劫，枫叶明于血。", 
            "却怜画笔太缠绵，妆点山容水色似当年。"
        ], 
        "title": "虞美人 庚辰重阳前三日方君壁妹在南京书肆中得满城风雨近重阳图盖前岁旅居汉皋时悬之斋壁者为题二词其右", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "别后平安否。", 
            "便相逢、凄凉万事，不堪回首。", 
            "国破家亡无穷恨，禁得此生消受。", 
            "又添了、离愁万斗。", 
            "眼底心头如昨日，诉心期、夜夜常携手。", 
            "一腔血，为君剖。", 
            "泪痕料渍云笺透。", 
            "倚寒衾、循环细读，残灯如豆。", 
            "留此馀生成底事，空令故人僝僽。", 
            "愧戴却、头颅如旧。", 
            "跋涉关河知不易，愿孤魂、缭护车前后。", 
            "肠已断，歌难又。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "啼鴂催山醒。", 
            "转幽深、沈沈雉堞，柳荑摇暝。", 
            "揽得清辉凝眸处，身在万桃花顶。", 
            "正丽色澄空相映。", 
            "漠漠轻烟开渐淡，拥千鬟、一水明如镜。", 
            "还照取，莺飞影。", 
            "桃源不在虚无境。", 
            "在人间、林鸮音好，巷尨声静。", 
            "君看柴门春风入，菜甲麦芒齐迸。", 
            "且放下老农镵柄。", 
            "难得饭馀当户坐，愿春光、烂熳从渠领。", 
            "歌一曲，水泉听。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "秋来凋尽青山色，我亦添头白。", 
            "独行踽踽已堪悲，况是天荆地棘欲何归。", 
            "闭门不作登高计，也揽茱萸涕。", 
            "谁云壮士不生还，看取筑声椎影满人间。"
        ], 
        "title": "虞美人 庚辰重阳前三日方君壁妹在南京书肆中得满城风雨近重阳图盖前岁旅居汉皋时悬之斋壁者为题二词其右 其一", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "空梁曾是营巢处，零落年时侣。", 
            "天南地北几经过，到眼剩山残水已无多。", 
            "夜深案牍明灯火，搁笔凄然我。", 
            "故人热血不空流，挽作天河一为洗神州。"
        ], 
        "title": "虞美人 庚辰重阳前三日方君壁妹在南京书肆中得满城风雨近重阳图盖前岁旅居汉皋时悬之斋壁者为题二词其右 其二", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "小艇依然系水门，门前落叶正纷纷。", 
            "饥鸦病雀不能言。", 
            "衰柳镇怜今日影，寒潮苦觅旧时痕。", 
            "静中摇动寂中喧。"
        ], 
        "title": "浣溪沙 过吴淞口", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "行吟未罢，乍悠然相见，水边林下。", 
            "半塌东篱，淡淡疏疏，点出秋光如画。", 
            "平生绝俗违时意，却对我、一枝潇洒。", 
            "想渊明、偶赋閒情，定为此花萦惹。", 
            "正是千林脱叶，看斜阳阒寂，山色金赭。", 
            "莫怨荒寒，木末芙蓉，冷艳疏香相亚。", 
            "不同桃李开花日，准备了、霜风吹打。", 
            "把素心、写入琴丝，声满月明清夜。"
        ], 
        "title": "疏影 菊", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "灵均去矣，向潇湘、留得千秋颜色。", 
            "犹有平生迟暮感，况是霏霏雨雪。", 
            "玉色温温，金心的的，人与花同德。", 
            "飞尘不到，冷踪只在泉石。", 
            "小钵供养斋头，深灯曲几，清影摇签帙。", 
            "伴取梅花三两点，也似晓星残月。", 
            "静始闻香，淡终生艳，梦化庄生蝶。", 
            "独醒何意，银台试为浮白。"
        ], 
        "title": "百字令 水仙花", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "问我近来事，郁郁不能言。", 
            "千头万绪，表里盘绕困肠肝。", 
            "一自归来又去，几日黄菊醴酒，握手可红颜。", 
            "人同魔共舞，义与利纠缠。", 
            "皓皓乎、皆往事、计从前。", 
            "高栏中有风雨，惊梦已阑珊。", 
            "杜撰风流魏晋，会意田园王孟，看水倍看山。", 
            "春秋如画手，寸寸染心丹。"
        ], 
        "title": "水调歌头 表意一章", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "乱发风而已。", 
            "便由他、依山啸穴，盘旋张弛。", 
            "扫却胸中新块垒，还个乾坤不二。", 
            "莫定义、回头即止。", 
            "俯视苍生皆化蚁，纵穿林、成就东坡志。", 
            "唯劲草，仍无悔。", 
            "曾经萧瑟荆高市。", 
            "送易水、征程一段，知音有几。", 
            "当季鹰扬于野惑，恐惧人间利器。", 
            "黄土卷、沧桑都异。", 
            "随手翻声铿似曲，问百年碌碌如何拟。", 
            "我欲醉，竟催涕。"
        ], 
        "title": "金缕曲 走意一章", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "一点冰蟾，便做出十分秋色，光满处。", 
            "家家愁幂，一时都揭。", 
            "世上难逢乾净土，天心终见重轮月。", 
            "叹桑田沧海亦何常，圆还缺。", 
            "雁阵杳，蛩声咽。", 
            "天寥阔，人萧瑟。", 
            "剩无边衰草，苦萦战骨。", 
            "挹取九霄风露冷，涤来万里关河洁。", 
            "看分光流影入疏巢，乌头白。"
        ], 
        "title": "满江红 庚辰中秋", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "柔蒂和烟亸，幽花带雪融。", 
            "欲开还敛閟芳容，得似蝤蛴微俛意惺忪。", 
            "格澹光弥艳，神清态转秾。", 
            "珠帘不约晚来风。", 
            "吹起一庭香月照玲珑。"
        ], 
        "title": "风蝶令 白海棠", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "春风桃李，比梅花时节、多些芳绿。", 
            "浩浩川原舒窈窕，是处山邱华屋。", 
            "草露含滋，林烟散晕，万象如膏沐。", 
            "玉阑干外，柳丝初袅晴旭。", 
            "日暮穷巷牛羊，画堂燕雀，各自寻归宿。", 
            "留得苍然山色在，领取人间幽独。", 
            "潭水悠悠，落霞袅袅，树影重重覆。", 
            "低头吟望，疏钟已动灵谷。"
        ], 
        "title": "百字令 流徽榭即事", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "茫茫原野，正春深夏浅，芳菲满目。", 
            "蓄得新亭千斛泪，不向风前枨触。", 
            "渲碧波恬，浮青峰软，烟雨皆清淑。", 
            "渔樵如画，天真只在茅屋。", 
            "堪叹古往今来，无穷人事，幻此沧桑局。", 
            "得似大江流日夜，波浪重重相逐。", 
            "劫后残灰，战馀弃骨，一例青青覆。", 
            "鹃啼血尽，花开还照空谷。"
        ], 
        "title": "百字令 春暮郊行", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "叹护林心事，付与东流，一往凄清。", 
            "无限流连意，奈惊飙不管，催化青萍。", 
            "已分去潮俱渺，回汐又重经。", 
            "有出水根寒，拿空枝老，同诉飘零。", 
            "天心，正摇落，算菊芳兰秀，不是春荣。", 
            "摵摵萧萧里，要沧桑换了，秋始无声。", 
            "伴得落红归去，流水有馀馨。", 
            "尽岁暮天寒，冰霜追逐千万程。"
        ], 
        "title": "忆旧游 落叶", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "绿遍池塘草。", 
            "更连宵、凄其风雨，万红都渺。", 
            "寡妇孤儿无穷泪，算有青山知道。", 
            "早染出龙眠画稿。", 
            "一片春波流日影，过长桥、又把平堤绕。", 
            "看新冢，添多少。", 
            "故人落落心相照。", 
            "叹而今、生离死别，总寻常了。", 
            "马革裹尸仍未返，空向墓门凭吊。", 
            "只破碎山河难料。", 
            "我亦疮痍今满体，忍须臾、一见欃枪扫。", 
            "逢地下，两含笑。"
        ], 
        "title": "金缕曲 绿遍池塘草用梅影书屋词句", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "城楼百尺倚空苍，雁背正低翔。", 
            "满地萧萧落叶，黄花留住斜阳。", 
            "阑干拍遍，心头块垒，眼底风光，为问青山绿水，能禁几度兴亡。"
        ], 
        "title": "朝中措 重九日登北极阁，读元遗山词，至“故国江山如画，醉来忘却兴亡”，悲不绝于心，亦作一首", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "飘飖一叶，看山容如枕，波痕如簟。", 
            "谁道长江千里直，尽入襟头舒卷。", 
            "暮霭初收，月华新浴，风定波微剪。", 
            "翛然携手，云帆与意俱远。", 
            "记否烟树凄迷，年年飘泊，泪洒关河遍。", 
            "恨缕愁丝千万结，才向东风微展。", 
            "野蔬同甘，山泉分汲，蓑袂平生愿。", 
            "呢喃何语，掠舷曾笑双燕。"
        ], 
        "title": "念奴娇　偕冰如泛舟长江中流赋此", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "澹月流波，明霞浴水，钓丝微漾风前。", 
            "水远天垂，遥怜远树如阡。", 
            "归心已逐征帆去，怎离魂、转更凄然。", 
            "最难忘，话雨灯阴，听水栏边。", 
            "年来聚散浑如梦。", 
            "尽思随恨积，愁与情绵。", 
            "阅尽悲欢，鼓山无限云烟。", 
            "西窗剪烛曾相约，好凝眸、天际归船。", 
            "且安排，剪了园蔬，引了流泉。"
        ], 
        "title": "高阳台　福州留别方曾诸姊弟，且申相见之约", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "才轻雷送雨便萧然，晚凉满人间。", 
            "看疏林风澹，平原暝合，远水烟涵。", 
            "是处鸣鸠相和，底事语关关。", 
            "罨画西山里，蓑袂人闲。", 
            "梦里游踪曾记，试临流照影，绿上眉弯。", 
            "笑遥岑沈醉，依约亸云鬟。", 
            "轻飔微飐枝头露，似桃波靧面欲生寒。", 
            "归来后，一钩新月，初上阑干。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "海波浮簸山如动，孤舟已悬天半。", 
            "云幕周遮，星铓摇漾，月黑冷燐零乱。", 
            "狂澜正卷，怎海若频翻，鱼龙未厌。", 
            "梦入空濛，射潮强弩倩谁挽？", 
            "关河此时日远。", 
            "镇无言徙倚，清泪如霰。", 
            "万里波涛，百年身世，一样苍茫无畔。", 
            "幡然意涣，羡浴羽鱼闲，眠窝燕懒。", 
            "蓦地忧来，奈何空自唤。"
        ], 
        "title": "齐天乐　印度洋舟中", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "紫骝轻捷锦鞍鞯，黄金盘陀犀革鞭。", 
            "马上横弓谁家子，驰驱追逐洒轻烟。", 
            "昔日豪侠今安在，桑田历劫成沧海。", 
            "长途荆棘纵横生，白日无光散精采。", 
            "大江东去风浪多，乱山西望石嵯峨。", 
            "慷慨挟剑欲长往，念此废然一长嗟。", 
            "君不见春去江南山禽泣，声声哥哥行不得。", 
            "行不得，行路难，风萧萧兮沙尘黑，路悠悠兮草木寒。", 
            "水长鲸兮陆豺虎，归去来兮，愿君毋犯荆棘而涉波澜。"
        ], 
        "title": "行路难", 
        "type": "乐府曲辞", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "公无出门，门外黄尘昏。", 
            "公无渡河，河中白浪多。", 
            "凄凄恻恻行不得，掉头而去奈公何！", 
            "春醪浮浮，春风迟迟。", 
            "去离乐土，公乎何之？", 
            "犯黄尘兮涉白浪，逐波臣兮去不归！", 
            "长鲸磨牙而往来，赤虬鼓浪兮而翻飞，公乎触之而肉糜！", 
            "箜篌悲，公不知。"
        ], 
        "title": "箜篌引", 
        "type": "乐府曲辞", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "江南何所有，蓠芷酣春风。", 
            "烟娥拾春翠，打桨中流中。", 
            "木兰之舟沙棠楫，荧光绿字波溶溶。", 
            "手弄纱如云，手弄纱如月。", 
            "芳馨欲致君，相思隔城阙。", 
            "隔城阙，浦烟深，花落花开江上吟，潮来潮去江上心。", 
            "呕心入碧水，流去有浮沉。", 
            "浦风吹，白日短，春气凉，翠沙岸。", 
            "江水日湛湛，妾心郎未判。", 
            "泪洒玉参差，坐愁芳华晚！"
        ], 
        "title": "江南弄", 
        "type": "乐府曲辞", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "云屏梦怯。", 
            "流苏斗帐愁空揭。", 
            "被痕春浪红翻褶。", 
            "被是孤眠，痕是旧时折。", 
            "凭窗诉与花枝说。", 
            "花零絮乱飘香雪。", 
            "绣鸳裙衩今乖别。", 
            "一寸离魂，终拟化飞蝶。"
        ], 
        "title": "醉落魄 拟二隐", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "人自无眠柳自眠。", 
            "纤腰慵起竞秋千。", 
            "电铃传语响风弦。", 
            "双陆已输猧乱局，断琴重续凤求缘。", 
            "孀娥争似旧时圆。"
        ], 
        "title": "浣溪沙 拟梅川", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "苇障凫潭罅。", 
            "晚照江亭，四绕阑干亚。", 
            "冷红摧雁锦，秋恨远、烟鸟归云齐下。", 
            "苔甃觅诗魂，算眉黛、销春思冶。", 
            "傍要离，埋香醉郭，泪泉同洒。", 
            "摇落倦旅，惊心政客，何来费、款门车马。", 
            "鬓华搔更短，鸥梦醒、鹤怨高寒遥夜。", 
            "心字惜香灰，隔窗听、雄谈快泻。", 
            "待归也，露银浅碧，綀襟尚挂。"
        ], 
        "title": "龙山会", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "红彫翠减，憔悴西风愁起。", 
            "闹庭角、蛩新蝉故，倦枕凉欹。", 
            "梦里关河，蕙兰迟暮水云飞。", 
            "白蘋洲畔，凄霜怨雨，谁采江蓠。", 
            "锦字未裁，蜀笺虚报，湘佩曾遗。", 
            "叹芳物、蟫乾驹化，香蠹春衣。", 
            "露冷疏檐，厌闻乌鹊噪南枝。", 
            "家山遥计，鲈初荐网，菊已窥篱。"
        ], 
        "title": "采桑子慢 鱼浪不来，缁尘久滞，凉宵远梦，有天末之怀。和君特", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "梦回泪满。", 
            "花外小劫，残照芜馆。", 
            "骖凤游短。", 
            "试教唤起，当年散愁伴。", 
            "败墙晕藓。", 
            "犹认淡墨，题句凄婉。", 
            "扶醉归晚。", 
            "素弦更理，尘襟镜秋练。", 
            "步屧旧兰若，望里觚棱巢野燕。", 
            "谁道绛都，春移歌舞换。", 
            "怕念远伤高，吟鬓搔乱。", 
            "有人肠断。", 
            "便细写生绡，铭恨镌怨。", 
            "老怀孤、露痕空剪。"
        ], 
        "title": "绕佛阁 题沈太侔楸阴感旧图", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "渔笛催愁，汀蘋摇梦，为君换谱哀玉。", 
            "鹅筦亲调，鹃魂曾拜，杼山挑尽黄独。", 
            "弁阳清啸，带苕霅、烟波纵目。", 
            "齐东野语，四水潜夫，故都乔木。", 
            "兴亡万感难平，吹动霞箫，怨歌重续。", 
            "琼苑余花，国香遗韵，旧怀新恨频触。", 
            "癸辛门巷，试倾想、风流顾曲。", 
            "宫裁商剪，幻满丝阑，倦红颦绿。"
        ], 
        "title": "庆春宫 笺校蘋洲渔笛谱成，依鹤涧万氏圈法更订四声。因题其后，用王可竹谢草窗惠词卷韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "记凫潭买夏，刹海延秋，龙树寻春。", 
            "霁雪轩窗好，送西山冷日，步屧深尊。", 
            "少年漫挟豪兴，欹羽倚争墩。", 
            "乍睡醒昆仑，重寻鹿苑，无地销魂。", 
            "犹存。", 
            "甚风景，叹霜饱花腴，藓篆云根。", 
            "絮酒浇香冢，借一杯呼起，残唱秋坟。", 
            "旧人醉郭应笑，席帽逐黄尘。", 
            "问更几重阳，凄然故国余泪痕。"
        ], 
        "title": "忆旧游 丙辰重九同孟癯及番禺沈太侔宗畸集陶然亭，题壁 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "饯秋秋渐老，待挽秋和，愁伴年涯。", 
            "鬓侵吴霜重，怕欹冠映日，妒了寒鸦。", 
            "背人倦叶如诉，红怨泣尘沙。", 
            "便画壁程歌，芳颜借酒，懒咒唐花。", 
            "兹亭惯游赏，奈败芦声乾，衰柳丝斜。", 
            "金碧残阳里，看江山如此，同叹无家。", 
            "断词字灭慵认，春蚓杂秋蛇。", 
            "但望极觚棱，严城暮角羁恨赊。"
        ], 
        "title": "忆旧游 更效梦窗二解 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "雁来人是客，雁又归人，今尚天涯。", 
            "待寻书空字，但云罗暮碧，淡点栖鸦。", 
            "暗尘乍簌玫柱，凄调落平沙。", 
            "恨泪菊迟开，霜枫渐染，也当看花。", 
            "登临怕回首，记信马东门，扶醉南斜。", 
            "辽鹤归飞后，叹巢林江燕，知傍谁家。", 
            "杜陵健笔犹在，吾道一龙蛇。", 
            "任写尽残砖，诗魂渺漠秋梦赊。"
        ], 
        "title": "忆旧游 其三", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "琐窗清梦少。", 
            "仙城路远，古香声杳。", 
            "甬曲句东，遥识庆湖襟抱。", 
            "西麓裁云万叠，共花外、吟魂分绕。", 
            "良自笑。", 
            "签幐鬓影，未输年少。", 
            "浪窥七宝楼台，助故国凄凉，感秋歌啸。", 
            "噀酒餐英，重写霜花腴草。", 
            "丝缕玄经绣网，轻付与、寒虫羁鸟。", 
            "幽恨悄。", 
            "愁吟画中灵照。"
        ], 
        "title": "玉漏迟 校读梦窗词集毕，因题其后。用草窗题梦窗霜花腴词集韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "寸心如结。", 
            "问南都论乐，倦怀何极。", 
            "便占取、词苑飞仙，似空际水云，半天霞色。", 
            "画舸垂虹，换箫谱、石湖花北。", 
            "想新声旧月，素手翠尊，小红应忆。", 
            "梅边赋情浪掷。", 
            "怅孤山误约，玄鬓今白。", 
            "溯露桥、吹笛音尘，付蝶枕昼惊，帐销浮碧。", 
            "帚石眠琴，沁肺腑、银潢秋汐。", 
            "怕人閒、蠹丛汗简，梦君未得。"
        ], 
        "title": "解连环 题白石道人歌曲后，用梦窗留别姜石帚韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "冠柳襟秦，推云拜石，丽词花外。", 
            "鸾肠凤语，响彻碧云天里。", 
            "自吹箫、侍儿按歌，串珠润玉冰丝碎。", 
            "想眷怀故国，冬青幽怨，楚兰深致。", 
            "犹是。", 
            "芳馨意。", 
            "看叠赋哀蝉，载赓春水。", 
            "弦凄韵远，付与秋坟诗鬼。", 
            "近南洼、夜窗曼吟，冷乌叫月风战苇。", 
            "怕轻翻、半卷残琼，尚滴金仙泪。"
        ], 
        "title": "琐窗寒 题花外集后，用山中白云悼玉笥山韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "恼乌啼，怨鹤警。", 
            "记否黄鹂三请。", 
            "嗟春远，渐岁晚，衣单鬓华霜炯。", 
            "感缁尘，念莝井。", 
            "宋玉悲怀凄哽。", 
            "江山在，怕谕蜀文章，变成哀郢。", 
            "望远伤高，伴夜色、红炉翠茗。", 
            "贳裘添酒，噀墨妆梅，此意共清冷。", 
            "南菊摇衰影。", 
            "倦笔无花，啼髻又醒。", 
            "漏沈沈、更剪愁镫，邀笛催雪梦未省。"
        ], 
        "title": "秋宵吟 秋老矣，京国寒深，蜀山乱久，拈石帚自度腔，为猿鹤讯", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "水玉调弦，金渊照影，抱琴呼友。", 
            "放歌皓首。", 
            "怕冰蟾、笑孤瘦。", 
            "湖山清响依然在，问莺燕、今犹是否。", 
            "便龟池送老，龙唇写韵，长啸挥手。", 
            "归后。", 
            "停云旧。", 
            "道误拟陶潜，映门无柳。", 
            "烟波自有。", 
            "钓徒添个閒叟。", 
            "江关不为悲摇落，赋哀怨、兰成恨久。", 
            "试徽外、断肠声，如见觥船泛酒。"
        ], 
        "title": "月下笛 题无弦琴谱后，用山中白云寄仇山村韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "旧时城郭。", 
            "怕閒云万叠，路迷笙鹤。", 
            "纵万里、车马朝天，奈燕市酒空，凤闱春钥。", 
            "向日湖阴，赋归晚、凋年桑落。", 
            "似方回度曲，老署四明，写恨弦索。", 
            "轻沤素盟误却。", 
            "想歌蘋怨碧，吟鬓非昨。", 
            "伴故侣、吹笛吹箫，尽娇引流莺，冻谢饥雀。", 
            "塞北江南，叹梦冷、清愁无著。", 
            "酹词仙、夜泉送响，听琴洞壑。"
        ], 
        "title": "解连环 题日湖渔唱后，用山中白云拜陈西麓墓韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "帝车翻，众仙舞们，天容欲墨。", 
            "轻飞乱洒，做弄河山失色。", 
            "问何年、玉京琼构碎寒碧。", 
            "圭璧散虚空，笑遇物、方圆无式。", 
            "神州陆沈，唯见漫空一白。", 
            "休扫除，任地留护袁安宅。", 
            "思昔。", 
            "深尊太学，寸铁无持，苦吟酣战，冰落陈东健笔。", 
            "嗟此醉、胡为左徒呵壁。", 
            "披云未远，奈当关虎豹，日光幽隔。", 
            "路阻寒门，取谮言兮，投畀穷北。", 
            "漏点沈沈，梦想华胥国。"
        ], 
        "title": "白苎 丙辰长至大雪，戏赋", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "天近蓬壶，雪明鳷鹊，电光交映千门。", 
            "白宫琼㠀，丹城绛阙，跨鳌界破银云。", 
            "九街喧笑语，倩谁觅、朝天梦痕。", 
            "旧香荀令，风流未减，倾坐恋余熏。", 
            "休更说、千金争漏刻，但满城车马，逗晓连昏。", 
            "窨梅愁吐，唐花尚噤。", 
            "冱寒勒住三分。", 
            "倚阑迷倦眼，恨犹锁、西山黛颦。", 
            "望春春远，凭拈短句招坠魂。"
        ], 
        "title": "飞雪满群山 丙辰腊节为阳历六年元日，灯会步雪，怆然有赋，用蔡伸道韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "瑶窗凤掩，楚佩龙衔，结解汗香乍袭。", 
            "柴窑雨过，绣岭汤分，皎映素肌微湿。", 
            "似华清、初洗凝脂，娇扶真妃未出。", 
            "牖罅谁窥暗遣，亲闻兰泽。", 
            "欲问连生豆蔻，自别蛮江，几曾轻摘。", 
            "雌雄瀑暖，姊妹泷温，绮障璅尘同涤。", 
            "奈神山、远水层波，难浣鲛宫恨碧。", 
            "剩泪寄、隔海遥缄，衫襦红藉。"
        ], 
        "title": "澡兰香 倚梦窗自度腔赋浴", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "愁倚危亭，禁城西角，恨压暮山无语。", 
            "千顷琼瑶供碎踏，那辨凫潭龙树。", 
            "花宫鲸杵。", 
            "韵落三叠单于，敲寒摇梦声酸楚。", 
            "谁道去天三百，偏迷归路。", 
            "不知是月是霜，是花是絮。", 
            "兜罗肤寸承步。", 
            "又疑是、流云沈羽。", 
            "倩谁款、玲珑珠户。", 
            "怕回雪、尊前罢舞。", 
            "藐姑骑鹤轻飞去。", 
            "问玉戏人间，留仙旧曲今能否。"
        ], 
        "title": "八犯玉交枝 其一 次日朝霁，与克群踏雪至江亭，归而雪复大作矣", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "寒甚尧年，运丁贤劫，问鹤鹤应无语。", 
            "人悯冬穷天更惜，幻作银城珠树。", 
            "圆穹低杵。", 
            "岁晚孤客衣单，围炉谁为添薪楚。", 
            "还被冷风吹泪，琼瑰盈路。", 
            "忆曾赋笔裁圭，诗心拟絮。", 
            "一时山雅扶步。", 
            "宴梁苑、纶巾欹羽。", 
            "更谁管、堆檐填户。", 
            "正屏曲、传歌按舞。", 
            "昔年风措今销去。", 
            "便换谱阳春，情怀记得阿连否。"
        ], 
        "title": "八犯玉交枝 其二 蘧庐见和。叠韵詶之", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "金石山渊，印铌匋封恣渔猎。", 
            "袌尧年古雪，青门市隐，身藏人海，名著京邑。", 
            "舂羽稽遥牒，斯冰汗、帝仓夜泣。", 
            "周秦远，虫蚑夔回，镜影铜华半规入。", 
            "泪洒金仙，贞元朝士，新诗叹尘箧。", 
            "向砑笺钤尾，鸾渟凤峙，管城汤沐，龙宾鹅帖。", 
            "重广安吴楫，西清鉴、篆人事业。", 
            "谁知我、壮悔雕虫，寄情镌楮叶。"
        ], 
        "title": "一寸金 赠铁笔张樾臣，用梦窗赠笔工刘衍韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "白云招下词仙宇。", 
            "想山中、梦绕烟萝深处。", 
            "芳草忆王孙，怨满湖风雨。", 
            "泛越归杭游兴懒，问几为、寻花来去。", 
            "愁去。", 
            "向蓟北燕南，吊今伤古。", 
            "琴趣未数欧晁，趁沤盟燕社，新题重赋。", 
            "梅种玉田春，叹老怀何许。", 
            "石碧帚山清更远，眷故国、予情难住。", 
            "无住。", 
            "听鹤响高寒，夜猿人语。"
        ], 
        "title": "真珠帘 以城书室覆龚本山中白云校正四印斋本，因题其后，用本集韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "鲛宫泉滴。", 
            "叹织绡输泪，海红愁隔。", 
            "眼缬花空，珠尘玉碾，帘窣冷吟烟直。", 
            "化身梅影瘦，寻旧月、前溪风色。", 
            "放襟袌，问平戎上策，何与词客。", 
            "游迹。", 
            "尚记忆。", 
            "南去北来，侧帽关山笛。", 
            "画省含香，青衫索米，曾赋汴京凝碧。", 
            "凤翎珍护好，文囿窜、江湖悽历。", 
            "漫自惜，付雪儿按歌，吹梦无隙。"
        ], 
        "title": "黄钟喜迁莺 题梅溪词集后，用本集韵", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "消得几多愁，倚冷香篝。", 
            "西窗帘卷暮悠悠。", 
            "数点梅花枝上雨，滴到心头。", 
            "谁与伴绸缪，烟篆茶瓯。", 
            "闲招癯鹤问情由，一卷离骚香雪里，算得清不？"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "小院闲窗，东阁南枝，一样轻盈。", 
            "问胎含冷艳，无多色相；", 
            "魂归倩影，几许娉婷。", 
            "短策羊裘，灞桥风笛，流水空山访旧盟。", 
            "而今也，对铜瓶纸帐，消受芳馨。", 
            "看来云淡烟横，问袖薄谁怜太瘦生。", 
            "但琼台风细，春魂欲活；", 
            "茅檐酒熟，处士多情。", 
            "三尺瑶琴，满身香雪，同向罗浮伴月明。", 
            "莓苔暖，有人飘缟袂，鹤刷疏翎。"
        ], 
        "title": "沁园春  咏梅", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "倚清秋，青山黄叶悠悠。", 
            "检将来零编剩稿，送归净土藏收。", 
            "记当年、晓风残月，东西走、敝尽羊裘。", 
            "野水鸥盟，寒云鹤梦，绝佳诗料咏清幽。", 
            "只无奈、牢骚哀怨，容易到心头。", 
            "空赢得、郊寒岛瘦，壮志都休。", 
            "酹香醪，深深再拜，祝卿魂魄无忧。", 
            "贮奚囊，花笺百幅；", 
            "矗孤冢，石碣长留。", 
            "可待追思，更谁凭吊，更谁剔藓认荒丘。", 
            "但满地斜阳衰草，虫语诉啾啾。", 
            "徘徊处，从今添得，一段新愁。"
        ], 
        "title": "多丽  瘗诗", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "夜漫漫，漏漫漫，一缕秋魂逐嫩寒。", 
            "诗心何处看。", 
            "意阑珊，梦阑珊，天亦无情月亦残。", 
            "愁痕缥缈间。"
        ], 
        "title": "长相思  秋宵", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "烛影摇红，帘波隔梦，月明遥念伊人。", 
            "书报平安，奈他消息沉沉。", 
            "霜花满地愁何限，剩虫声伴我长吟。", 
            "更难禁，剔瘦银灯，冷瘦秋心。", 
            "迢迢良夜轻辜负，恨蓬山咫尺，诳约刘晨。", 
            "十二雕阑，枉教凭到宵深。", 
            "依然星斗离离处，听千家断杵残砧。", 
            "思愔愔，不耐孤眠，不惯孤衾。"
        ], 
        "title": "高阳台  旅怀", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "绿意红酣，红妆醉软，韶华绮丽如昨。", 
            "燕痴未减柔情，蜂狂已钻新萼。", 
            "檀心娇怯，谁相伴、雨酥烟弱。", 
            "但风前独步行吟，花下一杯斟酌。", 
            "情旖旎，看开绣箔；", 
            "春酝酿，替遮翠幕。", 
            "咏诗喜对天香，延宾共寻芳约。", 
            "燕支点染，盈盈处、粉痕轻剥。", 
            "任东君开到酴醾，肯逐媚桃零落。"
        ], 
        "title": "东风第一枝  牡丹", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "风闪烛光红溜，雨织帘波绿皱。", 
            "一夜嫩寒中，酿出屏山浓透。", 
            "非旧，非旧，勒住艳阳春瘦。"
        ], 
        "title": "如梦令  拈淮海韵", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "惨绿愁红，春去也、了无颜色。", 
            "没情的、三番两次，风颠雨急。", 
            "嫩叶香消能几日，繁华如梦无消息。", 
            "任朱幡百尺系金铃，终岑寂。", 
            "阑干外，珠钿湿。", 
            "空怅望，胭脂泣。", 
            "是断肠时候，伤心痕迹。", 
            "春意三分归幻化，柔魂一缕还萧瑟。", 
            "对流莺，百啭燕呢喃，情何极。"
        ], 
        "title": "满江红  牡丹花谢凄然有作", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "惺惺相惜，又三年挨过，去向天涯讨生活。", 
            "问卿卿、这日别离恨愁，平白地、禁得那些儿么？", 
            "寻常厮守惯，问暖嘘寒，生受殷勤者般个。", 
            "身世太飘零，孤馆青灯，此番去、共谁行坐。", 
            "但锦字星星报平安，把几许相思，几分医可。"
        ], 
        "title": "洞仙歌  留别", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "别时多少相思事，怎相见疑人到底。", 
            "不将恩爱从头记，动不动冤家两字。", 
            "重重束茧眉间缀，一句句微词诟詈。", 
            "千回密恳红灯里，博不得些儿转意。"
        ], 
        "title": "杏花天", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "雕阑绣户，悔煞匆匆轻别去。", 
            "镇日伤心，难道相逢恨转深。", 
            "不瞅不睬，教我如何能暂耐。", 
            "还说恩情，比著当时没半分。"
        ], 
        "title": "减兰", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "登高雅集飞笺约，今朝喜无推却。", 
            "雾霁遥岑，烟消近局，长啸天风寥廓。", 
            "题糕新作。", 
            "向绝顶高歌，形骸脱略。", 
            "借问西风，纵情何似不羁鹤？", 
            "年年节中寂寞，况钧天沉醉，风月无著。", 
            "楚些声哀，山阳笛怨，久矣霓裳零落。", 
            "今番遇合。", 
            "算不比寻常，主宾酬酌。", 
            "好句敲来，晚霞同细嚼。"
        ], 
        "title": "如此江山  敬亭山登高题壁", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "画里人家，笛中花信，东风连日沉醉。", 
            "霞灯明处，锦幄张来，薰透天香无际。", 
            "雨颦烟腻。", 
            "君看取、江南佳丽。", 
            "整一片大块文章，争无檀注觞泥。", 
            "畅好春卿得意。", 
            "忒关情、无非酒畔诗里。", 
            "新妆照梦，古艳吹愁，领略温柔滋味。", 
            "娟娟此豸。", 
            "曾撞破、清平王气。", 
            "试验向蝶板莺簧，年来都带馀殢。"
        ], 
        "title": "花发沁园春  牡丹", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "相思有迹留纨素。", 
            "倩何人、通个殷勤去。", 
            "蝶憨蜂痴，断难轻诉，便教死也无情趣。", 
            "明知不是东风误，甚东风、不向枝头护？", 
            "要向天涯，乱吹花絮，仗谁珊网能收贮。"
        ], 
        "title": "七娘子", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "红灯下，泥饮劝金尊。", 
            "翠袖半翻笼玉笋，轻霞微泛衬鬟云。", 
            "薄愠也殷勤。"
        ], 
        "title": "梦江南四阕 其一", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "庭院里，软语度花梢。", 
            "一脉秋波流眼角，万重春怨熨心苗。", 
            "良夜正迢迢。"
        ], 
        "title": "梦江南四阕 其二", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "相见惯，落落本无私。", 
            "瓜戚兰亲常接近，风姨月姊莫相疑。", 
            "珍重凤皇枝。"
        ], 
        "title": "梦江南四阕 其三", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "回身去，花底步迟迟。", 
            "屏角但看留旧影，琴心没处托微词。", 
            "无可奈何时。"
        ], 
        "title": "梦江南四阕 其四", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "六曲屏山，遮不住、清寒一线。", 
            "镇日走、斜风细雨，春魂醉软。", 
            "薄雾界开杨柳黛，湿云笼瘦桃花面。", 
            "只声声啼鸟尚多情，提壶劝。", 
            "花须露，深深见。", 
            "墙衣翠，沉沉现。", 
            "对桐阴小径，湘帘半卷。", 
            "烟里踏枝归鹊重，香中唤梦流莺远。", 
            "恁清砧短笛送黄昏，何清怨。"
        ], 
        "title": "满江红  坐雨", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "浅淡眉重画，蓬松髻未梳。", 
            "眠云绣榻弱难扶。", 
            "记得红窗春睡醒时无？", 
            "杨柳抽青早，芭蕉展绿初。", 
            "马蹄消尽客功夫。", 
            "闪得相思两字不成书。"
        ], 
        "title": "南歌子  用六一韵代寄", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "我有凤鸾奇字，唾向玫瑰花里。", 
            "入手月如规，夜迟迟。", 
            "眼角眉端投准，都是别来情分。", 
            "他日月重明，作么生？"
        ], 
        "title": "一痕沙  记梦", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "雄剑一声啸，花气涌如潮。", 
            "苍茫痛饮歌哭，又是岁除宵。", 
            "去日芳华无迹，此日笙歌无恙，来日恐无聊。", 
            "醉眼看儿辈，予室尚翘翘。", 
            "吟眉动，箫心热，酒情豪。", 
            "年光原是如锦，人自等闲抛。", 
            "不数须眉脂粉，无论朱颜白鬓，今夕总魂消。", 
            "安得身千亿，处处吊吾曹。"
        ], 
        "title": "水调歌头  除夕", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "风雨傲黄梅，清冷无情绪。", 
            "一缕烟消午梦醒，又是斜阳暮。", 
            "流水任潺湲，祗道春长住。", 
            "燕子呢喃为底娇，春早随流去。"
        ], 
        "title": "卜算子·感事", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "井梧叶下，暗私语商量，携雏归早。", 
            "朱楼绕罢，又傍画帘低道。", 
            "似诉别离怀抱，还眷恋西园烟草。", 
            "匆匆抛却香巢，不管柳条吹老。", 
            "寒峭。", 
            "云山路窅。", 
            "望旧国乌衣，梦魂缥缈。", 
            "年年邮传，阅尽晓风参照。", 
            "又到芦花瘦了，问愁损红襟多少。", 
            "黄昏有客天涯，盼汝故乡信杳。"
        ], 
        "title": "双双燕 归燕", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "丝炙牙琴，香温锦瑟，海山灵操刚罢。", 
            "青鸟含巾，黄云削䯻，翻剪彩霞成帕。", 
            "飞琼梦醒，染仙骨、酡颜偷借。", 
            "一昔生绡，醉眼误他，小桃低亚。", 
            "绛宫绮笺自写。", 
            "向东风、酒醺今夜。", 
            "想是凌波，归晚淡脂慵卸。", 
            "还怕出门一笑，蓦照影、斜阳古祠下。", 
            "锦袜横江，茜窗烛灺。"
        ], 
        "title": "天香", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "叶密藏莺，花孤恋蝶。", 
            "春光依旧人轻别。", 
            "垂杨何事也销魂，尊前时按蛮腰折。", 
            "宝鼎香残，瑶筝谱歇。", 
            "夭桃一树吹红雪。", 
            "小楼无地贮閒愁，尽付与晓风残月。"
        ], 
        "title": "踏莎行 旗亭千里，离绪一襟，触景怀人，凄然点笔", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "高柳压重檐。", 
            "翠线风牵。", 
            "碧城深锁夕阳天。", 
            "燕子似知吟欲倦，软语相兼。", 
            "韵事倩谁添。", 
            "碧冷湘弦。", 
            "别来鸥梦几时圆。", 
            "落尽梨花人不见，肠断今年。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "晕蚀苔花，形摹璧月，汉宫遗事重数。", 
            "小小鱼鳞，曾裛蓬莱仙露。", 
            "认篆纹、钗股依然，问回首、觚棱何处。", 
            "堪据。", 
            "伴晋砖斋里，一般怀古。", 
            "休说兴亡恨苦。", 
            "只片影鸳鸯，泣残秋雨。", 
            "吉语空存，那见朝阳前度。", 
            "算输他、铜雀风流，幸未与、玉鱼尘土。", 
            "珍贮。", 
            "付词人拂拭，雅怀遥赋。"
        ], 
        "title": "月华清 少眉弟于市中购得汉瓦当一片，文曰“长乐无极”。四围蚀缺字尚可辨，喜填一阕，索予同赋", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "溪藤尺五，貌短篱几折，种来寒碧。", 
            "风露气分葵苋外，合付山厨秋未。", 
            "溜雪根肥，腴烟甲媆，未许园丁摘。", 
            "数花斜袅，误他傍觑黄蝶。", 
            "堪叹老去英雄，闭门心事，只汝曾窥得。", 
            "半亩新霜残照里，餐去谁怜秀色。", 
            "黛影浓添，麋香淡染，清趣真如活。", 
            "庾郎贫苦，食鲑休笑三白。"
        ], 
        "title": "百子令 题墨绘白菜小帧", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "尽花前、唾壶敲缺，高歌青眼谁子。", 
            "两行红粉司空惯，那有风尘知己。", 
            "笙管地。", 
            "只浅醉閒吟，短尽元龙气。", 
            "镕金铸泪。", 
            "纵绣幕、调筝深杯，说剑回首只憔悴。", 
            "黄獐手，轻换剡溪鱼计。", 
            "长安难索官米。", 
            "茶烟鬓影萧萧雨，自断此生休矣。", 
            "尘海里。", 
            "总一样，飘零紫燕浑相似。", 
            "浮云世事。", 
            "问麴糵三升，隃麋半斗，消得古愁未。"
        ], 
        "title": "摸鱼儿 仲虞星巢招饮珠江，未赴，填此解嘲", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "群莺声乱。", 
            "记双柑共擘，倚阑听倦。", 
            "小篆镌华，翠石玲珑，字字惹伊悽恋。", 
            "飞残柳絮芳园寂，奈梦痕、草桥人远。", 
            "只朝朝、纫并秋兰，锦带佩囊相伴。", 
            "应料风枝写就，与玄玄、小印纤手钤遍。", 
            "一缕红心，一捻红情，珍重莫教轻损。", 
            "青楼侠气都销尽，剩片玉、芙蓉烟泫。", 
            "看流传、笔仿冰斯，恍惚画眉深浅。"
        ], 
        "title": "绿意 题汪憬吾藏王百谷赠马湘兰小印拓本，篆纹曰“听鹂深处”，印方一寸二分，边款书“王百谷兄索篆，赠湘兰仙史何震”十三字", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "柔情绮岁莺能语。閒情老境鸥相侣。", 
            "犹有旧心肠。花间立夕阳。", 
            "愁多如乱发。未解丝丝结。", 
            "飞絮纵飘零。浮生尚化萍。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "未醉遨头倒玉卮。", 
            "夕阳楼阁晚镫移。", 
            "有人偷样画蛾眉。", 
            "一霎灭明惊倩影，十分圆合盼佳期。", 
            "上元春景最相思。"
        ], 
        "title": "浣溪沙 正月初三新月", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "米家小㡧，认三椽、老屋湿云吹皱。", 
            "寂寞柴关人不到，听断隔江残漏。", 
            "虚牖无眠，短檠有味，响滴茅龙透。", 
            "濛濛望远，鬓眉照去依旧。", 
            "恍惚佛火留青，渔篝闪碧，树里看如豆。", 
            "中有苍茫怀古意，想见诗心都瘦。", 
            "万籁俱沈，双花欲灺，冷景能消受。", 
            "兴酣落笔，淋漓还羡高手。"
        ], 
        "title": "壶中天 题憬吾雨屋深镫图", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "甚悽悽、鸺鹠啼遍，狞飙寒厉如许。", 
            "铜瓶冷剩红梅瘦，此外春光何处。", 
            "天不语。", 
            "任泪洒山远，黯淡冬青树。", 
            "呼鸾道古。", 
            "看一角芜城，荒苔败堞，眼底尽愁绪。", 
            "钟声送、指点昏鸦三五。", 
            "迷林知否归路。", 
            "群而未解兴亡恨，艳说承平歌舞。", 
            "情自苦。", 
            "纵织箔钞书，意气仍龙虎。", 
            "寻芳尚阻。", 
            "待人日题诗，花朝呼舸，主客画图补。"
        ], 
        "title": "买陂塘 酒后登城晚眺，寒飙逼人，春游尚阻，填此遣怀。时壬子冬至后十五日也", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "幽馨细认，照絁衣冷澹，漫烧银烛。", 
            "笑伴匏卮秋色嫩，待嫁东风谁属。", 
            "铁欲生棱，奁宜渍粉，种异侯门绿。", 
            "心同酸楚，美人遥隔空谷。", 
            "太息暗换春华，情伤蔓抱，已误芳期卜。", 
            "愿报琼琚归永好，艳之绛都词曲。", 
            "绮恨难灰，朱颜有药，莫向仙灵祝。", 
            "诗肠纵瘦，杖头长此芬馥。"
        ], 
        "title": "百子令 节盦自梁格庄寄赠海棠、木瓜，樊云门纪以诗属余填词", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "鬓抹螺青，腰量蝶瘦，尚馀旧时情绪。", 
            "层楼今寂寂，曾消受银镫听雨。", 
            "香留人住。", 
            "笑曲苑重逢，蓝桥难渡。", 
            "相窥处，似嗔还喜，暗传眉语。", 
            "记否。", 
            "酒倦歌残，说华年水逝，易伤迟暮。", 
            "燕巢知稳未，应念彼娟娟心苦。", 
            "迷离烟树。", 
            "料减尽梨涡，玉容非故。", 
            "人何去，楝花门外，几番延伫。"
        ], 
        "title": "翠楼吟 题款翠楼小影卷子", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "酴醾开了，又春归何处，与人俱老。", 
            "白袷看花情绪短，非复旧时怀抱。", 
            "镜影伤心，钗声入梦，往事浮云杳。", 
            "落红帘幕，新愁知酿多少。", 
            "差喜烛畔樽前，搓酥滴粉，一朵留娇小。", 
            "谁解文园游兴倦，空剩酒襟诗稿。", 
            "石帚词仙，云英美眷，恨不相逢早。", 
            "双瞳剪水，怎禁临去波悄。"
        ], 
        "title": "壶中天 惜春", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "咫尺珠江，是当日、谢家棋墅。", 
            "兰干外，灯船月丽，悠扬箫鼓。", 
            "绣幔翠围鸳梦夜，雕廊绿暗蝉声午。", 
            "忆角巾，腰笛惯登临，车茵吐。", 
            "红羊劫，成焦土。", 
            "青衫泪，空秋雨。", 
            "纵楼台仍旧，怆怀谁语。", 
            "雁序况伤云畔影，燕巢休问堂前主。", 
            "笑蓬莱、清浅已三番，从头数。"
        ], 
        "title": "满江红 烟浒楼小集感赋", 
        "type": "词", 
        "yun": null
    }, 
    {
        "author": "沈泽棠", 
        "era": "近现代", 
        "subtype": null, 
        "text": [
            "漏箭催年，帘旌漾暝，阑珊应笑陈人。", 
            "预数花风，暗吹芳信无痕。", 
            "痴心未许流光换，倩啼鸦唤住黄昏。", 
            "判今宵，似叶寒襟，冷伴梅魂。", 
            "明朝知有提壶约，便大钱留得，扶醉前村。", 
            "卅载浮名，閒情都付桃根。", 
            "豪怀漫与潮争长，趁新潮、打桨迎春。", 
            "任寻常，酒债重重，剥啄柴门。"
        ], 
        "title": "高阳台 除夕遣怀", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "叵耐东风作恶，无端吹雨吹晴。", 
            "恼乱杨花千百朵，催啭黄鹂三两声。", 
            "寻春春已行。", 
            "等是良辰佳日，依前水秀山明。", 
            "短笛谁家歌一曲，不似当时韵最清。", 
            "何堪忆洛城。"
        ], 
        "title": "十拍子 西京送春作", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "雨止出流萤，遥共星光大。", 
            "静爱微明动太虚，我自闲中卧。", 
            "花发旧年枝，月照新来我。", 
            "似旧还新无限情，只是情无那。"
        ], 
        "title": "卜算子", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "十丈红尘一霎休。", 
            "偶凭林壑散羁愁。", 
            "晚风吹帽临官道，小辇催诗纪旧游。", 
            "云淡淡，意悠悠。", 
            "乱蝉声里雨初收。", 
            "柳光岚翠知多少，又是新来一段秋。"
        ], 
        "title": "思佳客 西山道中", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "年时别。", 
            "新词一曲情凄切。", 
            "情凄切。", 
            "霎时儿雨，霎时儿月。", 
            "藕花池畔音书绝。", 
            "玉簪虽好何堪折。", 
            "何堪折。", 
            "少年情事，早秋时节。"
        ], 
        "title": "忆秦娥 对玉簪花作", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "藕花池畔音书绝。", 
            "二十馀年如电掣。", 
            "当时总是有情痴，此日竟成无泪别。", 
            "人间无计相抛撇。", 
            "唯有春花秋夜月。", 
            "花原长好月长圆，春去秋来情不竭。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "红叶疏钟有梦思。", 
            "行云脉脉意迟迟。", 
            "此情唯有自家知。", 
            "晴雪远山光暗澹，疏枝晓日影披离。", 
            "荒寒时节倍怜伊。"
        ], 
        "title": "浣溪沙 题子谷红叶疏钟诗后", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "凭谁写出相思梦，红叶疏钟。", 
            "红叶疏钟。", 
            "叶落钟休梦转空。", 
            "而今梦也无从做，何处相逢。", 
            "何处相逢。", 
            "除是秋林叶再红。"
        ], 
        "title": "采桑子 再题", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "户外轻霜暗湿衣。", 
            "檐前新月又如眉。", 
            "心事万重云万里，夜寒时。", 
            "尺八吹成长笛怨，七弦弹作两情悲。", 
            "多少栖鸦栖不定，尽南飞。"
        ], 
        "title": "浣溪沙 寒夜羁旅中，听邻人吹尺八、弹琴，尽成幽怨之音矣，赋此寄意", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "霜重月华明，照澈东西南北。", 
            "也有心儿一个，是人间月色。", 
            "茫茫云海万千重，重重自相隔。", 
            "了得一般无碍，仗些儿心力。"
        ], 
        "title": "好事近", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "何处可登台。", 
            "淡日晖晖晚景催。", 
            "剩有小花篱外见，谁栽。", 
            "雪里青松是上才。", 
            "莫道不归来。", 
            "知否梅花待著开。", 
            "人意似梅梅似雪，皑皑。", 
            "一曲阳春醉满怀。"
        ], 
        "title": "南乡子", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "无限事，欢少恨偏多。", 
            "都说销愁唯有酒，却看酒尽奈愁何。", 
            "莫若且高歌。"
        ], 
        "title": "望江南 其一", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "何限意，梦短夜偏长。", 
            "剩自将心托明月，青天碧海好相将。", 
            "千里共辉光。"
        ], 
        "title": "望江南 其二", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "天上月，何事照人间。", 
            "才共蛾眉舒窈窕，却随鸾镜斗婵娟。", 
            "圆缺总无端。"
        ], 
        "title": "望江南 其三", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "云外月，夜夜总清腴。", 
            "碧海青天情不竭，嫦娥抛却睡工夫。", 
            "光景莫教无。"
        ], 
        "title": "望江南 其四", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "西京风味。红粉佳人千百队。", 
            "一夜秋霜。十里枫林耀日光。", 
            "卷头好在。一样枝头红不改。", 
            "生面能开。留与诗人点缀来。"
        ], 
        "title": "减字木兰花 凤举以红叶装贴震先小照册上，颇有韵致，戏作此词", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "青女飞霜颇耐寒。", 
            "素娥揽镜怯衣单。", 
            "林间风动叶声乾。", 
            "云鹤去来三万里，梅花开落一千年。", 
            "海波引起与同看。"
        ], 
        "title": "浣溪沙 其一 寒夜作", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "天北天南任转蓬。", 
            "一生心事属冥鸿。", 
            "词人老去酒樽空。", 
            "旧恨暗于残月色，新词艳作好花丛。", 
            "几时花月又春风。"
        ], 
        "title": "浣溪沙 其二 题子庚濯绛宦词", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "今日见晴空，明日阴晴难度。", 
            "一任天公做弄，有谁能管著。", 
            "飞来群鹊闹斜阳，半点无拘缚。", 
            "别是一般滋味，看人家欢乐。"
        ], 
        "title": "好事近", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "心事千般各有因。", 
            "猜时那有见时真。", 
            "话言一一传天使，烦恼重重缚爱神。", 
            "情缱绻，意殷勤。", 
            "年年见惯月华新。", 
            "语君一事君须会，莫道嫦娥是故人。"
        ], 
        "title": "思佳客 共凤举谈赋此", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "惜惜惺惺无限意，四弦并作心弦。", 
            "一弦一拨往来弹。", 
            "人生多少事，总是诉悲欢。", 
            "悲里四时非我有，欢时啼笑俱妍。", 
            "连环欲解苦无端。", 
            "君看窗外月，今夕又将圆。"
        ], 
        "title": "临江仙 赠友", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "狂态醒时真。", 
            "不把浇愁酒点唇。", 
            "一笑凌风三岛去，何因。", 
            "两地平分月一轮。", 
            "见说早梅新。", 
            "折取高枝寄远人。", 
            "莫作寻常梅萼看，凭君。", 
            "雪里霜前最有神。"
        ], 
        "title": "南乡子 寄远", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "少年心事观花眼。", 
            "秋艳也同春色看。", 
            "回头红叶下枫林，昨日画图今日换。", 
            "四时却似车轮转。", 
            "日莫天寒天不管。", 
            "更于何处说春情，雪里疏梅三四点。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "万松相对意萧然。", 
            "雪迷漫。", 
            "更清妍。", 
            "非雾非花，做就四垂天。", 
            "玉宇琼楼天上有，却不道，在人间。", 
            "鸟声如说晚来寒。", 
            "水沉山。", 
            "碧潺湲。", 
            "乘兴游人，缓缓放归船。", 
            "莫上长桥桥上望，灯火暗，保津川。"
        ], 
        "title": "江城子 雪中游岚山晚归作", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "柳外雷轻转，塘前雨乍晴。", 
            "偶然来听放荷声。", 
            "恐有蜻蜓，飞过已先惊。", 
            "珠迸琴弦滑，香添笛韵清。", 
            "有声有色更多情。", 
            "疑是青峰，江上遇湘灵。"
        ], 
        "title": "南歌子", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "神州不古兮战火纷披，皇穹冥冥兮燥湿不时。", 
            "旱魃为灾兮桑麻枯而新苗死，酷吏索租兮时难年荒而不知。", 
            "耕于东皋兮泉枯而土坼，土无所出兮抚耒耜以长悲。", 
            "宵小蜂起兮入于乡而掠无恤，蝗蝻振振兮集于野而食无遗。", 
            "尘飞野马兮痴龙睡，饿莩皇皇兮将何之？", 
            "枵腹转雷兮空厨而绝粒，仰屋无策兮胡以为爨火之炊。", 
            "思乞食于他乡兮羞沿门而托钵，顾饥渴之驱人兮乃行行而回迟。", 
            "携子女以远出门兮停出门而欲绝，坐邮亭而叹息兮就长途之逶迤。", 
            "风萧萧兮路漫漫，望三叉之歧路兮羌徘徊而无所依。", 
            "酣笙歌于高楼兮酒肉薰天饱欲死，我独何辜兮去离乡井而穷困若兹。", 
            "兔窟深而鹰巢危兮各有托，我独何尤兮块独穷愁而奔走流离！", 
            "泪尽兮肠绝，心碎兮颜衰，衣百结兮风侵骨，首如蓬兮鬓如丝。", 
            "子女饥索饼兮呱呱其不已，人生到此兮堪斫地问天以长噫！"
        ], 
        "title": "饥民叹 春旱不雨，饿莩载路，同学刘君季端见示此作，感而和之", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "君不见，一食万钱无下箸，不及陶家村酿馥。", 
            "君不见，御厨八珍餍不足，不及芜蒌荐豆粥。", 
            "君看甘脆与肥浓，何如至味乐野蔌。", 
            "秋冬霜雪寒，榛子及时熟。", 
            "妇竖拾空山，风来落簌簌。", 
            "舂之复揄之，如豆付磨轴。", 
            "枫柴烧石灶，黄荠煮绛玉。", 
            "既无肥沃粗，亦异酸寒俗。", 
            "干戈浑未解，云雨长翻覆。", 
            "朱门喧绮筵，北里沸丝竹。", 
            "役役斫汝真，未死神先哭。", 
            "先生抱书眠，形骸无拘束。", 
            "但饮青莲酒，不干子张禄。", 
            "鸡鸣饭熟时，陶然吾果腹。"
        ], 
        "title": "榛子腐并序", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "几年养羽翰，因风欲翱翔。", 
            "何处迟栖息，丹木正芬芳。", 
            "如何西王母，相期复相忘。", 
            "海水茫茫绿，从谁诉衷肠。", 
            "回首呢喃燕，结巢依兰芳。", 
            "翩翩樊篱鴳，亦复嬉春阳。", 
            "天风吹弱羽，徘徊一悲伤。"
        ], 
        "title": "杂和步兵咏怀诗十四首录八 其一", 
        "type": "古风", 
        "yun": "阳"
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "天才与鬼才，问谁判二李。", 
            "莺声与凤声，淆乱非今始。", 
            "胡能委曲安，寄迹混荆杞。", 
            "莫歌行路难，行路慎举趾。", 
            "不见十年贞，谅哉彼姝子。", 
            "羞画长蛾眉，炫嫁不如已。"
        ], 
        "title": "杂和步兵咏怀诗十四首录八 其二", 
        "type": "古风", 
        "yun": "纸"
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "拔剑一长啸，击节复高歌。", 
            "悠悠好年华，瞬间已经过。", 
            "丈夫休苟得，顾乃长蹉跎。", 
            "美人怀天末，芳草梦山河。", 
            "将欲相因依，长途险阻多。", 
            "险阻能逾越，再误当如何。"
        ], 
        "title": "杂和步兵咏怀诗十四首录八 其三", 
        "type": "古风", 
        "yun": "歌"
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "塞北多高山，风云幂崇岑。", 
            "江南足瘴厉，龙蛇盘泽林。", 
            "扬眉但去去，不足惕胸襟。", 
            "海气观溟渤，沙漠啸穷阴。", 
            "山路非险阻，涛撼非恶音。", 
            "何者为险恶，君看世人心。"
        ], 
        "title": "杂和步兵咏怀诗十四首录八 其四", 
        "type": "古风", 
        "yun": "侵"
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "隔海望神山，欲济无舟梁。", 
            "何处采兰芷，结念涉茫茫。", 
            "昔与卿别时，期我速飞翔。", 
            "胡为支机石，渺渺空相望。", 
            "今日蒲抽绿，明朝枫醉霜。", 
            "无端画眉笔，只以写哀伤。", 
            "男儿不得志，侘傺岂能常。", 
            "吾当叩九阍，达诚拜绿章。"
        ], 
        "title": "杂和步兵咏怀诗十四首录八 其五", 
        "type": "古风", 
        "yun": "阳"
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "钧天久沉醉，银潢日以倾。", 
            "浮云蔽白日，四郊昼昏冥。", 
            "空言亦何补，声华以为荣。", 
            "当时鴃未鸣，芳草恰初生。", 
            "万象待春晖，何为祇荧荧。", 
            "高丘乃无女，结缡与谁并。", 
            "端士好休整，谁共诉襟情。"
        ], 
        "title": "杂和步兵咏怀诗十四首录八 其六", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "若木发其荣，兰芷吐其幽。", 
            "我待贡玉堂，贻我以清秋。", 
            "瑶琴一以拂，岁月何悠悠。", 
            "涉世有白眼，洗耳无清流。", 
            "心事委长波，不堪久沉浮。", 
            "亦知尘世间，肮脏不可流。", 
            "十洲凤顑颔，九关虎遨游。", 
            "蓄意将何著，真如不系舟。"
        ], 
        "title": "杂和步兵咏怀诗十四首录八 其七", 
        "type": "古风", 
        "yun": "尤"
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "三山招鸾鹤，九苞致凤皇。", 
            "沉珠合浦渊，委剑昆吾冈。", 
            "无为岂不善，何以剔蛮荒。", 
            "仙仙理其纲，愤愤善珍藏。", 
            "贯一以求之，声教与风翔。", 
            "安得三年艾，理此万羸伤。"
        ], 
        "title": "杂和步兵咏怀诗十四首录八 其八", 
        "type": "古风", 
        "yun": "阳"
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "千岁老樟冻不死，上巢鹤鹘下蝼蚁。", 
            "兀兀孤高天地中，落落盘踞空山里。", 
            "空山日月不知年，青冥古黛上参天。", 
            "风雷夜挟蛟龙战，雨露秋酣鬼母眠。", 
            "自知材大难为用，不甘枯老随凡众。", 
            "一朝野火忽燎原，拚把崔嵬轻葬送。", 
            "万叶千枝化火城，煌煌一炬火无情。", 
            "霜皮飘作轻灰洒，古干訇为霹雳声。", 
            "青年怒兕烦呵惜，烟散灰飞救不得。", 
            "行人驻足失阴凉，回首枝柯空叹息。", 
            "南山浓绿发垂杨，东山桃李亦芬芳。", 
            "老樟玉碎寻常事，不肯埋奇瓦砾场！", 
            "明日秋风吹一概，排云俊鹘来天外。", 
            "树崩巢覆不可寻，山鬼啾啾作惨欬。"
        ], 
        "title": "樟灾并序", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "今年水旱何不匀，一淋一亢窘吾民！", 
            "今日造物何不仁，千呼万吁略无闻。", 
            "天公若曰此末劫，兵革之际灾宁论。", 
            "秋来海上飓风作，摧坚撼密何纷纷。", 
            "三日作怒号，五日肆扬尘。", 
            "如大乘偈狮子吼，如元黄战群龙嗔。", 
            "鲸钲鼍鼓数千里，长江流域会其鼓荡之方新。", 
            "先生宛中忽大笑，如忧患之攒集苍莽奔赴而纷纭。", 
            "先生阅世慨劫运，久矣持心證法轮。", 
            "安得大王之风长鲸之浪席卷无畔垠，涅槃世界于净国，而度灭万劫之芸芸！"
        ], 
        "title": "飓风", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "帝遣天吴移海水，泉唐直下一千里。", 
            "双丸鼓荡生长潮，越山日夜浪花里。", 
            "我来访古啸长风，银涛为我排山起。", 
            "排山席卷轰雷霆，掀天拍岸喷流星。", 
            "太空磅礴喜无绊，天地失色青冥冥。", 
            "招来罔象负白羽，我欲乘风破浪去。", 
            "不见衔刀旧阿童，回头听取公无渡。", 
            "素车白马气何雄，西行海若喷霓虹。", 
            "山飞海立畴之功，瑰异奇观吞吐中。", 
            "噫吁嘻，潮来潮去谁为主？", 
            "铁券河山夕照暮。", 
            "属镂泥马几兴亡，涛头至今有馀怒。", 
            "君不见灵旗鼍鼓走蛟螭，千人褫魄潮来时。", 
            "单衣踏浪弄潮儿，问煞风波总不知。"
        ], 
        "title": "曲江潮", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "若有人兮佩宝璐，舞回风兮展细步。", 
            "罢笙簧兮悄迟徊，有所思兮愁春暮。", 
            "杨柳兮青青，芳草兮纵横。", 
            "啼鸟兮流莺，东风兮无情。", 
            "无情兮何极，采蘼芜兮太息。", 
            "长太息兮私自怜，采花枝兮怅韶华之驶急。", 
            "照明月兮流黄，转斗柄兮常羊。", 
            "改火兮移宫，白日兮堂堂。", 
            "警激楚之哀徵兮，余理曲而结中肠。", 
            "众女谓余兮褰裳，羌画眉兮而炫嫁兮，及岁华之未央。", 
            "鱼何游兮鲽鲽，乌何飞鹣鹣，罨芳蔼兮旖旎，锁深闺兮远嫌。", 
            "女贞兮亭亭，余心兮矢贞，求吉士兮媒劳，瑶琴一抚兮，挥余涕之盈盈。"
        ], 
        "title": "挼花曲", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "秋情如秋风，散漫本无际。", 
            "偶与万物值，相逢成凄厉。", 
            "道力战群魔，阴阳蚀其内。", 
            "悠悠白露凉，掩映红兰瘁。", 
            "忧来若朝云，蓊然郁而至。", 
            "无情何苍茫，有情何侘傺。", 
            "愁亦不可扫，病亦意中事。", 
            "同声素心交，秋来乖寤寐。", 
            "形骸委清遒，魄力支元气。", 
            "作诗投病榻，裹饭非吾计。", 
            "一笑向西风，秋心摇凉味。"
        ], 
        "title": "柬琴友李三问疾", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "世态续齐谐，人心矗秦岭。", 
            "我于万险中，偶然记光景。", 
            "蜀琴弹素怀，飒飒七弦冷。", 
            "申以白石烂，长夜一何永。", 
            "魍魉狙行人，鬼蜮射春影。", 
            "睥睨六合中，蹙蹙靡所骋。", 
            "一抱飞扬心，群魔寇动静。"
        ], 
        "title": "杂诗和陶韵十二首录二 其一", 
        "type": "古风", 
        "yun": "梗"
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "弱水三清浅，浮世万沧桑。", 
            "何为逐粱肉，何必厌糟糠。", 
            "以非金石质，而经营糗粮。", 
            "如何此弱龄，能不斫纯阳。", 
            "吾观群动息，蠕蠕正可伤。", 
            "天公长游戏，傀儡牵四方。", 
            "兼善吾未能，回头理素觞。"
        ], 
        "title": "杂诗和陶韵十二首录二 其二", 
        "type": "古风", 
        "yun": "阳"
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "古亦有山川，古亦有锋镝。", 
            "如何今别离，惨于古离别。", 
            "别情最不堪，今日君与妾。", 
            "悲笳喧大营，斑骓鸣路侧。", 
            "去去不可留，泪下痛沾臆。", 
            "去年关外战，白骨如山积。", 
            "无端大出兵，今年斗苏浙。", 
            "男儿飞扬心，万死博勋业。", 
            "吞声逐枪炮，置身戎卒列。", 
            "功名不可知，死生非为国。", 
            "古人重守边，今人斗同室！", 
            "所以伤别离，别离殊不值。", 
            "新妇叹无襦，丈夫方行役。", 
            "洒我襟上泪，续君沙场血。", 
            "血泪一以尽，哀哉两决绝。"
        ], 
        "title": "今别离", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "山头寒鸦冻不死，岭上玉梅已秀发。", 
            "密密同云二九天，北风吹作漫天雪。", 
            "春痕掐到雪中条，忽惊腊八是今朝。", 
            "先生大笑冲寒起，蹇驴一径踏琼瑶。", 
            "前头树色何清绝，树里茅檐半明灭。", 
            "林背僧庵林外桥，时见提壶人出没。", 
            "提壶人过有闲心，先生顾盼有闲吟。", 
            "相逢雪里无言说，不觉陶然忘古今。", 
            "古亦有梅吹芗泽，古亦有雪铺莹白。", 
            "古人嚼雪探梅处，今人不见古人迹。", 
            "今年寒燠错江南，冬来久滞玉龙骖。", 
            "直闻腊鼓敲年底，始见头番雪意酣。", 
            "思将禅向维摩證，思将米向袁安赠。", 
            "恐被孤山鹤笑人，不如归坐炉香定。", 
            "炉香定处白无尘。", 
            "三尺瑶琴照古春。", 
            "潋滟村醪如此醇，缥缈心光如此新。", 
            "呵开冻墨蟾蜍砚，大书好句答良辰。"
        ], 
        "title": "腊八日巳分大雪", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "暮宿岩前司，朝发岩前司。", 
            "岩前山水寂，行人肠断时。", 
            "缥缈青芙蓉，晨光明灭处。", 
            "奇峰欲招人，低徊惭却顾。", 
            "我行非衣食，尤非利与名。", 
            "非戎亦非贾，天地一身轻。", 
            "为我孕奇云，为我留青嶂。", 
            "相期在异时，长啸天都上。", 
            "黄山如有灵，此言颔而记。", 
            "今夜旅魂飞，先落白云际。"
        ], 
        "title": "初三日岩前司晓发望黄峰感赋", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "雨脚飞丝夕照芗，山痕宛宛眉棱长。", 
            "招来紫衿归画梁，溪头无数幽兰芳。", 
            "幽兰吹泽波声小，白芷青蘋几回老。", 
            "龙骨巉巉日寂寥，水流不接蓬瀛岛。", 
            "中洲北渚渺予心，雨雨风风直至今。", 
            "薄凉摇曳溪上吟，海门东望白云深。"
        ], 
        "title": "溪上吟", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "山骨棱棱剑气寒，一天黄日白云乾。", 
            "结庐曾是红尘外，珍重梅花折岁阑。", 
            "一角斜阳冷处晴，寻诗人在画中行。", 
            "冬来亦有轩轩句，却谱冰霜作尾声。", 
            "酒怀苍莽郁奇峰，叱破烟云一万重。", 
            "今日江南无铁丐，紫葡萄酿为谁浓？", 
            "一帘霜气扑眉棱，下有铜龙夜欲冰。", 
            "料理青山吾事毕，心光默照定中灯。"
        ], 
        "title": "冬日山居杂诗", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "玉颜妾自爱，妾意君知不？", 
            "春风吹含桃，安能及时羞！", 
            "相看奈何许，相契各自怜。", 
            "西陵矢松柏，可以卒千年。", 
            "何以结盟誓，分钗复折簪。", 
            "地球亿万转，不转两人心！"
        ], 
        "title": "古意", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "义死礼荒金粉哭，佹诗人和伤心曲。", 
            "凄凄恻恻哀江南，一时泪洒春波绿。", 
            "江南曾是佳丽地，万户千门皆秀色。", 
            "扇底扶香玉照春，筵前聘月花随侧。", 
            "击碎银篦酒意豪，酣来绣帐清寒勒。", 
            "东家兰芷正芬芳，西家权贵夸羽翼。", 
            "一朝笼战起元黄，春去欲留留不得。", 
            "燕麦兔葵有血腥，颓垣断井馀叹息。", 
            "风光回首几何时，民饥春瘦两无极。", 
            "有人白发恸江头，幽咽数声归塞北。"
        ], 
        "title": "哀江南", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "薄薄酒，可忘忧。", 
            "闲闲日，可优游。", 
            "属铜秦玉张高秋，不如天籁松飕飗。", 
            "鸾刀犀箸罗珍馐，不如至味黍与麰。", 
            "莺簧蝶板温且柔，鹿娴猿熟清而幽。", 
            "夕照有时罨图画，白云来去何悠悠。", 
            "射雕射虎归来休，与君烟水狎凫鸥。", 
            "男儿自有名山业，不用千金万户侯。", 
            "千秋万岁浮生浮，及时行乐君何求。"
        ], 
        "title": "拟苏诗《薄薄酒》二首 其一", 
        "type": "古风", 
        "yun": "尤"
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "薄薄酒，倾几钟。", 
            "尘尘劫，隔万重。", 
            "桃源境界閟高风，羲皇人物将毋同。", 
            "村姑小小春颜红，牵萝补屋何从容。", 
            "溪童牧竖芳草中，或歌或笛皆融融。", 
            "忘机丈人，佝偻邻翁。", 
            "春秋佳日，三两相逢。", 
            "溪南舍北，时相过从。", 
            "清泉白石宜曲肱，听松听水宜支筇。", 
            "举手劳劳谢诸公，人寰回首春朦胧。", 
            "余衣食已振，余策良已封，余卜余筮无烦庸。", 
            "丈夫失意日，大泽酣蛇龙。", 
            "何屈何伸无悲恫，仰天一笑风云空。"
        ], 
        "title": "拟苏诗《薄薄酒》二首 其二", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "明月在何许，天地黯无色。", 
            "中夜醒彷徨，惆怅底不忆。", 
            "寒冬正下弦，月固应迟出。", 
            "迟出亦不妨，中心自历历。", 
            "我心原有月，月在我胸臆。", 
            "从心掬出看，相忆即相接。", 
            "既不惜别离，亦不伤圆缺。", 
            "年来困家食，万事都艰涩。", 
            "相看两不厌，只此天边月。", 
            "既从尘世外，至交联皓魄。", 
            "愿卒千万年，此情长如一。", 
            "一曲挟仙游，抱月至无极。"
        ], 
        "title": "忆月", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "今日复何日，戎机殊未清。", 
            "安能久郁郁，昂头思一鸣。", 
            "愿言揽形胜，遂作无聊行。", 
            "悠悠黄叶坡，翩翩腰脚轻。", 
            "兀兀樟树顶，浩浩夕阳明。", 
            "大千一吞吐，茫茫百感生。", 
            "严霜瘁崇兰，风波摧杜蘅。", 
            "凄凉成此句，一一失芳馨。", 
            "西望舒姑尖，南指芙蓉屏。", 
            "苍茫四顾中，无非闻鹤声。", 
            "飞霞烂长空，可企不可登。", 
            "低回复低回，去住吾何营。", 
            "吾闻天地外，乐土有瑶京。", 
            "会当从之游，相将到蓬瀛。", 
            "人世安可居，原此脱尘惊。"
        ], 
        "title": "登樟树顶放歌", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "欲从碧汉勒移文，回避顽仙不扰君。", 
            "正待龙来耕阆苑，何期豕亦祟姑棼。", 
            "丁宁洛浦平安戏，子细昆冈拉杂焚。", 
            "一自淮南仙證后，至今鸡犬混鹤群。"
        ], 
        "title": "游仙吟三十首用栩园韵 其十二", 
        "type": "古风", 
        "yun": "文"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "玉竹氐响动文窗锁。郎来故傍红鹦坐。", 
            "贪看碧桃花。险些忘却他。", 
            "梦嫌帘路窄。春影层层隔。", 
            "侬自要销魂。嫩寒深闭门。"
        ], 
        "title": "菩萨鬘", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "深锁一重门。", 
            "翠被慵熏。", 
            "病来和梦说温存。", 
            "不识红鹃窗外语，忘了残春。", 
            "唤起倚阑人。", 
            "尖裹罗巾。", 
            "东风小别替伤神。", 
            "悄地缃桃花下站，独自黄昏。"
        ], 
        "title": "卖花声", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "怪惜春词，悲秋赋，毫端写得无据。", 
            "君归仍是客，尽瘦鹃啼遍，故山何许。", 
            "惨绿华年，悼红芳泪，谁念京尘行旅。", 
            "俊游侬亦倦，把悟后风光，玉箫吹去。", 
            "但记取今宵，幽坊月暗，剪镫人语。", 
            "香骢门外驻。", 
            "惊飘泊、一例花辞树。", 
            "漫回首、凤城楼阁，影事瞢腾，隔花便隔人天路。", 
            "恨旗亭那角，偏遮断、梦来寻处。", 
            "还剩维摩旧侣。", 
            "病榻茶烟，定了禅心泥絮。", 
            "者回又伤迟暮。"
        ], 
        "title": "大酺", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "向银缸唤酒，锦瑟裁诗，万感依前。", 
            "绿叶成阴早，算寻春有例，又误樊川。", 
            "凌波旧鸾辞袜，湘梦悄难圆。", 
            "负一镜芳悰，一镫茜影，一箭华年。", 
            "丁帘。", 
            "隔春远，料嫁后云英，瘦损谁怜。", 
            "寄语君翻慰，胜青琴吊月，紫玉埋烟。", 
            "闹红单舸何处，吹笛嫩凉天。", 
            "听唱到吴娘，潇潇暮雨来系船。"
        ], 
        "title": "忆旧游 申浦访雪，贞校书闻已玉容有主，赋此寄何诗孙", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "曾过江山否，烟雨怕登临。", 
            "六朝残梦何处，鸥影卧秋深。", 
            "多少龙蟠虎踞，多少莺啼燕语，流水杳难寻。", 
            "湖为莫愁好，一碧到如今。", 
            "台倚凤，洲呼鹭，峭寒侵。", 
            "消他几度斜照，换尽绿杨阴。", 
            "可惜江山千古，输与红箫尺八，不付劫灰沈。", 
            "四百画桥月，依旧荡波心。"
        ], 
        "title": "水调歌头 青溪小住，画桨迎潮，制此词，倚楫而歌之。如向廿四桥头闻箫声隐隐也", 
        "type": "词", 
        "yun": "侵"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "镜屉抽尘，钿扉掩月，谢娘庭院菭深。", 
            "那角红墙，层层隔断春阴。", 
            "帘波织得愁如海，更无端、添个冤禽。", 
            "悄难禁。", 
            "憔悴文园，病雨秋衾。", 
            "妆楼几度斜阳，换甚湘天锁恨，一碧沈沈。", 
            "翠槛惊鸿，依前照影江浔。", 
            "瑶徽待写芳皋怨，又西风、冷到琴心。", 
            "镇愁唫。", 
            "画里重看，梦里重寻。"
        ], 
        "title": "高阳台 题李右橙汉皋怨词，用小长芦咏叶元礼事原均", 
        "type": "词", 
        "yun": "侵"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "绯罗坊畔东风紧，脸霞偏又吹聚。", 
            "小卓蛟丝，高楼凤竹，约略钗光如许。", 
            "管城春雨。", 
            "写一段湘天，二分愁绪。", 
            "淡拥螺山，翠痕争向笔尖舞。", 
            "罗巾此时慵裹，让弯环月子，偷学眉妩。", 
            "酒后横陈，镫边侧看，犹胜玉颜尘土。", 
            "箫台梦苦。", 
            "怕泪涴秋奁，坏妆难补。", 
            "只隔些花，春魂听欲语。"
        ], 
        "title": "齐天乐 为王种㮙题美人画幅", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "赋就梧宫未。", 
            "镇销凝、刺桐庭院，嫩寒如水。", 
            "中有悲秋湖海客，梦与碧云无际。", 
            "把一段、湘魂唤起。", 
            "回首西园芳宴杳，怪金尊、早换炎凉味。", 
            "人正在，瘦蕉底。", 
            "镜鸾昨夜微尘翳。", 
            "算输他、珧窗旧扇，伴侬憔悴。", 
            "知否江南歌白纻，落叶长干十里。", 
            "写半幅吴笺悄寄。", 
            "听遍霜钟初入定，道而今、不恨秋声矣。", 
            "应冷尽，惜花意。"
        ], 
        "title": "贺新凉 立秋", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "依约白门路，吹透玉箫凉。", 
            "阑干卐字曾倚，秋影压波荒。", 
            "忆自湘麋瘦损，谁把画桥疏柳，愁得者般黄。", 
            "流水送蝉语，容易又斜阳。", 
            "灵和殿，章华苑，永丰坊。", 
            "而今休问张绪，休问杜秋娘。", 
            "堤上香骢何处，有个卷帘人待，烟雨悄相望。", 
            "界破一条绿，无梦到红墙。"
        ], 
        "title": "水调歌头 赐闲湖有烟柳数株，每当蘋飙告凄，不能无蕉萃迷离之绪，斜照无语，微波可怜，话春梦而已，阑写秋痕而弥瘦，红桥翠槛，渺渺兮余怀也", 
        "type": "词", 
        "yun": "阳"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "蝉咽水亭幽。", 
            "帆迟为雨留。", 
            "做凉波、催送行舟。", 
            "一笛吹来枫叶响，人正倚、隔江楼。", 
            "芳事梦中休。", 
            "筝船几度游。", 
            "许多情、拚付残秋。", 
            "渺渺相思愁岁晚，凭唤起、旧盟鸥。"
        ], 
        "title": "唐多令 由湘湾泛舟归里", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "彩凤孤飞去未还。", 
            "刺桐花下掩朱关。", 
            "旧巢秋冷碧云端。", 
            "金锁忏来曾此夕，玉箫吹到是何年。", 
            "丹山梦在有无间。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "紫箫吹杳。", 
            "湖桥路，者回惊换烟草。", 
            "小山桂隐漫重招，奈故人怀抱。", 
            "记几度、斜街月晓。", 
            "逢君不分今生早。", 
            "趁胜流星聚，惯驱使青春，年时醉语堪笑。", 
            "谁念归也无价，瘦鹃声里，蹇驴空蹋残照。", 
            "便骑笙鹤上瑶天，带软红多少。", 
            "还怕是、鬓丝催老。", 
            "玉楼先有秋风到。", 
            "休再问、黄垆酒阵，花围梦都荒了。"
        ], 
        "title": "霜叶飞 悼王芷䑳，用玉田集中韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "正新凉款蝶，旧韵抛蝉，画稿添修。", 
            "冶思销磨尽，向湖桥唤酒，此意悠悠。", 
            "帘阴悄垂细雨，无处问妆楼。", 
            "怕路仄红廧，波平翠槛，望损湘眸。", 
            "孤舟。", 
            "泊江岸，听断雁筝弦，似诉漂流。", 
            "因甚芳悰减，剩题笺桂馆，谱笛蘋洲。", 
            "楚衣待将荷剪，零落一身秋。", 
            "又到了重阳，黄花满地都是愁。"
        ], 
        "title": "忆旧游", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "暝夜敲窗，凉波戛橹，嫩寒先到无舲。", 
            "几度筝篷，如何绿鬓都星。", 
            "晓风残月添唫伴，问者边、多少长亭。", 
            "又催成、江北江南，烟雨冥冥。", 
            "游踪悔被霜期误，向关河唤梦，冷颤镫青。", 
            "水叠云重，苍茫写上诗屏。", 
            "天涯无欠秋声处，最可怜、偏是湘棂。", 
            "酒初醒、一带妆楼，有个人听。"
        ], 
        "title": "高阳台 剪秋巢分咏秋声，得雁声", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "人影瘦于秋。", 
            "和雨和风共一楼。", 
            "难得尊前开口笑，都休。", 
            "醉把黄花插满头。", 
            "佳节尚淹留。", 
            "听雁青篷昨夜舟。", 
            "重向东篱寻旧梦，悠悠。", 
            "病蝶寒螀各自愁。"
        ], 
        "title": "南乡子 雄溪九日", 
        "type": "词", 
        "yun": "尤"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "步冷秋尘。", 
            "又晓风波路，鹅管吹春。", 
            "曾来水仙王庙，箫鼓迎神。", 
            "珍重年时影事，剩湘天、一碧如云。", 
            "飘零夜郎远，倚醉相看，都是愁身。", 
            "灵皋回首处，算梨花成梦，桃叶移根。", 
            "冰消翠薄，犹带那日啼痕。", 
            "重剪残镫话雨，似江南、花落逢君。", 
            "芳悰感迟暮，听雪山楼，坐拥凉衾。"
        ], 
        "title": "国香", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "狸梦侵凉，凤音传恨，人坐隔花窗户。", 
            "秋星夜夜伴凭栏，悄相思、嫩寒波路。", 
            "青鸾讯阻。", 
            "怕珠海、孤帆难渡。", 
            "话离悰、正仙蓬挂月，鬼桃吹雨。", 
            "幽盟误。", 
            "舞罢霓裳，飘泊都如羽。", 
            "一镫摇碧出楼阴，认璇宫、那时烟树。", 
            "箫台别苦。", 
            "弹泪到、千红深处。", 
            "劝侬归，似说花天无主。"
        ], 
        "title": "西子妆慢 纪梦", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "江湖风味惯，联旧社，蟹初肥。", 
            "把泛剡清愁，唫湘断韵，写到烟堤。", 
            "鞭丝。", 
            "竹王祠下，算青山未似酒人稀。", 
            "关月夜吹笛去，海云秋送帆归。", 
            "年时。", 
            "茅店感闻鸡。", 
            "才换芰荷衣。", 
            "趁佛火经声，仙尘梦影，小赋幽栖。", 
            "马蹄。", 
            "又敲黄叶，指天涯一半是斜晖。", 
            "明日钓船开也，冷枫红尽渔矶。"
        ], 
        "title": "木兰花慢 其一 芷澄道兄重遇榕城，又将别矣。赋此词见赠，因用原韵聊一继声，水市秋空，山楼岁晚，鸥边话雨，雁外呼云，向凉枫暝竹中倚而歌之，益𪄿为怀抱也", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "仙萍红不定，分一道，海云肥。", 
            "向篷背呼镫，篱腰问酒，小立江堤。", 
            "蛮溪。", 
            "夜阑话雨，说京华别后尺书稀。", 
            "莼菜寻驴信阻，梅花跨蝶人归。", 
            "它时。", 
            "紫陌听鸣鸡。", 
            "应更换春衣。", 
            "料戛想珂风，敲词璧月，禁树堪栖。", 
            "相思。", 
            "待唫秋句，怕蓬山无梦到斜晖。", 
            "寄语丰台俊侣，而今醉卧菭矶。"
        ], 
        "title": "木兰花慢 其二 送芷澄供职入都，仍次前韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "维摩禅榻畔，花雨瘦，药烟肥。", 
            "正落月屏遮，停云馆闭，望远潮堤。", 
            "一枝。", 
            "忽传瑶讯，说江南梅影近都稀。", 
            "天外有天客到，梦中如梦春归。", 
            "何时。", 
            "竹兔杉鸡。", 
            "邀俊侣著初衣。", 
            "又款碧鸥盟，游红蝶约，写向羁栖。", 
            "蓬莱。", 
            "散仙飘泊，泊故山兜率但斜晖。", 
            "换却珠宫雪舞，依前缉钓蘋矶。"
        ], 
        "title": "木兰花慢 其三", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "身云冷麝，眉月暗蟾，堕盟湘浦。", 
            "镜拥啼妆，愁照凉波欲暮。", 
            "托命向西风，奈上界、残霓断羽。", 
            "甚广寒旧树摇落，璇妃身世尤苦。", 
            "记曾问、花天深处。", 
            "一碧秋魂，飘泊谁主。", 
            "百感幽香，肯被点红误。", 
            "倚醉话无憀，怕容易、仙翘颤露。", 
            "寄瑶华，怅今夜、小山微雨。"
        ], 
        "title": "古香慢 忆桂词，用吴梦窗原韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "落枝啼鸟。", 
            "记窥树惺忪，翠鬟犹小。", 
            "绿泪弹多，不似蓬山春笑。", 
            "水边峭寒篱落，倚东风玉人愁晓。", 
            "欲寄相思，金沙路远，鬲碧云多少。", 
            "念海仙、魂挂断霞杪。", 
            "月下人归，鸾讯探悄。", 
            "茜雪孤飞冷，说旧巢香绕。", 
            "花天漫寻影事，被红箫尽情吹了。", 
            "怕到罗浮梦醒，一声声都杳。"
        ], 
        "title": "丹凤吟 忆凤词，用张蜕岩原韵", 
        "type": "词", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "申浦延长数镇环，纡行远道入江间。", 
            "楼船直下三千壮，韩将当年任往还。"
        ], 
        "title": "申浦", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "东乡梁堰久相尊，千载名垂七里村。", 
            "畚锸居民谁敢犯，溪旁龙集嘴犹存。"
        ], 
        "title": "梁武堰", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "江水输田巨利收，凿传黄歇港成流。", 
            "南通苏浙潮平阔，北达淮扬浪远浮。"
        ], 
        "title": "黄田港", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "观渔静坐水云乡，港羡鲥鱼纲罟张。", 
            "绕郭长江知味美，宴宜嘉客乐鲜尝。"
        ], 
        "title": "鲥鱼港", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "江水何堪径入城，坝宜永定折西行。", 
            "纡回渟滀波流缓，一邑人民享太平。"
        ], 
        "title": "永定坝", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "河绕西南接郑泾，龙须宛转自成形。", 
            "江潮汹涌凭疏杀，港入黄田曲折经。"
        ], 
        "title": "龙须河", 
        "type": "绝句", 
        "yun": "青"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "五云桥过喜平波，九里河同九曲多。", 
            "两岸高冈惊壁立，泥沙易积唤奈何。"
        ], 
        "title": "九里河", 
        "type": "绝句", 
        "yun": "歌"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "君山赫赫仰春申，雄冠诸峰镇万民。", 
            "直上可穷千里目，大江南北振全神。"
        ], 
        "title": "君山", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "山形濯濯未成龙，学使关心种万松。", 
            "戒等甘棠毋剪伐，江边终古望葱茏。"
        ], 
        "title": "万松冈", 
        "type": "绝句", 
        "yun": "冬"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "两崖屹立若鸡头，一水汤汤直注喉。", 
            "开凿人工真巧夺，桃源小岛辟中流。"
        ], 
        "title": "鸡头湾", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "山势高斜远岸侵，形同鹅鼻插江心。", 
            "水雷默置重重护，天险何虞敌舰临。"
        ], 
        "title": "鹅鼻山", 
        "type": "绝句", 
        "yun": "侵"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "席帽峰高眼界开，嶙峋怪石郁崔嵬。", 
            "营房泥垒蜂窠似，炮置南台更北台。"
        ], 
        "title": "黄山", 
        "type": "绝句", 
        "yun": "灰"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "野外花开斗异芳，泛舟岭下溯吴王。", 
            "山同绮绣春光媚，一路风和荡夕阳。"
        ], 
        "title": "绮山", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "高低山势列亭亭，十二洞门似敔形。", 
            "环绕嶙峋多石壁，居民穿凿倍珑玲。"
        ], 
        "title": "敔山", 
        "type": "绝句", 
        "yun": "青"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "冈峦雄峻冠诸山，四面峰高各异湾。", 
            "别业经营传葛氏，搜寻奇景考班班。"
        ], 
        "title": "定山", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "平地成山事孰详，潮流砂积易沧桑。", 
            "干戈扰攘殊今昔，吴越当年作战场。"
        ], 
        "title": "砂山", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "龙蟠峻岭色称黄，垂拱编年纪盛唐。", 
            "三日攀留鳞爪现，云从五彩兆祯祥。"
        ], 
        "title": "蟠龙山", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "凿石暄传得凤凰，争看严际任翱翔。", 
            "蟠龙相错增奇彩，盛德来仪颂圣王。"
        ], 
        "title": "凤凰山", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "观山顶上玉屏风，古谚流传体物工。", 
            "嶂列东西分叠翠，中通一道气垂虹。"
        ], 
        "title": "观山", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "至尊观建号真山，有女仙成在翠湾。", 
            "爱瘱鹿娘传韵事，魂销已久孰追攀？"
        ], 
        "title": "真山", 
        "type": "绝句", 
        "yun": "删"
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "绝唱酬希听。", 
            "我非鱼、子犹非我，会心谁胜。", 
            "天若有情天亦老，目瞬华萎难认。", 
            "展画里、仙关云磬。", 
            "浪说挂冠神武早，滞翱翔、那得常清净。", 
            "铭鹤罢，倚松暝。", 
            "洞庭叶下灵均醒。", 
            "顾龙门、伤怀眇蹠，杨侯波劲。", 
            "亲友抟沙坚不散，荒了陶家三径。", 
            "溯明月、中秋人定。", 
            "玉宇琼楼三世影，唤湘灵、鼓瑟苍龙应。", 
            "常娥老，维摩病。"
        ], 
        "title": "金缕曲 为藏山题画", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "月晕瞢腾，云树黯霭，气压沈沈江水。", 
            "憺玄夜如年，霓裳未起。", 
            "要唤明妃临镜，便屑玉消冰霏缨佩。", 
            "甚蓝婆误了，天门十二，乍开还闭。", 
            "多丽。", 
            "九曲蚁。", 
            "尽汉女归来，琼宫霞砌。", 
            "讯消息、香南西来何意。", 
            "漫说玉龙卅万，怕鳞甲先春融罗被。", 
            "翻输与白战诗坛，冻渗玉蟾清泪。"
        ], 
        "title": "无闷", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "尽冻云拂帽，霁雪湔衣，鼓枻重来。", 
            "潮出扶桑下，送行人西上，遮莫东回。", 
            "津头关吏借问，前度客繻开。", 
            "甚三宿天留，一行月厌，鸥鹭休猜。", 
            "东轩传鹊喜，道人随佳节，春动深杯。", 
            "南北东西路，暂白头兄弟，笑索官梅。", 
            "风轮浩荡，吹我马骨蓟丘台。", 
            "报江上青山，好留颜色归梦催。"
        ], 
        "title": "忆旧游 辛丑除夕，溯江至十二圩大兄官舍度岁", 
        "type": "词", 
        "yun": "灰"
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "碧翁翁倦眼是慵开，云尾憺愁余。", 
            "倩剑锋抉破，常娥唤醒，翻自踌躇。", 
            "江汉交流北渚，暗水动潜虚。", 
            "不是骑鲸客，跋浪长鱼。", 
            "梦去音尘千里，问上都灯市，绛蜡何如。", 
            "老南浮羁客。", 
            "三十六鳞疏。", 
            "岁华新心情非旧，听邻娃笑语转更初。", 
            "花南漏，丁丁遥夜，窗掩灯孤。"
        ], 
        "title": "八声甘州 上元夜无月", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "肠断东风万柳堤。", 
            "十分春过石桥西。", 
            "斜月冥濛天水白，梦凄迷。", 
            "归去也知琼宇近，起来还见玉绳低。", 
            "长向断无人处听，子规啼。"
        ], 
        "title": "摊破浣溪沙", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "莲花八叶。", 
            "堕世尘、不受墉城仙接。", 
            "的的檀心，清露玉房晓檀浥。", 
            "来是芗林天姊，休误了兰香芳牒。", 
            "尽奇绝，白地光明，净相起眉睫。", 
            "遗褋。", 
            "浪霅霅，甚澧浦路遥，桂棹愁涉。", 
            "花身危立，莫莫风潮作舟楫。", 
            "闻道九疑仙侣，已不是玉严金帖。", 
            "又静夜，缄密意，瓣香深擪。"
        ], 
        "title": "暗香 潭月山房木莲花放，俗称大玉兰，实即古所谓木兰，香山诗所称木莲也", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "夜何其。", 
            "秋星暗水平池。", 
            "怊怅子夜清歌，筝柱定场危。", 
            "误了汉皋佩解，料蚁珠九曲，不度愁丝。", 
            "倚画阑惜梦，回灯照影，新月如眉。", 
            "弹棋巾角，飞笺墨晕，去日来时。", 
            "步步花生，珍重是香阶苔滑，雨暗云迷。", 
            "传言玉女，早西头风叶频吹。", 
            "几怅望，是看花易老，问花无语，漏尽人归。"
        ], 
        "title": "湘春夜月 和圣秋", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "尘梦烟消，虫天漏尽，招魂江外。", 
            "沈吟玉笥，难挽此才尘里。", 
            "怆冥冥，骖鸾去时，苍梧谒帝蛮云碎。", 
            "把牢愁万古，劫波三世，怨申知致。", 
            "绝代。", 
            "诗骚意。", 
            "尽卧病漳滨，行吟湘水。", 
            "姬姜憔悴，肠断礼魂山鬼。", 
            "问何年，辽海鹤归，铜仙蚀尽清铅泪。", 
            "便他方，弹指相逢，滞愿船一苇。"
        ], 
        "title": "琐窗寒 追悼半塘，用玉田悼王中仙韵", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "东风无赖，向妙明空里，色尘吹聚。", 
            "瞥尔摩醯无相眼，还为花光一觑。", 
            "午韵阑初，露香亭晚，玉佩罗裙舞。", 
            "樊南老矣，更无彩笔新句。", 
            "尽教芍药扶轮，海棠授印，京洛风流具。", 
            "小妹东家窥宋久，催唤蕊珠同住。", 
            "緤印香严，袜尘波细，离合神光处。", 
            "斜阳导引，海西又作霞妩。"
        ], 
        "title": "念奴娇 双花王阁赋牡丹", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "朱晕唇含，丹华的注，春风绝代东施。", 
            "娇倚醉，艳倾脂。", 
            "鬘云海天照影，独立倾城娇总持。", 
            "饶李秾芳，比桃斗色，露浥风迟。", 
            "红妆休妒棠姿。", 
            "还误认樱桃留郑时。", 
            "错莫春心，交加日影，闹煞蜂儿。", 
            "香国同根，花王共命，相倚名园交让宜。", 
            "待修芳谱，旧家须记，西府仙枝。"
        ], 
        "title": "云仙引 赋樱花", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "七不堪中有底忙。", 
            "石湖愁坐玉麟堂。", 
            "词催驶笔红楼姥，心悸神弦白石郎。", 
            "吹剑首，淅矛铓。", 
            "黄鸡白日送年光。", 
            "闲情欲付玲珑唱，说著微之已断肠。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "舫斋西背指菊花开，餐英太清寒。", 
            "自灵均去后，远游无绪，往日难还。", 
            "缭绕秋空雁字，漫画不堪观。", 
            "海鹤霜辰警，如此江山。", 
            "影事回环重数，怕老君眉皱，秋色阑珊。", 
            "惜秋花郑重，写出瘦诗看。", 
            "又多少回黄转绿，恁上云乐语老胡谩。", 
            "龙山去，几人帽落，鬓影霜残。"
        ], 
        "title": "八声甘州 重阳园中独坐，菊花有开者", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "岩空人悄。", 
            "澹霜林渲晚，霞天回照。", 
            "认一抹林外晴沙，是鹤瘦筇孤，那回曾到。", 
            "写出青山，写不尽鹃啼猿啸。", 
            "怅平生心事，向平五岳，安期三岛。", 
            "尺幅平量画稿。", 
            "有名家点笔，词仙借抱。", 
            "尽缥缈天际归舟，只搅碎秋心，乱蛩衰草。", 
            "断梦无痕，又转入玉京仙调。", 
            "夜灯青，念君髯影，萧萧吟老。"
        ], 
        "title": "解连环", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "楚泽芳兰天秀。恁捐袂江波悽愀。", 
            "相怜缟袂寒生后。浑不是梅花三九。", 
            "水清石见莹无垢。照月地小莲冰透。", 
            "从他野鹿衔花走。忍消瘦仙心依旧。"
        ], 
        "title": "上林春 水仙花", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "团圞小时月。", 
            "还向圆时缺。", 
            "圆缺频番，谁道心情都别。", 
            "常娥不老，百面随行迹。", 
            "淮山去，越山来，夜山碧。", 
            "银桥不度，想像霓裳阕。", 
            "遥夜西风，揽得桂华盈襭。", 
            "蟾蜍睥睨，谬向吴刚说。", 
            "休莫莫，莫休休，漏声彻。"
        ], 
        "title": "思仙会 中秋后三日天桥望月", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "寒更欺病客。", 
            "江阁夜，虬箭伶俜滴。", 
            "金粟尺。", 
            "玉带砚，隐约避人书迹。", 
            "陨星石。", 
            "万里归来鹃血污，天门泪，仙人兵解厄。", 
            "人閒直恁休囚，星汉更无消息。", 
            "年时连环共解，对雪江愁晚，眼迷朱碧。", 
            "枉抛掷。", 
            "行云梦，神女今来天隔。", 
            "了无说。", 
            "袖里衣冠飘撒下，第几劫，昆池灰晕赤。", 
            "冥冥碧火，巢中鸮夜吓。"
        ], 
        "title": "江城子慢 阁夜", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "子夜声先变。", 
            "丁娘索尽多。", 
            "柰向薄情何。", 
            "王孙珍重出，踏春莎。"
        ], 
        "title": "南歌子 其一", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "密字仙家授，飞轮上苑迎。", 
            "捩转九华灯。", 
            "胸前香緤印，秘层层。"
        ], 
        "title": "南歌子 其二", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "玉简晨朝斗，青词夜拜章。", 
            "清磬落斋房。", 
            "谪仙分道去，出寥阳。"
        ], 
        "title": "南歌子 其三", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "江上青山，冷眼看、先生玉貌。", 
            "风尘里、几回拄笏，几时落帽。", 
            "下客囊争先脱颖，中流壶复谁同调。", 
            "只飞飞、野鸭蔽空来，争粱稻。", 
            "天欲补，共工笑。", 
            "堤待障，冯夷掉。", 
            "已太阿拱手，镡颠锷倒。", 
            "蕉下竞迷藏覆鹿，林閒自怪徘徊鸟。", 
            "对长江、直下意何如，千帆渺。"
        ], 
        "title": "满江红 天桥晚望", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "麦浪千畦皱。", 
            "缓归来、弓刀千骑，使君前后。", 
            "笑问葛疆干底事，醉了襄阳儿酒。", 
            "著醒眼、海棠厮句。", 
            "偃蹇龙山西北去，把孤城、付与孱翁守。", 
            "罗百雉，大于斗。", 
            "濡须东锁三吴口。", 
            "问乔家、小姑夫婿，英灵来否。", 
            "落日神鸦衔祭肉，猎猎大风吹垢。", 
            "料江左、夷吾须有。", 
            "黄石荒荒朱履敝，那素书、一卷长衔袖。", 
            "渡旁渡，柳州柳。"
        ], 
        "title": "金缕曲 自菱湖武备小学堂公宴归，西望龙山，青极天末。古皖龙舒皆在潜山，非今城也", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "春望。", 
            "怊怅。", 
            "夕阳西。", 
            "霞渚风漪眼迷。", 
            "杜鹃劝人胡不归，归迟。", 
            "落花红满蹊。", 
            "锦字盘中辞宛转。", 
            "愁不断。", 
            "四角中央遍。", 
            "夜相思。", 
            "梦来时。", 
            "月儿，常娥幽怨眉。"
        ], 
        "title": "河传", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": "五言排律", 
        "text": [
            "我爱樵苏者，清闲到十分。", 
            "山歌行烧野，林斧响斜曛。", 
            "松桧自今古，鸟猿为见闻。", 
            "青山双蒉路，红叶一肩云。", 
            "世外有何泪，图中或是君。", 
            "近来人眼白，莫卖担头文。"
        ], 
        "title": "咏樵子", 
        "type": "排律", 
        "yun": "文"
    }, 
    {
        "author": "汪石青", 
        "era": "近现代", 
        "subtype": "五言绝句", 
        "text": [
            "奇松孕明月，寒籁和幽吟。", 
            "迢递空青里，悠悠天地心。"
        ], 
        "title": "暮行", 
        "type": "绝句", 
        "yun": "侵"
    }, 
    {
        "author": "汪石青", 
        "era": "近现代", 
        "subtype": "五言绝句", 
        "text": [
            "林表生寒白，湛然天地清。", 
            "幽人自来去，只在月中行。"
        ], 
        "title": "玲山月夜", 
        "type": "绝句", 
        "yun": "庚"
    }, 
    {
        "author": "汪石青", 
        "era": "近现代", 
        "subtype": "七言绝句", 
        "text": [
            "采苏昨已满荷囊，更插当门艾叶香。", 
            "无数骚魂招不得，一天风雨过端阳。"
        ], 
        "title": "端午日坐雨", 
        "type": "绝句", 
        "yun": "阳"
    }, 
    {
        "author": "汪石青", 
        "era": "近现代", 
        "subtype": "七言绝句", 
        "text": [
            "偶将杯酒润愁苗，不觉倾来尽百瓢。", 
            "化作长鲸喷白浪，万千块垒一时消。"
        ], 
        "title": "大醉", 
        "type": "绝句", 
        "yun": "萧"
    }, 
    {
        "author": "汪石青", 
        "era": "近现代", 
        "subtype": "七言绝句", 
        "text": [
            "故人情重酒杯宽，入座春风不觉寒。", 
            "兵气纵横诸佛泣，忽收古泪一相看。"
        ], 
        "title": "荫南丈招饮觞次口占", 
        "type": "绝句", 
        "yun": "寒"
    }, 
    {
        "author": "汪石青", 
        "era": "近现代", 
        "subtype": "七言绝句", 
        "text": [
            "万户晴烟荡晓曦，烟中人唱鹧鸪词。", 
            "前途芳草青何限，酿透春魂尽是诗。"
        ], 
        "title": "于湖晓发", 
        "type": "绝句", 
        "yun": "支"
    }, 
    {
        "author": "汪石青", 
        "era": "近现代", 
        "subtype": "七言绝句", 
        "text": [
            "瓶蕊流红欲笑人，催归啼鸟太无因。", 
            "诗心忽接苍茫外，觅我年时梦里春。"
        ], 
        "title": "催归", 
        "type": "绝句", 
        "yun": "真"
    }, 
    {
        "author": "汪石青", 
        "era": "近现代", 
        "subtype": "七言绝句", 
        "text": [
            "喔喔荒难絮五更，雄心起落忽分明。", 
            "银蛇腾向霜天啸，戛碎颇黎梦里声。"
        ], 
        "title": "夜阑薄醒朦胧口占", 
        "type": "绝句", 
        "yun": "庚"
    }, 
    {
        "author": "汪石青", 
        "era": "近现代", 
        "subtype": "七言绝句", 
        "text": [
            "北斗高寒夜气森，茜纱窗下理瑶琴。", 
            "七弦弹起悠悠月，君看玲珑一片心。"
        ], 
        "title": "月下鼓琴", 
        "type": "绝句", 
        "yun": "侵"
    }, 
    {
        "author": "汪石青", 
        "era": "近现代", 
        "subtype": "七言绝句", 
        "text": [
            "铜炉兽炭夜萧萧，莲漏无声月影高。", 
            "窗有月明尊有酒，梅花香里读离骚。"
        ], 
        "title": "冬夜", 
        "type": "绝句", 
        "yun": "豪"
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "阑干十二道，又牵起断愁千叠。", 
            "化几处危弦，连朝泻做，怨花啼叶。", 
            "偶入诸天窥玉帐，引罡风、浪搅还巢蝶。", 
            "撄心读悔南华，绿章敢荐，通明云笈。", 
            "情切。", 
            "河山今昔梦，便偷眼、杨枝飞雪。", 
            "渐玉树后庭，披香前殿，燕慵莺苶。", 
            "荠麦青青遮密陇，剩短堤、芳草添骚屑。", 
            "见江关怅绝兰成，暮年辞赋，哀丝摧裂。"
        ], 
        "title": "潇湘雨 己亥春暮", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "消尽半生湖海疹。", 
            "酒悲起，红箫喷。", 
            "奈茶花未髓，古烟谁爨，只剩与、苦捣珊瑚盈寸。", 
            "爇锦菊、空余短烬。", 
            "豪泻哀丝，凭铸就、竹山孤愤。", 
            "心事旧家阑楯。", 
            "老怀长绝，故园樱笋。", 
            "恁庾郎萧瑟，鬓边词赋，尽孤负、席畔南朝金粉。", 
            "但醉倒青楼休问。", 
            "放却颠狂，还看取、梦里须眉齐奋。"
        ], 
        "title": "秋水 读湖海楼词", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "冷鴂春烟，颓樱湔彩。", 
            "正江上银鲥，破雨初卖。", 
            "却讶连朝村水涨，池角菖蒲犹矮。", 
            "渐吴天、梅子欲黄时，怀远人无赖。", 
            "长恨耳辄生车，去程多悔。", 
            "问老屋三间，书剑何在。", 
            "饼薄茶香缸面滑，赢得痴儿奇骇。", 
            "换西畴三尺褐宽夫，吾道吾能改。"
        ], 
        "title": "剪湘云 己亥初夏", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "借云帆。", 
            "载西欧奇卉，花镜倩谁芟。", 
            "烟叶分蒲，露条抽蕙，水仙裁与青衫。", 
            "记妆罢、红绒轻唾，洒芳尘、莲瓣转重三。", 
            "点额宫黄，湔裙宫紫，蝶翅层衔。", 
            "长想榛苓天外，恍蛾眉中酒，彼美朝酣。", 
            "寂寂南华，蘧蘧北梦，漆园微旨同参。", 
            "漫孤负、丁香年少，小绯衣，曾斗石家憨。", 
            "待到春回空谷，还傍龙岩。"
        ], 
        "title": "一萼红 菖兰", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "窟水蒸脂，崭岩练月，曾震瀛客奇谈。", 
            "■霜映褐，密赭飞斑。", 
            "佳名谷冻谁占，捉酒溪南。", 
            "共矛头笋熟，竹管菘甜。", 
            "风味本怀兼。", 
            "有西川仙品同龛。", 
            "记零露篝镫，戴星分串，筠篮远趁朝暹。", 
            "红姜调擘蒜，燎松毛、文火初■，绝忆黄尖。", 
            "香粳烂、江湖意忺。", 
            "待重来，官私莫问，安排小艇吴盐。"
        ], 
        "title": "长相思 石灵，雅安属有木怀，土名邦邦鱼，赭首背足白腹，与福建石灵同种，皆蛙宗也", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "过梅花、卅里对连江。", 
            "烹鲜诩奇双。", 
            "讶云居奥窔，瑶房匼匝，形备长方。", 
            "比似钿箱牙板，金鼓一时摐。", 
            "东海夸名隽，不数吴艭。", 
            "共记南街呼酒，正银镫如雪，斫脍当窗。", 
            "看薄批霜楮，螺旋转冰幢。", 
            "脆无边、哀梨初破，又肯输割炙夜登堂。", 
            "繁筝罢，悄流涎处，处食谱谁商。"
        ], 
        "title": "甘州 方蚌、竹蛏", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "叠使分梅，援琴存癣，中有扪天孤讼。", 
            "■东苕百斛哀潮，难湔深恸。", 
            "云外衡阳雁冻。", 
            "敢斗平沙三弄。", 
            "问当年，呼酒长街谁共。", 
            "啖蔗何方，书空余痛。", 
            "并人间、奇愁如水，熨作凄凉千种。", 
            "夕露凝，悲风动。", 
            "脚气媻姗，心精弃复，迟久形神交鬨。", 
            "闲独倚、寒江注目，鸡虫腾踊。", 
            "居处端宜拥肿。", 
            "聊且纷吾从众。", 
            "剪淞波、封与明堂清颂。", 
            "我耻邯郸，卿非蚊蠓。", 
            "继来今、南浦西畴，合谢毛锥抱瓮。", 
            "但食菜，休题凤。"
        ], 
        "title": "小诺皋 病足久，报谢雄白慰问，时君有鸰原戚", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "覆后军，沽上空巢。", 
            "鸾跸仓皇，庙社荆篙。", 
            "戊寅前事，伤心谁谱先朝。", 
            "碧瞳居货，宏农拾宝，井中书化哀匏。", 
            "又古槐转绿，变尽江山，送尽刘曹。", 
            "才看明河洗象，还讶西天吐彗，重甲春交。", 
            "瀛洲外、怪烽烧海，鬨起馋蛟。", 
            "正东风破浪如潮。", 
            "齐民有道，励产争劳。", 
            "厚养农工，滋生盐铁，酣豢刍茭。", 
            "全收竹木，广冶荃茅。", 
            "早办十年奇计，好赢取、净扫欃枪，静饮弓弰。", 
            "何用衙官周孔，何用舆儓输马，金券雄操。", 
            "君须记，榛苓刈罢，四宇同包。"
        ], 
        "title": "怨朱弦 庚子春词", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "过黄平泸水，蟠胸千鹤，湔梦千篁。", 
            "路南拜石千林走，凭谁捣、月窟千霜。", 
            "桂海奇文，摩围新志，铸丹曾采芝房。", 
            "风帆无恙，墨妙托长康。", 
            "又溪痕、绿透诗囊。", 
            "年年餐玉髓，化瑶峰万朵，独迸云光。", 
            "丈室空花，仙坛宝鼎，洞中香饭误刘郎。", 
            "游踪诡、频经岭曲，诧遇非常。", 
            "夜郎。", 
            "邛笮难忘。", 
            "霞丝亿兆，泫朝露清苍。", 
            "九天残局投壶戏，银虬烂、密抖雄芒。", 
            "左浸蠡波，长庚杯酒，到来尽变荒唐。", 
            "江山百怪，役鬼有神方。", 
            "陋相如、越巂冉駹。", 
            "浮生三两屐，但掀翻金马，踏遍瞿塘。", 
            "霞客重寻，钓鳌终返，问伊何日戒归装。", 
            "劳凝待、巴蒙坐话，剪烛西窗。"
        ], 
        "title": "泸江月 题顾明分水云丝图", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "浦云傞。", 
            "带乌蒙曙色，烟树外，移情处，逗起春多。", 
            "皱出桃花细浪，清明近、徐觉风和。", 
            "念去后湖帆，妙传阿堵，愁中室女，亲伴维摩。", 
            "走壁沧洲，凭拈取、天涯图本，羡行縢、鹤乡竹岫频过。", 
            "真痴绝，借茶铛药臼，独遣蹉跎。", 
            "消磨。", 
            "经时病旅，剩笔砚丹青，难画修蛾。", 
            "石勒燕然，铭劖剑阁。", 
            "写尽西南神怪，却写哀荷。", 
            "昔梦荒唐金马使，应诧当年老子竟婆娑。", 
            "江东旧雨，几人还在，千尺淞波。", 
            "离魂短、升庵未返，古滇谁志，曼生长客，绛绶遥驮。", 
            "晦迹关河。", 
            "赭衣幽恨，负胥靡、作意遍张罗。", 
            "等绕关鸡竿，凌晨叫雾，把浅朱深白，一齐钤入黄紽。", 
            "锦匣秘、秦文萦铁线，汉篆灿雕戈。", 
            "大梁奇侠寻常事，直教捼损红螺。", 
            "任酒边弹指，无心忏业，但楼头侧帽，饱食闻歌。", 
            "断送流光君知否，碧川芳草归期误，槁发全斑可奈何。", 
            "翘诵濂溪新谱，端须印满康窝。"
        ], 
        "title": "梅影 顾明养疴滇东，镌寄词印，赋答", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "轻阴劣鏖春，怀旧约、东风易爽。", 
            "芳信暗怯，如尘岁月，惊飙疲蝶，小楼深巷。", 
            "花幡急清明，莺啭罢、金鸡盼放。", 
            "皂帽竟入江南，怕濡尾、羞比龙头，故人无状。", 
            "厩中弃讲。", 
            "任丑诋先生强项。", 
            "盛时宽网。", 
            "终不碍高掌。", 
            "期话升平，韶光好、转足山车旷朗。", 
            "长望。", 
            "况短歌能唱。"
        ], 
        "title": "卓牌子慢 辛丑早春感事", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "春风浪宕闲皱起，绿波奇崛。", 
            "垂柳散千条，冲烟双桨，镜天平熨。", 
            "鬨媚阳、小草遮山，长堤过马。", 
            "荡尘来歘。", 
            "倩大痴写入江南，难写旧花月。", 
            "记海国穷年曾去越。", 
            "泛剑泽、溪光可割。", 
            "一掌孤城龙夜啸，正沸青盘郁。", 
            "又乱余、释辔东归，乡关催梦，数声啼鴂。", 
            "甚独醉、狂燕猾莺偏斗谲。"
        ], 
        "title": "西江月慢 怅春词", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "报春花妥。", 
            "碧鸡春影初破。", 
            "焙茶新火。", 
            "旅厨先试，玉瀣奇珍，灵芝仙朵。", 
            "丹炉阳未锁。", 
            "却抖剑尘，天末散星匀播。", 
            "渐琼浆、蒸起金茎，瑶笋化来千个。", 
            "巍楼望断滇池舸。", 
            "正云腴浓隽，味胜麻菰颇。", 
            "浙南江左，笑冻香寒俭，羞争山货。", 
            "还须消茗沱。", 
            "卤酒换归休晚，且凭吟和。", 
            "怕荒伧蒙懂，杀将风景，渍成鸡唾。"
        ], 
        "title": "女冠子 鸡苁菌", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "春波谁吹湿。", 
            "阴晴天气，始过惊蛰。", 
            "杏子花开，未见河豚，石首才出。", 
            "刚数日柳堤边，细罾穿浪，飞赭如核。", 
            "讶黏逾麻豆，腴比锦香，盈指乍堪拾。", 
            "南鲜记尝冰壶汁。", 
            "恁独醉、文昌味应失。", 
            "瘦教鮰怜，嫩许鲈知，难变柔质。", 
            "寒尚瑟，指青帘，短筇沽酒，村市遥入。", 
            "趁归棹、菘叶包来，饱餐共好秫。"
        ], 
        "title": "醉公子 玉箸鱼", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "往迹鸿泥，去后苦留影。", 
            "燕语寂、昨夕清明，细雨酿愁，尽铸半生凄哽。", 
            "好春阳、付与啼鸪，南风未竞。", 
            "正九野，寒食无烟，消得江天几番暝。", 
            "何幸。", 
            "锢疾重牵，积晦三年，冱阴犹凝。", 
            "听蚩蚩李郭，沿街唱打，是非谁管，过时光景。", 
            "恁姗姗、放阙书迟，河清醉等。", 
            "笑故园常熟归久，尚觉工诗病。"
        ], 
        "title": "定风波 辛丑二月廿三日感事", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "大洋寒砭。", 
            "九冬临、到汎海鲜争喊。", 
            "嵊泗东西，亘闽潮连帆，霜高雾澹。", 
            "看翻网锦鳞光闪。", 
            "日下垂绅，鲛宫吐绶，星河宵飐。", 
            "随波溜，尾群缀颔。", 
            "任吴钩钓月，一竿奇掩。", 
            "云里归舟，载龙骚千点。", 
            "村醪正潋。", 
            "趁江市、脍来茅店。", 
            "透骨奇馨，银篦理出，丝丝燐燄。"
        ], 
        "title": "辘轳金井 带鱼", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "梅潮京镇，薰风扬子，吴庖异味先登。", 
            "田雪斗银，湖鲭较锡，奇鲜冠绝南烹。", 
            "椎破玉壶冰。", 
            "正江船五月，初上淮罾。", 
            "细柳穿来，翠葱清醥带鳞蒸。", 
            "泉唐俊品交称。", 
            "有文鳊挂绿，霜蟹拖青。", 
            "长想富春，烟帆雨里，千丝越网齐升。", 
            "茅店酒三升。", 
            "听鸣姜紫釜，一醉犹胜。", 
            "梦断木天故事，分隽记谁曾。"
        ], 
        "title": "望海潮 鲥", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "疲莺倦蝶，蓦地送却江南。", 
            "菜花妥、才烧园笋，未老春蚕。", 
            "连陌茙酣。", 
            "沸畴红紫赌朝暹。", 
            "绿褠分匕，烟茎斗荻，累绣惊襜。", 
            "长想野庖充隽，吴娘新卵堆盐。", 
            "看消受、银粞摊处，香共齑添。", 
            "风味谁兼。", 
            "比豌能软比菰甜。", 
            "午厨初饱，商量旧谱，韭俭应芟。"
        ], 
        "title": "采桑子慢 蚕豆", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "鍊绛安魂，团丹宅梦，柔飔荡起霞叶。", 
            "泼火缃桃，骨小耻通牒。", 
            "谁怜磬薄围春，脂秾浮晕，朱钿匀贴。", 
            "一点灵犀，肯浪随游蝶。", 
            "扬州望里烟笼，人又来、芜城蹀躞。", 
            "待说与前朝旧史，宫草满阶骚屑。", 
            "洛阳芳侣，独困朝酣，却放天香染瑶褶。", 
            "伤心翠袖未温，忍空箱久叠。"
        ], 
        "title": "碧牡丹慢 玫瑰芍药", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "洗髓炎溟，封烟上巳，朝采半消脂晕。", 
            "桃涡褪后，眠损东风，媚颊添毫逾润。", 
            "旧伴海棠渐老，新知将离休问。", 
            "怕杜郎俊赏，重寻故事，仙姥犹靳。", 
            "万恨。", 
            "凭阑谁与论。", 
            "谢豹怨红难认。", 
            "化归魂无分。", 
            "断肠苦雨江南，泪花盈寸。", 
            "早被斜阳催起，一丝春绯偷酝。", 
            "梦回处，绰约芳姿，枕痕侵晓微印。"
        ], 
        "title": "内家娇 鹃红。杜鹃石叻红，嫁接本", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": "五言律诗", 
        "text": [
            "人声四壁静，风雨夜悠悠。", 
            "客梦灯前瘦，羁怀笛里愁。", 
            "东南飞孔雀，天地看沙鸥。", 
            "莽莽烽烟际，飘零何处求。"
        ], 
        "title": "雨夕", 
        "type": "律诗", 
        "yun": "尤"
    }, 
    {
        "author": "汪石青", 
        "era": "近现代", 
        "subtype": "五言律诗", 
        "text": [
            "客子就长路，春风吹满襟。", 
            "沉酣红蝶梦，来去白鸥心。", 
            "散牧天空阔，迷云草浅深。", 
            "鸟声何细碎，和我旅中吟。"
        ], 
        "title": "途中", 
        "type": "律诗", 
        "yun": "侵"
    }, 
    {
        "author": "汪石青", 
        "era": "近现代", 
        "subtype": "五言律诗", 
        "text": [
            "梁燕分毛羽，庭兰腻粉光。", 
            "蝉声何处曳，花影一身香。", 
            "天地浓青里，宵晨大暑旁。", 
            "此时有诗料，宜簟亦宜觞。"
        ], 
        "title": "太簇谣三叠 其一", 
        "type": "律诗", 
        "yun": "阳"
    }, 
    {
        "author": "汪石青", 
        "era": "近现代", 
        "subtype": "五言律诗", 
        "text": [
            "秋意偶然露，白云良可亲。", 
            "山当开户处，鸟狎荷锄人。", 
            "溪影摇凉味，松风泻古春。", 
            "桃源如久住，何物是红尘。"
        ], 
        "title": "太簇谣三叠 其二", 
        "type": "律诗", 
        "yun": "真"
    }, 
    {
        "author": "汪石青", 
        "era": "近现代", 
        "subtype": "五言律诗", 
        "text": [
            "鹭影去平野，残阳开几层。", 
            "有音皆是乐，入画不须僧。", 
            "柳外碧山暮，莲傍秋水澄。", 
            "琅玕青万个，小倚亦腾腾。"
        ], 
        "title": "太簇谣三叠 其三", 
        "type": "律诗", 
        "yun": "蒸"
    }, 
    {
        "author": "汪石青", 
        "era": "近现代", 
        "subtype": "五言律诗", 
        "text": [
            "寒夜清何处，泠然几案中。", 
            "偶寻操缦谱，忽忆抱经翁。", 
            "音作同声赏，诗成自适工。", 
            "低徊明月里，默默挹高风。"
        ], 
        "title": "寒夜琴兴有怀敬庵徵君", 
        "type": "律诗", 
        "yun": "东"
    }, 
    {
        "author": "汪石青", 
        "era": "近现代", 
        "subtype": "五言律诗", 
        "text": [
            "妻儿有至乐，煨芋夜相亲。", 
            "绛玉霜痕腻，洪炉栎火纯。", 
            "梅魂三径月，人语一帘春。", 
            "暂理山林事，吾生未有垠。"
        ], 
        "title": "煨芋", 
        "type": "律诗", 
        "yun": "真"
    }, 
    {
        "author": "汪石青", 
        "era": "近现代", 
        "subtype": "五言律诗", 
        "text": [
            "飘然一径中，云路石玲珑。", 
            "高处掠如燕，狂来吟似虹。", 
            "叶怜霜媚淡，霞指日边红。", 
            "安得人携手，相将啸晚风！"
        ], 
        "title": "过东头岭口占", 
        "type": "律诗", 
        "yun": "东"
    }, 
    {
        "author": "汪石青", 
        "era": "近现代", 
        "subtype": "五言律诗", 
        "text": [
            "兀兀如有失，茫茫一倚楼。", 
            "万方同入照，群类且争秋。", 
            "虫碎暝将合，雁飞天更幽。", 
            "国魂招不得，搔首复凝眸。"
        ], 
        "title": "倚楼", 
        "type": "律诗", 
        "yun": "尤"
    }, 
    {
        "author": "汪石青", 
        "era": "近现代", 
        "subtype": "五言律诗", 
        "text": [
            "浊世无知己，惟梅淡可亲。", 
            "芳心能脱俗，冷面不沾尘。", 
            "解笑何妨瘦，无言独有神。", 
            "多情相伴好，风雪一家春。"
        ], 
        "title": "答问", 
        "type": "律诗", 
        "yun": "真"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "司马囊空卖赋金，秋山高卧夜沉沉。", 
            "一天烟水茫无际，满地风霜感不禁。", 
            "弹铗冯驩难入俗，登楼王粲易伤心。", 
            "宵来敲碎游仙句，梦入霓裳子细吟。"
        ], 
        "title": "秋宵", 
        "type": "律诗", 
        "yun": "侵"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "日光漠漠澹烟霏，枫叶堆红积翠微。", 
            "山险人从云里过，湖清鸟在镜中飞。", 
            "一天秋水关山远，满眼寒云草树稀。", 
            "天地无情秋亦老，青衫敝尽客初归。"
        ], 
        "title": "道中", 
        "type": "律诗", 
        "yun": "微"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "拼将磊落战西风，门掩清宵兀兀中。", 
            "半壁云生无赖月，一天寒唱可怜虫。", 
            "青山卧久心犹壮，绿蚁酣来骨亦融。", 
            "睡到海棠秋默默，倚天高啸欲凌空。"
        ], 
        "title": "秋宵", 
        "type": "律诗", 
        "yun": "东"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "一枕罗浮入梦寒，相逢环佩步珊珊。", 
            "盟心共指青山久，倚竹深怜翠袖单。", 
            "疏影如云诗意淡，清尊对月酒怀宽。", 
            "园林无恙花无恙，剪刻南枝带笑看。"
        ], 
        "title": "梅花 其一", 
        "type": "律诗", 
        "yun": "寒"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "风雪羊裘又一年，断桥犹记瘦吟肩。", 
            "玉颜楚楚卿何恨，铁骨铮铮我欲仙。", 
            "避俗曾偷丹九转，拈花微悟世三千。", 
            "无端索得巡檐笑，冷透浓春不是禅。"
        ], 
        "title": "梅花 其二", 
        "type": "律诗", 
        "yun": "先"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "流水澌澌月满庭，瑶琴三叠动芳馨。", 
            "漫天雪意浓于酒，一树春魂唤欲醒。", 
            "潇洒自怜心冷涩，清寒其奈影娉婷。", 
            "柴门深掩无人到，一径琼瑶鹤刷翎。"
        ], 
        "title": "梅花 其三", 
        "type": "律诗", 
        "yun": "青"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "相逢何处不清风，如此丰标孰与同。", 
            "一缕柔情钟旖旎，满身香雪孕玲珑。", 
            "寒生几案空庭下，春在梅苔旧径中。", 
            "江南江北天一样，月华明处是瑶宫。"
        ], 
        "title": "梅花 其四", 
        "type": "律诗", 
        "yun": "东"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "深浅眉痕画不羞，杖谁润色为筹谋。", 
            "乾坤纳纳棋千劫，今古茫茫貉一丘。", 
            "此日音书传好语，半生山水养清流。", 
            "绿章写得伤心字，诉与春卿亦自愁。"
        ], 
        "title": "答周之盛拜花壬戌", 
        "type": "律诗", 
        "yun": "尤"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "心海狂澜怒未平，秋来热血唾纵横。", 
            "壮怀不意真奇苶，病骨难禁太瘦生。", 
            "鹃魄一丝终有怨，猩红满地剧无情。", 
            "自家慰藉从头想，化碧何如吐得清。"
        ], 
        "title": "病中吟 坠水后，寒热大作，明日抵芜湖呕血不已，旅社偃卧，浃七旬未愈，心怀恶劣，拉杂书之 其一", 
        "type": "律诗", 
        "yun": "庚"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "药炉茶灶病消磨，血比牢骚一倍多。", 
            "幻境支离惊梦毂，乡书珍重付云罗。", 
            "算来精卫难填海，长作枯鱼泣过河。", 
            "凄绝旧游重偃仰，一枝栖息养沉疴。"
        ], 
        "title": "病中吟 坠水后，寒热大作，明日抵芜湖呕血不已，旅社偃卧，浃七旬未愈，心怀恶劣，拉杂书之 其二", 
        "type": "律诗", 
        "yun": "歌"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "凄风凉雨睡昏昏，一缕炉烟曳梦魂。", 
            "笛里关山空记恨，尊前花月了无痕。", 
            "流年弃我驹过隙，客舍囚人虱处裈。", 
            "岂独二毛潘鬓改，沈郎腰已不堪论。"
        ], 
        "title": "病中吟 坠水后，寒热大作，明日抵芜湖呕血不已，旅社偃卧，浃七旬未愈，心怀恶劣，拉杂书之 其三", 
        "type": "律诗", 
        "yun": "元"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "几番软语忆缠绵，割爱抛欢亦可怜。", 
            "眼底光阴同去日，心头哀怨胜前年。", 
            "鲛绡拭泪空千点，凤纸缄愁各一天。", 
            "回首薜萝归未得，为谁辛苦卖文钱。"
        ], 
        "title": "病中吟 坠水后，寒热大作，明日抵芜湖呕血不已，旅社偃卧，浃七旬未愈，心怀恶劣，拉杂书之 其四", 
        "type": "律诗", 
        "yun": "先"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "踏青时节雨冥冥，沉醉东风唤不醒。", 
            "一榻愁中春淡荡，万花香里燕丁宁。", 
            "翻来月建三中白，看到云痕一线青。", 
            "最是哥哥行不得，天涯愁望短长亭。"
        ], 
        "title": "上巳坐雨", 
        "type": "律诗", 
        "yun": "青"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "天道乘除果底因，重重怪事杂新陈。", 
            "机中未必龙飞轴，市上居然虎噬人。", 
            "桀犬狺狺尧可吠，海鸥渺渺客难亲。", 
            "苍茫身世君休问，宠以穷愁是至仁。"
        ], 
        "title": "怪事一律又次仲博韵", 
        "type": "律诗", 
        "yun": "真"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "佩玉鸣鸾未可图，风尘澒洞客星孤。", 
            "尊前滟滟邀红友，眼底悠悠送白驹。", 
            "安我谋身天妒忌，送人作郡鬼揶揄。", 
            "誓将块垒消除尽，九辩追赓楚大夫。"
        ], 
        "title": "客感", 
        "type": "律诗", 
        "yun": "虞"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "情生文语见天真，薤露歌来百首新。", 
            "万古同声难遇合，一朝异路剧酸辛。", 
            "美人黄土空陈迹，夜雨秋灯独怆神。", 
            "我亦牢骚呕不尽，茫茫身后属何人。"
        ], 
        "title": "读西堂哭卿谋诗有感", 
        "type": "律诗", 
        "yun": "真"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "翠钿金翘未可孤，霜晴篱下一提壶。", 
            "偶然漉酒陶彭泽，却忆餐英屈大夫。", 
            "古泪尽弹愁节序，钝根终系闷葫芦。", 
            "予怀渺渺谁知己，诉与花时解得无。"
        ], 
        "title": "对鞠书怀", 
        "type": "律诗", 
        "yun": "虞"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "故宫禾黍吊斜阳，陵寝还来荐瓣香。", 
            "剩水残山秋满地，雕戈战马血初凉。", 
            "万家缥渺馀新劫，一统低徊认旧疆。", 
            "如此金汤何以守，臣将泥首启高皇。"
        ], 
        "title": "明孝陵 其一", 
        "type": "律诗", 
        "yun": "阳"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "金蚕玉碗两凋零，翁仲无言宿草青。", 
            "江上归帆笼晚照，山头摩碣读陈铭。", 
            "觚棱寂寂馀残垒，帝座遥遥黯一星。", 
            "半壁河山无王气，将何能慰在天灵。"
        ], 
        "title": "明孝陵 其二", 
        "type": "律诗", 
        "yun": "青"
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "忍道江南易断肠，月天花海当愁乡。", 
            "别来无泪湿流光。", 
            "红烛楼心春压酒，碧梧庭角雨飘凉。", 
            "不成相忆但相忘。"
        ], 
        "title": "浣溪沙二首 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "过春寒，怜骤暑。", 
            "山上层楼，高处多风雨。", 
            "一霎潮声生远树。", 
            "碧瓦纷纷，似叶敲窗户。", 
            "下罗帷，移蜡炬。", 
            "夜黑更长，倚枕朦胧处。", 
            "电幻狂烽雷幻鼓。", 
            "梦里惊疑，不敢江南去。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "岁岁新烽续旧烟，人间几见海成田。", 
            "新亭风景异当年。", 
            "如此山河输半壁，依然歌舞当长安。", 
            "危阑北望泪如川。"
        ], 
        "title": "浣溪沙二首 其一", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "梳妆草草，初日帘栊晓。", 
            "难得今朝天气好，浣取衣裳趁早。", 
            "斜阳树影频移，横竿须拣高枝。", 
            "属付檐前燕子，等閒莫堕香泥。"
        ], 
        "title": "清平乐六首 其一", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "山回路转，隔水烟村远。", 
            "行过小桥人未见，林外晨喧一片。", 
            "两三上市新蔬，担前问价踟蹰。", 
            "几日囊中钱少，归来何止无鱼。"
        ], 
        "title": "清平乐六首 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "描花绣凤，不比年时空。", 
            "针线欲拈还未动，绽尽罗衣金缝。", 
            "如今忍斗新妆，休怜响屟回廊。", 
            "自制平头鞋子，何妨绿野寻芳。"
        ], 
        "title": "清平乐六首 其三", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "樵蹊渔舍，行到前村也。", 
            "认取青帘楼外挂，休问新来酒价。", 
            "昨朝乍典春衣，今朝日暖风微。", 
            "拚得醉扶归去，深山卧听莺啼。"
        ], 
        "title": "清平乐六首 其四", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "鸾刀乍试，脍玉丝难细。", 
            "一味从容怜小婢，却问高朋来未。", 
            "座中草草杯盘，丁宁酒盏须宽。", 
            "归晚不须红烛，山前月子弯弯。"
        ], 
        "title": "清平乐六首 其五", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "茶迟火缓，一卷偷閒看。", 
            "侍女嬉游行渐远，知道今朝饭晚。", 
            "词笺待写离情，宫商细酌新声。", 
            "帘里苦吟才罢，空怜厨下焦铛。"
        ], 
        "title": "清平乐六首 其六", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "莫向西川问杜鹃，繁华争说小长安。", 
            "涨波脂水自年年。", 
            "筝笛高楼春酒暖，兵戈远塞铁衣寒。", 
            "尊前空唱念家山。"
        ], 
        "title": "浣溪沙二首 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "人生不合吴城住，消魂粉尘脂水。", 
            "柳影画中楼，任春眠慵起。", 
            "断肠歌舞地。", 
            "付词客醉红吟翠。", 
            "一棹横塘，落花双桨，涨波都腻。", 
            "还记。", 
            "旧家时，疏帘静，轻漾素兰风细。", 
            "瓷碗碧螺春，更香浮茉莉。", 
            "别来飘泊久，总难忘故乡风味。", 
            "去程远，鼓角年年，叹误人归计。"
        ], 
        "title": "徵招", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "粉润脂温。", 
            "甚生绢乍展，呼起湘魂。", 
            "依稀画兰心事，铅泪留痕。", 
            "日暮淩波何处？", 
            "步千驿、罗袜生尘。", 
            "回头楚天远，解佩江空，鼓瑟云昏。", 
            "国香流落久，叹东风换世，残梦无春。", 
            "晚潮凄咽，应悔翠带轻分。", 
            "更怕瑶簪冻折，误几多、洛浦归人。", 
            "青青数峰在，剩水流愁，尚护灵根。"
        ], 
        "title": "国 香   题叔华夫人双佳楼水仙卷子", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "离合云踪意转迷，几曾相见胜相思。", 
            "丝成玉茧蚕空缚，花作泥香燕未知。", 
            "金井露，碧梧枝。", 
            "西风翠袖苦禁持。", 
            "月明不到回廊下，夜夜新寒卷绣帷。"
        ], 
        "title": "鹧鸪天四首 其一", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "病枕昏灯不自聊，带围宽尽旧时腰。", 
            "星辰谁解怜今夜，魂梦空教过谢桥。", 
            "寒恻恻，漏迢迢。", 
            "心香禁得几回烧？", 
            "大堤无限青青树，独系相思是柳条。"
        ], 
        "title": "鹧鸪天四首 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "羞借清尊理旧狂，红楼珠箔但相望。", 
            "十年空忍将枯泪，一夜重回未断肠。", 
            "欢意少，别怀长。", 
            "凭阑争惜更思量。", 
            "西风不管黄花瘦，自向閒庭做晚凉。"
        ], 
        "title": "鹧鸪天四首 其三", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "极目行云独倚阑，羞凭双燕问游鞯。", 
            "灯残怕作长宵泪，香薄难温子夜寒。", 
            "春梦短，客愁宽。", 
            "花前何惜暂相看。", 
            "此情忍付他年忆，更自殷勤理素弦。"
        ], 
        "title": "鹧鸪天四首 其四", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "一夜梨花吹尽雪，梦中从此无春。", 
            "漫天风雨送黄昏。", 
            "忍教新泪眼，重湿旧啼痕。", 
            "宝篆难销长日恨，小屏谁与温存？", 
            "暂凭词赋守心魂。", 
            "微生如可恋，辛苦为思君。"
        ], 
        "title": "临江仙", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "日影已高帘乍卷。", 
            "相候红阑，不比当初见。", 
            "还趁轻风双燕语，小园香径閒行遍。", 
            "孤负芳时情缱绻。", 
            "十载花前，渐觉羞人面。", 
            "杨柳千丝牵绪乱，相逢无奈伤春晚。"
        ], 
        "title": "蝶恋花八首 其一", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "罗带同心和恨绾。", 
            "柳叶风轻，未许双眉展。", 
            "惆怅人间芳梦短，柔情长逐游丝转。", 
            "别后相思君莫管。", 
            "年少逢春，祇合开欢宴。", 
            "分付飞花过别院，幽怀欲诉肠先断。"
        ], 
        "title": "蝶恋花八首 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "谁说春来慵早起，晓日楼台，珍重相逢地。", 
            "休向东风空费泪，深盟浅约都无计。", 
            "不惜镜中眉减翠。", 
            "日日花前，长怕君憔悴。", 
            "解得相思无限意，红笺漫写鸳鸯字。"
        ], 
        "title": "蝶恋花八首 其三", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "閒逐寻香双蛱蝶。", 
            "柳陌桃蹊，趁取芳菲节。", 
            "一寸春心花共发，东风吹展眉间结。", 
            "为惜芳时欢易歇。", 
            "初日帘栊，看到深宵月。", 
            "不尽柔情应细说，明朝风雨伤离别。"
        ], 
        "title": "蝶恋花八首 其四", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "自悔无端芳约误。", 
            "觅影寻声，不惜频回顾。", 
            "众里匆匆通一语，柔情未敢分明诉。", 
            "前日依依杨柳路。", 
            "细雨斜风，独到经行处。", 
            "极目寒烟人已去，香车欲上犹凝伫。"
        ], 
        "title": "蝶恋花八首 其五", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "暖日烘春江上路。", 
            "细竹疏槐，新绿遮低语。", 
            "一晌相看千万绪，今朝更胜前朝遇。", 
            "欲遣回波流恨去。", 
            "欢唾啼痕，多少难忘处。", 
            "梦里销魂能几度？", 
            "梦回忍说销魂误。"
        ], 
        "title": "蝶恋花八首 其六", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "寂寂重帘私语细。", 
            "小槛回廊，都是相思地。", 
            "羞说春来无限意，眼波相觅还相避。", 
            "深院月高花影碎。", 
            "壶箭频催，欲住浑无计。", 
            "乐事人间能有几。", 
            "而今先费他年泪。"
        ], 
        "title": "蝶恋花八首 其七", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "浅梦难圆春易暮。", 
            "几度回肠，忍泪丁宁语。", 
            "满目芳菲君莫误，千花百草凭怜取。", 
            "心绪纷纭难细诉。", 
            "强作无情，更比多情苦。", 
            "风雨天涯愁去住，尊前暂惜今宵遇。"
        ], 
        "title": "蝶恋花八首 其八", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "候红桥，探碧渚，芳约记前度。", 
            "春意如花，香委旧游处。", 
            "可怜纵有并刀，愁丝难剪，系多少、幽欢私语？", 
            "此情苦。", 
            "长夜深锁重门，离魂沐风雨。", 
            "泪作珠灯，持照梦中路。", 
            "甚时帘底凝眸，相思潮汐，待都付、眼波低诉。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "百尺高楼数仞墙，蛮弦羯鼓度新腔。", 
            "暗收香稻防鹦鹉，故斫孤桐恼凤皇。", 
            "春漏泄，意仓皇。", 
            "记名瑶册忍相忘。", 
            "何曾一斗供閒醉，空自殷勤捧玉觞。"
        ], 
        "title": "鹧鸪天 华西坝春感四首 其一", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "暗撤金钱盛会开，浣纱女伴约同来。", 
            "繁声故乱霓裳谱，皓腕争收玉镜台。", 
            "空作嫁，自为媒。", 
            "文成倚马叹高才。", 
            "苕华未肯留名字，夜梦无心到锦鞋。"
        ], 
        "title": "鹧鸪天 华西坝春感四首 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "十载芳华忍泪过，高坛广座负春多。", 
            "凭谈海客瀛洲梦，却讶情人碧玉歌。", 
            "誇舞袖，妒长娥。", 
            "几回辛苦点青螺。", 
            "不须得意钗钿约，凤牒鸳函字易磨。"
        ], 
        "title": "鹧鸪天 华西坝春感四首 其三", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "塘外轻雷梦未惊，羽书空费墨纵横。", 
            "无情野草妨来往，解意垂杨管送迎。", 
            "怜晚照，付春酲。", 
            "尊前先计去时程。", 
            "自知不是秦楼侣，一任鸾笺负旧盟。"
        ], 
        "title": "鹧鸪天 华西坝春感四首 其四", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "青鸟蓬山渺信音，昔同游地忍重寻。", 
            "迷归芳草添新绿，覆梦繁花换旧阴。", 
            "拚决绝，更沈吟。", 
            "经年红泪黦罗襟。", 
            "相思恰似垂杨色，一日春风一日深。"
        ], 
        "title": "鹧鸪天四首 其一", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "沈沈银幕新歌起，容易重门闭。", 
            "繁灯似雪钿车驰，正是万人空巷乍凉时。", 
            "相携红袖誇眉萼，年少当行乐。", 
            "千家野哭百城倾，浑把十年战伐当承平。"
        ], 
        "title": "虞美人 成都秋词五首 其一", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "地衣乍卷初涂蜡，宛转开歌匣。", 
            "朱娇粉腻晚妆妍，依旧新声爵士似当年。", 
            "回鸾对凤相偎抱，恰爱凉秋好。", 
            "玉楼香暖舞衫单，谁念玉关霜冷铁衣寒。"
        ], 
        "title": "虞美人 成都秋词五首 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "市誇安乐人如织，故主迎新客。", 
            "芒鞋短褐旧时装，今日高车大马过煌煌。", 
            "暮收香稻朝罗绮，第宅连云起。", 
            "几人下箸厌甘肥，犹有万家风里未裁衣。"
        ], 
        "title": "虞美人 成都秋词五首 其三", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "咖啡乳酪香初透，紫漾葡萄酒。", 
            "市招金字作横行，更有参军蛮语舌如簧。", 
            "并刀如水森成列，晶盏明霜雪。", 
            "朝朝暮暮宴嘉宾，应忆天南多少远征人。"
        ], 
        "title": "虞美人 成都秋词五首 其四", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "东痒西序诸年少，飞毂穿驰道。", 
            "广场比赛约同来，试看此回姿势最谁佳。", 
            "酒楼歌榭消长夜，休日还多暇。", 
            "文书针线尽休攻，祇恨鲜卑学语未能工。"
        ], 
        "title": "虞美人 成都秋词五首 其五", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "日日西楼共倚阑，相思尚说带围宽。", 
            "飘香亭榭留春住，斜月帘栊惜漏残。", 
            "心下事，眼前欢。", 
            "等閒争信昔盟寒。", 
            "情知梦断无由续，犹盼相逢似旧看。"
        ], 
        "title": "鹧鸪天四首 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "良宵盛会，电炬通明车似水。", 
            "炰凤烹龙，风味京华旧国同。", 
            "金尊绿醑，却笑万钱难下箸。", 
            "薄粥清茶，多少恒饥八口家。"
        ], 
        "title": "减字木兰花 成渝纪闻四首 其一", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "肠枯眼涩，斗米千言难换得。", 
            "久病长贫，差幸怜才有美人。", 
            "休誇妙手，憎命文章供覆瓿。", 
            "细步纤纤，一夕翩翾值万钱。"
        ], 
        "title": "减字木兰花 成渝纪闻四首 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "弦歌未了，忍信狂风推蕙草。", 
            "小队戎装，更逐啼鶑过粉墙。", 
            "罗衣染遍，双脸胭脂输血艳。", 
            "碧海冤深，伤尽人间父母心。"
        ], 
        "title": "减字木兰花 成渝纪闻四首 其三", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "秋灯罢读，伴舞嘉宾人似玉。", 
            "一曲霓裳，领队谁家窈窕娘？", 
            "红楼遥指，路上行人知姓氏。", 
            "细数清流，夫婿还应在上头。"
        ], 
        "title": "减字木兰花 成渝纪闻四首 其四", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "细字真珠讯暗通，花阴几度系嘶骢。", 
            "垂杨青眼经前梦，芳草红心记旧踪。", 
            "春易尽、恨难同。", 
            "好风还到画楼东。", 
            "也知刻意相回避，咫尺阑干不再逢。"
        ], 
        "title": "鹧鸪天四首 其三", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "相见无端怨太迟，剧怜红粉我如痴。", 
            "采香行处耐寻思。", 
            "花月只馀长想望，风光空有少年时。", 
            "这般情味最难支。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "西湖好，水面有文章。", 
            "印月三潭桥九曲，红栏杆外玉为廊。", 
            "妙院水沉香。"
        ], 
        "title": "望江南四首 西湖 其一", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "西湖好，秀骨数孤山。", 
            "高冢留题林处士，鹤归华表粉梅残。", 
            "惟对里湖弯。"
        ], 
        "title": "望江南四首 西湖 其二", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "西湖好，一带是苏堤。", 
            "打桨试从仙洞过，绿杨斜亸暮云低。", 
            "翠叶与船齐。"
        ], 
        "title": "望江南四首 西湖 其三", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "西湖好，湖上女儿多。", 
            "解道钱塘苏小小，香车油壁障红罗。", 
            "宛转发菱歌。"
        ], 
        "title": "望江南四首 西湖 其四", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "我是天涯惆怅客，傲骨生成，未忍轻抛掷。", 
            "落尽杨花春寂寂，人间少个真相识。", 
            "水店逢君眉黛婳，冰雪聪明，言语存匡益。", 
            "但使援琴挑不得，终朝终夕深相忆。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "绿遍天涯芳草路，泊梗漂萍，人在天涯住。", 
            "为爱晚云筛细雨，紫烟陌上行来去。", 
            "婺水滩头朝复暮，回首前缘，好梦来无据。", 
            "贴翠花钿歌合舞，而今化作相思树。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "龙蟠虎伏莽山冈，出红墙，树苍苍。", 
            "一代佳城，终古葬君王。", 
            "今日我来风乱吼，沙汗漫，日昏黄。"
        ], 
        "title": "江城子 明十三陵", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "南边客，来到北边头。", 
            "一阵飘风回远梦，三春恰忆石城秋，疏树月光流。"
        ], 
        "title": "望江南 二首 其一", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "南边客，来到北边头。", 
            "故故盘沙迷旧梦，年年飞雪送高秋，冰合大江流。"
        ], 
        "title": "望江南 二首 其二", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "吉鹊桥成水浅深，故宫前事悔沉吟。", 
            "仙源瑞气青如玉，人世华灯粲似金。", 
            "风淅淅，露涔涔，行行止止就花阴。", 
            "何如一枕逍遥夜，细话双星契阔心。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "连山起，万里古城存。", 
            "雉堞排云横剑戟，戍楼吹角判晨昏。", 
            "流水两边分。"
        ], 
        "title": "望江南 长城二首 其一", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "遥纵目，塞外草连天。", 
            "一片长云阴大野，四方微雨直孤烟。", 
            "刁斗话当年。"
        ], 
        "title": "望江南 长城二首 其二", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "长街永巷清如梦，此夕谁相送。", 
            "碧罗衫袖小腰肢，行过海棠花下立多时。", 
            "萧条且自论心素，翻悔从前误。", 
            "等闲情分负伊家，赢得瓣香心事在天涯。"
        ], 
        "title": "虞美人", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "去年最爱瑶池树，燕子飞来倾积愫。", 
            "今年佳树绿依依，燕子南飞多少路。", 
            "多情拚却多情误，翠宇珠梁留不住。", 
            "蛮烟瘴雨涴裙衣，一种新愁无说处。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "断魂难驻，水驿山程何处去。", 
            "花絮飘零，无计留卿倍惜卿。", 
            "可怜深浅，难剖情怀矜素愿。", 
            "风露因缘，软水初荷恰一年。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "韶秀南朝一座山，临流梳洗任人看，天心措置自清闲。", 
            "塔影簪花鲜设色，苔痕点翠薄生寒。", 
            "小舟行过鸟关关。"
        ], 
        "title": "浣溪沙 金山", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "吴王春殿舞娇娃，裙茜越溪纱。", 
            "烧残银烛，池台乍废，归去无家。", 
            "千年故址重寻问，老树竞生花。", 
            "春风如水，宫云如梦，噪起神鸦。"
        ], 
        "title": "眼儿媚 馆娃宫", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "一角红楼罨画图，几株青柳淡妆梳，水西门外莫愁湖。", 
            "艇子繫归人散后，波光凉起月明初，莫愁真个有愁无。"
        ], 
        "title": "浣溪沙二首 其一", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "重到名都又一年，华灯近月月婵娟，迢迢好梦未能圆。", 
            "设想荷衣招旧识，更怜桃叶谱新篇，几回消得胜神仙。"
        ], 
        "title": "浣溪沙二首 其二", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "一片苍茫白，无多间断青。", 
            "相扶相引绕山行，放眼江天空阔一怡情。", 
            "大浪奔腾去，寒云自在停。", 
            "丝丝春意几枝明，何用穷途末路哭平生。"
        ], 
        "title": "南柯子", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "今夕是除夕，明日即明年。", 
            "侧身天地无奈，忽忽欲华颠。", 
            "瑟瑟微风小雨，霭霭红灯绿酒，佐酒有鱼鲜。", 
            "且尽当时醉，难料后来缘。", 
            "杯盘罢，思往哲，诵名篇。", 
            "黄金铸印如斗，飞马定居延。", 
            "或则吴姬花笛，潇洒江南江北，清誉满人间。", 
            "我费太仓粟，掩卷独茫然。"
        ], 
        "title": "水调歌头 癸丑年除夕赋", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "杭州好，秀水复灵山。", 
            "水泛荷花周十里，山飘桂子罨千岩。", 
            "立马望江南。"
        ], 
        "title": "望江南 选八 其一", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "杭州好，白浪涌钱塘。", 
            "策马行来怜赵帝，弯弓射去爱钱王，潮水落荒荒。"
        ], 
        "title": "望江南 选八 其二", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "杭州好，跑地出清泉。", 
            "更采龙芽经意煮，品题何必待茶仙。", 
            "当结再来缘。"
        ], 
        "title": "望江南 选八 其三", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "杭州好，灵隐有奇峰。", 
            "石体岩岩生异国，飞来轻似九秋蓬，佛说最圆通。"
        ], 
        "title": "望江南 选八 其四", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "杭州好，岳墓树扶疏。", 
            "低首前人酸辣句，青山有幸铁无辜。", 
            "浩气壮西湖。"
        ], 
        "title": "望江南 选八 其五", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "杭州好，烟柳六条桥。", 
            "多谢眉山苏学士，为留图画到今朝。", 
            "桥影渌波摇。"
        ], 
        "title": "望江南 选八 其六", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "杭州好，遍地是诗魂。", 
            "一种风流供寂寞，小青红泪独伤春，薄命有遗文。"
        ], 
        "title": "望江南 选八 其七", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "杭州好，落日近黄昏。", 
            "放鹤亭前怀处士，西泠桥畔吊香坟。", 
            "往事漫评论。"
        ], 
        "title": "望江南 选八 其八", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "十年几度东风软，侧帽访焦山。", 
            "江流千古，山容四面，人意多般。", 
            "青蛇细草，苍龙老树，白虎禅关。", 
            "花开花谢，胎禽片石，流落人寰。"
        ], 
        "title": "人月圆 访焦山", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "飞花不住，流水御沟西去路。", 
            "孤负温存，一领青袍老煞人。", 
            "真真何在，岂在风波人海外。", 
            "燕子归来，帘幕重重映日开。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "碧海连天天绝路，卅载分离，谁解思量苦。", 
            "记得申江江上住，一家兄弟同风雨。", 
            "霹雳初惊排宿雾，盼尔归来，执手欢言语。", 
            "九点齐州花满树，春回大地春常驻。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "仙家药草不回生，负汝孀亲渡海行。", 
            "病榻风吹残腊泪，春城愁入杜鹃声。", 
            "青莲火里灰全冷，紫凤图中绣未成。", 
            "年纪玉栏刚数遍，销磨心血恨聪明。"
        ], 
        "title": "哭施氏孙翩翩四首 其一", 
        "type": "律诗", 
        "yun": "庚"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "担簦八岁即天涯，亲拜文宣入绛纱。", 
            "夜课剪灯翻贝叶，晓妆临镜镼桃花。", 
            "居然生小称闺秀，未得才名继大家。", 
            "栖绝招魂蓬岛路，白头万里泣慈鸦。"
        ], 
        "title": "哭施氏孙翩翩四首 其二", 
        "type": "律诗", 
        "yun": "麻"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "玉京重见外家翁，变尽乡音意却通。", 
            "扶病早期归有日，盖棺深恨药无功。", 
            "九霄鹤去云空白，三月花飞雨尽红。", 
            "我已七年元已废，不禁老泪溅东风。"
        ], 
        "title": "哭施氏孙翩翩四首 其三", 
        "type": "律诗", 
        "yun": "东"
    }, 
    {
        "author": "林朝崧", 
        "era": "近现代", 
        "subtype": "七言律诗", 
        "text": [
            "船头风起飐灵旂，夜发三山泪满衣。", 
            "海阔易惊新月坠，天高谁见彩鸾飞。", 
            "外家樊昵悲相送，小妹观香痛不归。", 
            "留得垂髫遗像在，家人传看是耶非。"
        ], 
        "title": "哭施氏孙翩翩四首 其四", 
        "type": "律诗", 
        "yun": "微"
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "泠然风善，忽吹来、人在广寒深处。", 
            "应是仙峰天外秀，不受人间尘土。", 
            "四远微茫，一筇缥缈，白了山中路。", 
            "披烟下望，青青鬟黛无数。", 
            "还笑初试荷衣，又吟柳絮，万象更如许。", 
            "石磴幽花神自峭，惯与长松为侣。", 
            "孤屿如樽，明湖似盏，好把酡颜驻。", 
            "酒醒夜白，寒云枕下来去。"
        ], 
        "title": "百字令　七月登瑞士碧勒突斯山巅，遇大风雪", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "江树暮鸦翻，千里漫漫。", 
            "斜阳如在有无间。", 
            "临水也知颜色好，只是将残。", 
            "秋色陌头寒，幽思无端。", 
            "西风来易去时难。", 
            "一夜杜鹃啼不住，血满关山。"
        ], 
        "title": "浪淘沙　红叶", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "雨横风狂朝复暮。", 
            "入夜清光，耿耿还如故。", 
            "抱得月明无可语，念他憔悴风和雨。", 
            "天际游丝无定处。", 
            "几度飞来，几度仍飞去。", 
            "底事情深愁亦妒，愁丝永绊情丝住。"
        ], 
        "title": "蝶恋花 冬日得国内友人书，道时事甚悉，怅然赋此", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "风叶书窗，霜藤绣壁，萧疏近水人家。", 
            "初日钩帘，遥青恰映檐牙。", 
            "湖山已似曾相识，况旧游人倚平沙。", 
            "最勾留、泉冷风篁，石醉烟霞。", 
            "湖光不被芳堤隔。", 
            "但东西吹柳，远近浮花。", 
            "水澹山柔，轻烟晕出清华。", 
            "夷犹一棹凌波去，乱野凫、飞入蒹葭。", 
            "夜如何？", 
            "皓月当头，照澈天涯。"
        ], 
        "title": "高阳台　冰如导游西湖赋此", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "雪偃苍松如画里。", 
            "一寸山河、一寸伤心地。", 
            "浪啮岩根危欲坠，海风吹水都成泪。", 
            "夜涉冰澌寻故垒。", 
            "冷月荒荒、照出当年事。", 
            "蒿冢老狐魂亦死，髑髅奋击酸风起。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "客里登楼惊信美。", 
            "雪色连空，初日还相媚。", 
            "玉水含晖清见底，缟峰一一生霞绮。", 
            "水绕山横仍一例。", 
            "昔日荒邱，今日鲛人市。", 
            "无限楼台朝霭里，风光不管人憔悴。"
        ], 
        "title": "蝶恋花　大连晓望", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "人生何苦催头白，知也无涯，忧也无涯，且趁新晴看落霞。", 
            "春光酿出湖山美，才见开花，又见飞花，潦草东风亦可嗟。"
        ], 
        "title": "采桑子", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "月色轻黄，花阴淡墨，寂寂春深庭户。", 
            "自下重帘，不放游丝飞去。", 
            "博今宵、絮语西窗，拚明日、销魂南浦。", 
            "最怜他、儿女灯前，依依也识别离苦。", 
            "苍茫烟水万里。", 
            "好把他乡风物，自温情绪。", 
            "柁尾低飞，空妒煞、闲鸥鹭。", 
            "当海上、朝日生时，是江东、暮云低处。", 
            "正愔愔梅子初黄，小楼听夜雨。"
        ], 
        "title": "绮罗香　冰如有美洲之行，赋此送之", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "蔚蓝不被纤云染，轻飙捲来秋爽。", 
            "远岫如烟，平沙似雪，人与白鸥同放。", 
            "渔歌晚唱，看一棹归来，钓丝微漾。", 
            "残日犹明，盈盈新月已东上。", 
            "沧波澹然相向。", 
            "似依依绘出，当日情状。", 
            "草径全荒，松围尽长，只有青山无恙。", 
            "临风怅惘，尽马策挝门，尘封蛛网。", 
            "落叶萧萧，乱蝉空自响。"
        ], 
        "title": "齐天乐　过鸦尔加松故居", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "皛皛平川，快雨初晴，掉扁舟一叶风轻。", 
            "烟消穹碧，云敛遥青。", 
            "看半江霞，烘素月，作微赪。", 
            "圆波如镜，疏林倒照，似蟾宫桂影纵横。", 
            "冥然兀坐，风露泠泠。", 
            "尽月摇心，波摇月，两无声。"
        ], 
        "title": "行香子", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "风惜残红，雨培新绿，又是一番天气。", 
            "浅草鸣蛙，浮萍聚鸭，各有十分生意。", 
            "谁道春归了，看满眼芳菲如此。", 
            "空怜啼鴂多情，声声为春憔悴。", 
            "省识清和味好，况野色晚来，恰称新霁。", 
            "薄霭收霏，流虹散彩，玉宇天然无滓。", 
            "一点溪山月，曾照我杏花阴里。", 
            "只愿清辉、湛然不令心起。"
        ], 
        "title": "探春慢", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "远接青冥近画阑，鸥飞渺渺不知还。", 
            "陵高弥觉碧波宽。", 
            "玉宇鲜澄新雨后，翠岚融冶夕阳间。", 
            "果然人世有清安。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "苍崖四合，悄无人，惟见玉龙飞舞。", 
            "万仞盘纡行渐上，却似凌虚微步。", 
            "众壑森森，连山簇簇，捲入云涛去。", 
            "一峰未没，傫然如作孤注。", 
            "堪叹玉宇琼楼，清寒如此，留得何人住！", 
            "纵使素娥能耐冷，脉脉此情谁诉？", 
            "小梦醒来，残辉犹在，滴滴沾衣露。", 
            "曙霞红映，霓裳应为君赋。"
        ], 
        "title": "百字令　蒙特尔山中作", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "心宇将灭万事休，天涯无处不怨尤。", 
            "纵有先辈尝炎凉，谅无后人续春秋。"
        ], 
        "title": "自嘲", 
        "type": "古风", 
        "yun": "尤"
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "我今挫其骨，又复扬其灰。", 
            "一生被尔误，一恨何如兹！", 
            "对镜照端倪，原来皮相寄存之。", 
            "眼中生万象，受思判云泥。", 
            "足下世间路，骨生血肉肌。", 
            "春来荣万物，秋去枯于斯。", 
            "此物原来非不朽，亦随形态转轮司。", 
            "春秋荣枯异，生死换他衣。", 
            "是衣敝矣皆可弃，萌新敝旧实相欺。", 
            "衣中着竖子，竖子被尔误成痴！", 
            "衣中着道义，所欲随心子仲尼！", 
            "堪笑此衣吾假耳，却不知此物本可相剥离！", 
            "我来之时赤裸裸，今亦不愿挂一丝。", 
            "着衣已久矣！每不能合于寒暑变相移。", 
            "吾二自然矣！只缘贪恋此囊皮。", 
            "此皮无甚好，我意已觉知。", 
            "夺此世间器，还他清净枝。", 
            "是以扬灰挫其骨，是以灭迹毁其尸。", 
            "尸迹尽皆去，吾亦不居骨和灰！"
        ], 
        "title": "挫骨扬灰辞", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "飘然御风游名山，吐噏岚翠陵孱颜。", 
            "又随明月堕东海，吹嘘绿水生波澜。", 
            "海山苍苍自千古，我于其间歌且舞。", 
            "醒来倚枕尚茫然，不识此身在何处。", 
            "三更秋虫声在壁，泣露欷风自啾唧。", 
            "群鼾相和如吹竽，断魂欲啼凄复咽。", 
            "旧游如梦亦迢迢，半灺寒灯影自摇。", 
            "西风羸马燕台暗，细雨危樯瘴海遥。"
        ], 
        "title": "中夜不寐偶成", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "飘萧黄叶覆秋根，此日霜菊事不敦。", 
            "腊意渐浓寒倍至，桐风半凛体虚温。", 
            "谁家竖子归箫里，诉那当年啮指痕。", 
            "对此时声山骨瘦，讷来另表一殇魂。"
        ], 
        "title": "破秋一章", 
        "type": "古风", 
        "yun": "元"
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "梅花有素心，雪月同一色。", 
            "照彻长夜中，遂令天下白。"
        ], 
        "title": "梅花", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "菊以隐逸称，殆未得其似。", 
            "志洁而行芳，灵均差可拟。", 
            "生也不逢时，落叶满天地。", 
            "枝弱不胜花，凛凛中有恃。", 
            "繁霜作锻练，侵晓色逾美。", 
            "忍寒向西风，略见平生志。", 
            "一花经九秋，未肯便憔悴。", 
            "残英在枝头，抱香终王坠。", 
            "寒梅初破萼，已值坚冰志。", 
            "相逢应一笑，异代有同契。"
        ], 
        "title": "菊", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "冻云沈沈作天幕，直令万象沈寥廓。", 
            "朝来开户忽大叫，琼楼玉宇来相照。", 
            "昙空自漠漠，四野何茫茫。", 
            "飘如扁舟凌沧浪，银涛万顷摇光芒。", 
            "又如花时归故乡，玉田蔼蔼素馨香。", 
            "六花霏霏已奇绝，绚以朝霞助明灭。", 
            "千里一白无纤尘，欲与冰壶争皎洁。", 
            "王母琼浆真可咽，谢公屐齿应知惜。", 
            "如何弃置道路隅，遂令泥土同狼藉。", 
            "吁嗟乎莫怨雪成泥，雪花入土土膏肥，孟夏草木待尔而繁滋。"
        ], 
        "title": "大雪", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "家在岭之南，见梅不见雪。", 
            "时将皴玉姿，虚儗飞琼色。", 
            "只今雪窖中，却断梅消息。", 
            "忽逢一枝斜，相对叹奇绝。", 
            "乃知雨雪来，端为梅花设。", 
            "烟尘一扫净，皎皎出寒洁。", 
            "清辉妙相映，秀色如可掇。", 
            "香随心共澹，影与神俱寂。", 
            "蔼蔼含春和，棱棱见秋烈。", 
            "侠士蕴冲抱，美人负奇节。", 
            "孤根竟何处，念此残枝折。", 
            "忽忆珠江头，花时踏寒月。"
        ], 
        "title": "见梅花折枝", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "止水既无滓，流水亦无颇。", 
            "渟为百尺潭，荡为千层波。", 
            "娟娟月自永，习习风微和。", 
            "泠然识此意，欲和沧浪歌。"
        ], 
        "title": "寒夜背诵古诗，至“波澜誓不起，妾心古井水”，美其词意，为进一解", 
        "type": "古风", 
        "yun": "歌"
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "年年颠蹶南山路，不向崎岖叹劳苦。", 
            "只今困顿尘埃间，倔强依然耐刀斧。", 
            "轮兮轮兮生非徂徕新甫之良材，莫辞一旦为寒灰。", 
            "君看掷向红炉中，火光如血摇熊熊。", 
            "待得蒸腾荐新稻，要使苍生同一饱。"
        ], 
        "title": "见人析车轮为薪，为作此歌", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "斜阳如胭脂，林木尽渲染。", 
            "秀色自天然，桃李失其艳。", 
            "白云亦融洽，娟娟作霞片。", 
            "晴空净如拭，著此三两点。", 
            "春光如故人，醇醪醉深浅。", 
            "感此太和心，临风相缱绻。"
        ], 
        "title": "晚眺", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "向晚微风和，斜月明天边。", 
            "流云受馀艳，漾作晴霞妍。", 
            "长空舒霁碧，光景涵清鲜。", 
            "感此春气好，闲阶自流连。", 
            "众鸟相往还，飞鸣时翩翩。", 
            "如何我与君，离思徒缠绵。", 
            "相去不咫尺，邈如隔云烟。", 
            "娟娟明月影，故故向人圆。", 
            "何当若流星，一闪至君前。"
        ], 
        "title": "春晚", 
        "type": "古风", 
        "yun": "先"
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "士为天下生，亦为天下死。", 
            "方其未死时，怦怦终不已。", 
            "宵来魂跃跃，一骛三万里。", 
            "山川如我忆，相见各含睇。", 
            "愿言发清音，一为洗尘耳。", 
            "醒来思如何，斜月淡如水。"
        ], 
        "title": "感怀", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "形骸有死生，性情有哀乐。", 
            "此生何所为，此情何所托。", 
            "嗟余幼孤露，学殖苦硗确。", 
            "蓼莪怀辛酸，菜根甘澹泊。", 
            "心欲依坟茔，身欲栖岩壑。", 
            "忧患来薄人，其势疾如扑。", 
            "一朝出门去，万里惊寥落。", 
            "感时积磊块，顿欲忘疏略。", 
            "锋铓未淬厉，持以试盘错。", 
            "苍茫越关山，暮色照行橐。", 
            "瘴雨黯蛮荒，寒云蔽穷朔。", 
            "山川气凄怆，华采亦销铄。", 
            "愀然不敢顾，俯仰有馀怍。", 
            "遂令新亭泪，一洒已千斛。", 
            "回头望故乡，中情自惕若。", 
            "尚忆牵衣时，谬把归期约。", 
            "萧条庭前树，上有慈乌啄。", 
            "孤侄襁褓中，视我眸灼灼。", 
            "儿乎其已喻，使我心如斫。", 
            "沈沈此一别，剩有梦魂噩。", 
            "哀哉众生病，欲救无良药。", 
            "歌哭亦徒尔，搔爬苦不著。", 
            "针砭不见血，痿痹何由作。", 
            "驱车易水傍，呜咽声如昨。", 
            "渐离不可见，燕市成荒寞。", 
            "悲风天际来，惊尘暗城郭。", 
            "万象刺心目，痛苦甚炰烙。", 
            "恨如九鼎压，命似一毛擢。", 
            "大椎飞博浪，比户十日索。", 
            "初心虽不遂，死所亦已获。", 
            "此时神明静，萧然临汤镬。", 
            "九死诚不辞，所失但躯壳。", 
            "悠悠槛阱中，师友嗟已邈。", 
            "我书如我师，对越凛矩矱。", 
            "昨夜我师言，孺子颇不恶。", 
            "但有一事劣，昧昧无由觉。", 
            "如何习静久，辄尔心跃跃。", 
            "有如寒潭深，潜虬自腾轹。", 
            "又如秋飙动，鸷鸟耸以愕。", 
            "百感纷相乘，至道终隔膜。", 
            "悚息闻师言，愧汗骇如濯。", 
            "平生慕慷慨，养气殊未学。", 
            "哀乐过剧烈，精气潜摧剥。", 
            "馀生何足论，魂魄亦已弱。", 
            "痌瘝耿在抱，涵泳归冲漠。", 
            "琅琅读西铭，清响动寥廓。"
        ], 
        "title": "述怀", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "寺前有奇树，婆娑二千年。", 
            "枝条方秀发，馨香因风传。", 
            "我来坐其下，久久已忘言。", 
            "梵呗来空坛，其声柔以绵。", 
            "感此伤我心，哀吟满山川。", 
            "回头问卧佛，尔乃能安眠？", 
            "问佛佛不应，自问亦茫然。", 
            "荒山旷无人，玄云渺无边。", 
            "嗒然俯潭影，轻阴荡清圆。"
        ], 
        "title": "舟泊锡兰岛，至古寺观卧佛，憩寺前大树下，导者云此树已二千年，佛曾坐其下说法", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "修竹三竿小阁前，平台一角屋西偏。", 
            "园荒知为耰锄弃，地僻应无烽火传。", 
            "宿雾初阳凉似月，回风斜雨荡如烟。", 
            "秋来未便悲摇落，却为黄花一怅然。", 
            "下帷长日未窥园，偶趁秋晴出郭门。", 
            "风景不殊空太息，江山如此更何言。", 
            "残阳在地林鸦乱，废垒无人野兔尊。", 
            "欲上危楼还却步，怕将病眼望中原。"
        ], 
        "title": "欧战既起，避兵法国东北之阆乡。时已秋深，益以乱离，景物萧瑟。出门偶得长句", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "东风和且平，众木繁其枝。", 
            "夜来有微雨，初日还迟迟。", 
            "在此春光中，不乐将何为？", 
            "东顾有牧场，碧草生离离。", 
            "一羊蹶而趋，一犬还相随。", 
            "宛然兄若妹，情好相依依。", 
            "阿妹今不欢，流泪如绠糜。", 
            "呜咽语阿兄，吾生其何之。", 
            "我闻造物者，用意无偏私。", 
            "跂行与喙息，所适惟其宜。", 
            "如何兄与我，长日为人羁。", 
            "阿兄啖馀粮，辛勤守房帷。", 
            "昼防暴客至，夕畏穿窬窥。", 
            "小变起不虞，生死还相持。", 
            "何以报忠贞，惟有鞭与笞？", 
            "主人有娇子，蹴踏供娱嬉。", 
            "慑伏敢枝梧，中惭语阿谁。", 
            "至今抚疮痏，毛血犹参差。", 
            "阿兄既不辰，阿妹尤童痴。", 
            "挦我肤中毛，织彼篝中衣。", 
            "夺我怀中乳，哺彼褓中儿。", 
            "可怜曳行田，挝策来无时。", 
            "雨淋与日炙，狼藉成枯骴。", 
            "晓行庖厨下，碧血惊淋漓。", 
            "群饕口流沫，谈笑酬号嘶。", 
            "伯叔与诸姑，赫然在盘彝。", 
            "死睫不敢看，惊趺不能移。", 
            "投地有馀骨，封狼朵其颐。", 
            "孤坟在何许，沟水流残脂。", 
            "生也为人奴，死也为人牺。", 
            "皇皇此一息，命矣其何辞！", 
            "阿兄闻妹言，怃然止其哭：弱者未云祸，强者未云福。", 
            "与其作刀俎，毋宁为鱼肉。"
        ], 
        "title": "坐雨 荒原远树欲浮天，黄叶声中意渺然。为问闲愁何处去，西风吹雨已如烟。 ' 译佛老里昂寓言诗一首", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "朝行松林中，初阳含芬芳。", 
            "晚行松林中，新月生清凉。", 
            "林外何所有？白沙浩如霜。", 
            "沙外何所见？海水青茫茫。", 
            "遥山三两重，淡如纸屏张。", 
            "明帆四五片，轻若沙鸥翔。", 
            "海风以时来，松籁因之扬。", 
            "和我读书声，空谷生琅琅。", 
            "藉此碧苔茵，如在白云乡。", 
            "清游不可负，哦诗惭孟光。"
        ], 
        "title": "鸦尔加松海滨作", 
        "type": "古风", 
        "yun": "阳"
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "孤筇随所之，窈窕至林谷。", 
            "泉声流不断，凄怆动心曲。", 
            "山径隐薜萝，攀陟气才属。", 
            "微生寄片石，千里集吾目。", 
            "初阳被绿草，天气清且淑。", 
            "繁花何茫茫，红紫自成簇。", 
            "飞鸟既睍睆，游人亦雍穆。", 
            "大块富文藻，当春更蕃沃。", 
            "势如决巨浸，万物尽淹覆。", 
            "奇愁定何物，百计不可逐。", 
            "惘惘情未甘，靡靡行已足。", 
            "欲语苦口噤，微风振林木。"
        ], 
        "title": "春日偶成", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "沈沈万山中，泉声鸣不已。", 
            "心逐野云飞，忽又坠溪水。", 
            "山坳聚林木，众绿光薿薿。", 
            "纤草织平茵，小花间蓝紫。", 
            "怡然相坐语，间亦恣游戏。", 
            "小妹捉蚱蜢，荆棘创其指。", 
            "一笑释自由，惊飞侧双翅。"
        ], 
        "title": "比那莲山杂诗四首 其一 山中即事", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "远山如美人，盈盈此一顾。", 
            "被曳蔚蓝衫，懒装美无度。", 
            "白云为之带，有若束缣素。", 
            "低鬟俯明镜，一水澹无语。", 
            "有时细雨过，轻涡生几许。", 
            "有时映新月，娟娟作眉妩。", 
            "我闻山林神，其名曰兰抚。", 
            "谁能传妙笔，以匹洛神赋。"
        ], 
        "title": "比那莲山杂诗四首 其二 远山", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "翠岩碧嶂相周遮，远看瀑势如长蛇。", 
            "下驰嵚奇荦确之峻坂，又若以风为马云为车。", 
            "苍崖崩摧大壑裂，峭壁削成愁崭绝。", 
            "惟馀怪石郁嵯峨，错落水中犹杌陧。", 
            "石齿咽波波不定，沸白渟蓝纷复整。", 
            "浪花蹴起入长空，散作四山烟雨影。", 
            "轻烟细雨微濛中，熚然受日横长虹。", 
            "行人拍手眼生缬，馀光反映松林红。", 
            "据石临流自欹侧，断桥小树如相识。", 
            "瀼瀼零露洗肺肝，淅淅微寒生鬓发。", 
            "由来泉水在山清，莽莽人间尽不平。", 
            "风雷万古无停歇，和我中宵悲啸声。"
        ], 
        "title": "比那莲山杂诗四首 其三 西班牙桥上观瀑", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "初阳在翠壁，烂熳不可明。", 
            "熠熠朝露晞，依依白云晴。", 
            "积雪冒遥岑，叆叇生光明。", 
            "烟光澹欲尽，山梦如初醒。", 
            "绿叶纷葳蕤，烨然发其莹。", 
            "幽花与长松，一一生奇馨。", 
            "行行至水源，屏峰入眉青。", 
            "石笋咽流泉，凉风自泠泠。", 
            "颓岩有嘉树，亏蔽若危亭。", 
            "块然倚之坐，睍睆闻流莺。", 
            "遐思素心人，莓苔屐曾经。", 
            "作诗道相念，歌罢心怦怦。"
        ], 
        "title": "比那莲山杂诗四首 其四 晓行山中书所见寄冰如", 
        "type": "古风", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "问南冠、几年成录，累臣心事凄楚。", 
            "明昌大定三生梦，肠断故宫禾黍。", 
            "词太苦。", 
            "且记取、芳华哀怨芜城赋。", 
            "声声杜宇。", 
            "想槁项行吟，山深月黑，低首拜臣甫。", 
            "燕京路。", 
            "秘籍曾寻万户。", 
            "兰陵偏被谗沮。", 
            "千秋野史亭边意，遗恨汗青毫素。", 
            "新乐府。", 
            "旧律吕、双蕖二雁销魂句。", 
            "倡予和汝。", 
            "借小圣清词，张田合曲，同按柘枝舞。"
        ], 
        "title": "摸鱼子", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "烹南更鍊北。", 
            "素月流黄中妇织。", 
            "薇省清词弟一。", 
            "笑延露艺香，犹惭筝笛。", 
            "排虚叩寂。", 
            "艳想通疑谢铅泽。", 
            "长安道，玉珂散雪，庾信最萧瑟。", 
            "伊昔。", 
            "练裙春屐。", 
            "动旧感、莺堤燕陌。", 
            "风流题遍坏壁。", 
            "石老苔昏，往事追忆。", 
            "古欢今倦客。", 
            "怕病损、芝田赋笔。", 
            "丝阑里，墨花和泪，弄影鬓添白。"
        ], 
        "title": "霓裳中序第一 借南雅楼所藏琴川翁氏慵盦旧本珂雪词，手录成帙，即次集中李分虎题词韵书后", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "椒酒迎曦，梅萼破寒，丽日千门光烂。", 
            "琼㠀镜空，太液冰澌，回合望中圆殿。", 
            "岁首年芳，抵多少、羁人心眼。", 
            "谁管。", 
            "嗟旧雪犹凝，旧尘轻换。", 
            "轻换。", 
            "离梦重重，问天上人閒，赋情何限。", 
            "金勒竞飞，绣幰齐开，争夸早莺新燕。", 
            "旧扫巢痕，是高处、寒多春远。", 
            "归晚。", 
            "和泪饮、冻醪杯浅。"
        ], 
        "title": "燕山亭 丁巳元日车过金鳌玉蝀桥，圆殿琼㠀，参差盈望，岁华转换，风景不殊，怆然动念，因调此解", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "鸣珂千骑，电烁星转，铜街歌市。", 
            "浑不见、鳌山箫鼓，彩胜春人芳树底。", 
            "寒月晕、料嫦娥深锁，也怨钧天沈醉。", 
            "唤酒去、新愁为止，又把旧愁句起。", 
            "记否元夜烧灯事。", 
            "马如龙、车更如水。", 
            "金粉斗、胭脂都丽，万态千姿难品第。", 
            "竞艳冶、贱人閒罗绮。", 
            "卷上珠帘十里。", 
            "似画出、散花仙子，扑簌蓬壶影碎。", 
            "惟见九陌依稀，还怕偻、麻姑纤指。", 
            "且归来携醉，扶酲拥重衾自睡。", 
            "暗烛背、暮云愁髻。", 
            "泪滴心同坠。", 
            "纵赋笔、能醒春魂，难写今宵梦里。"
        ], 
        "title": "宝鼎现 丁巳灯节，再和须溪", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "问人间、画工谁画，娃儿十八眉妩。", 
            "仙人玉骨来天上，娇踏雁沙金缕。", 
            "春是主。", 
            "又可奈、朝云一片难成雨。", 
            "辞枝坠羽。", 
            "听轧轧东华，香车送出，都是断肠语。", 
            "芳华误。", 
            "亦有通侯戚膴。", 
            "金鞯貂帽何许。", 
            "相如四壁堪偕老，奚事白头轻赋。", 
            "花也妒。", 
            "莫更向、琵琶弹作离鸾谱。", 
            "零歌剩舞。", 
            "怕蝶恼蜂迷，珠啼翠怨，飞絮委尘土。"
        ], 
        "title": "摸鱼子 其一 用遗山芳华怨填", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "为珠娘、再歌金谷，娃儿添写新怨。", 
            "天公老眼真情物，菱镜破来春半。", 
            "车毂转。", 
            "两不死、雄蜂雌蝶双双见。", 
            "胡沙路短。", 
            "认绿发如云，红脂透肉，香滑小娇面。", 
            "芳华换。", 
            "刻骨相思百炼。", 
            "洛花无力春晚。", 
            "千围万绕看难足，倾国倚妆飞燕。", 
            "堪眷恋。", 
            "更莫待、风吹雨打空肠断。", 
            "秦宫未远。", 
            "纵圣药研丹，长门买赋，啼梦冷秋辇。"
        ], 
        "title": "摸鱼子 其二 用遗山后芳华怨填", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "补天石。", 
            "虚鍊娲皇恨碧。", 
            "春秋志、三统异邮，改制翻经继麟笔。", 
            "华胥梦圣国。", 
            "乌托人閒未识。", 
            "君门远、流涕罪言，神鬼苍生乍前席。", 
            "仓皇对宣室。", 
            "痛舜死尧囚，嵇轸岐壁。", 
            "乘桴浮海嗟何适。", 
            "穷五陆垂肺，大圜周髀。", 
            "三循黄道探地脊。", 
            "负天倦鹏翼。", 
            "逋客。", 
            "理归舶。", 
            "叹鹤化重来，朝市非昔。", 
            "明夷左股荄滋绎。", 
            "是月竁康老，寿昌南极。", 
            "神皋春早，效季委，弄夜笛。"
        ], 
        "title": "兰陵王 康南海寿词", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "病余疏酒，梦里惊春，琐窗尘暗瑶瑟。", 
            "短约无凭，悄不记、铜驼坊陌。", 
            "神镜霾云，药娥归海，晚烟愁碧。", 
            "但零歌剩舞，断续犹闻，朝元路，层霄隔。", 
            "衡端燕雀争平，聒羁人倦耳，冷泪偷滴。", 
            "怪煞东风，偏误却、彩鸾消息。", 
            "更谁与、敷红写翠。", 
            "斗草筹花竞春色。", 
            "雁羽差池，子规啼恨，满江南江北。"
        ], 
        "title": "梦横塘 丁巳惊蛰日书感", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "日夕高城危旌卷。", 
            "射目冷风如箭。", 
            "潸然泪落，向金台畔。", 
            "古人悲，今人事，寸心乱。", 
            "愁重天容墨，暮云远。", 
            "春嫩芳时，早未经眼。", 
            "醉醒乾坤，是处肠堪断。", 
            "看劫尘翻，沧波浅。", 
            "旧家坊曲，买风月，徵歌管。", 
            "故山遥，佳期阻，旅情倦。", 
            "衰柳休攀折，恨丝短。", 
            "声声桃花，角梦归晚。"
        ], 
        "title": "迷神引 春风似虎，羁徐如猬，凭高念远，惘然成咏", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "香冢要离侧。", 
            "料夜台、人恋帝城秋色。", 
            "诗唱鲍家，墓留秦女，归鹤天窄。", 
            "换尘劫华鬘，断弦梅柱乍敛抑。", 
            "背故山，藏恨碧。", 
            "剩漱玉词篇，瘗琴铭字，纵比素馨斜好，旧游终忆。", 
            "幽穸菭衣翠滴。", 
            "痛下泉、础绣空饰。", 
            "口中生阙，题碑千丈，篆殳飞白。", 
            "听邻笛、凄然暗惊，云际孤雁翼。", 
            "伴钓客。", 
            "魂共识。", 
            "定梦入篁溪，途中归路认得。", 
            "奈隔天南地北。"
        ], 
        "title": "秋思 题篁溪夫人墓，次梦窗原韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "望春归。", 
            "奈春无语，梅雪虚斗芳菲。", 
            "半醉醒、冷日含烟，宫漏虬催短箭，西山黛颦恨眉。", 
            "缁尘久淹憔悴，旧燕新莺，芳讯参差。", 
            "影吊天涯。", 
            "断云沈、江空梦遥魂瘁。", 
            "画屏山样，寸心千里，愁见、渍酒綀襟未浣，泥金宝扇曾题。", 
            "更凄迷。", 
            "红兰露零未晞。"
        ], 
        "title": "八六子 临春念远，效杜牧之", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "谱钧天。", 
            "簌簌尘起紫震轩。", 
            "绮陌鞭丝，冶春词句，染芳烟。", 
            "泠然。", 
            "叩琼关。", 
            "回风悄送碧云閒。", 
            "愁抛顾曲心眼，破子谁与舞家山。", 
            "古怨如诉，今情多感，御沟水响潺湲。", 
            "更莺捎燕掠，头管腰鼓，红闹春喧。", 
            "撩我梦忆当年。", 
            "昆乱竞奏，小谱换丝阑。", 
            "秦筝紧、善才歌板，共惜娟娟意缠绵。", 
            "置酒痛饮，那堪鞠舞，要眇君前。", 
            "唱残旧曲，改拍新声，宛转倾笑相延。", 
            "定子当筵好，输君梦觉，镜里悲欢。", 
            "怕有天魔幻境，伴诗魂、醉醒梦仍连。", 
            "百篇妙比红儿，忏情绮障，终古愁无限。", 
            "奈帝台、春尽犹羁绊。", 
            "徵本事、瑶想花颜。", 
            "念旧游、未怯高寒。", 
            "任旗亭、画壁梦痕残。", 
            "剩青衫泪，京尘漫浣，倦枕书眠。"
        ], 
        "title": "戚氏 题祁阳周王受天球忆梦词后（用耆卿韵）", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "轻剪优昙，衬贝叶珊柯，经院芳昼。", 
            "醉白碑廊，香沁艳阳如酒。", 
            "还讶鬓影欺花，料未许、絮迷春逗。", 
            "赋上林、玉树初就，谁管庾郎清瘦。", 
            "更摩文础铭思旧。", 
            "绀云侵、紫衣重绣。", 
            "东风待绾愁千结，前事空回首。", 
            "休问故国梦华，怕误了、翠禽珍偶。", 
            "寄麝尘新泪，凭咒钵，生红豆。"
        ], 
        "title": "玲珑四犯 为法源寺丁香度，大石调", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "丰宜门西偏。", 
            "是销磨艳冶，今古鬘天。", 
            "几见南城殳篆，定公诗篇。", 
            "尘梦短，东风颠。", 
            "问旧株、摧烧何年。", 
            "任倦旅寻春，残僧话往，惆怅散花仙。", 
            "攀新聘，追前欢。", 
            "吊轻红运白，非雾非烟。", 
            "记对金尊凝泪，紫绡堆绵。", 
            "香是国，愁临关。", 
            "念昔游、蛮熏蛮笺。", 
            "近韦曲人家，千畦万泉催牡丹。"
        ], 
        "title": "寿楼春", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "疑有归鸾。", 
            "碾瑶宫泪粉，示现人寰。", 
            "浣云珠衱冷，傍露华阑槛，曾驻仙軿。", 
            "飞下青鹓侣，高处禁寒。", 
            "算几度、恨逐移盘。", 
            "定铅倾汉狄，竹染湘媛。", 
            "神思休浪写，纵镂铭行雨，山静琴眠。", 
            "琼丝绾结，翠珥垂肩。", 
            "散香兜率天。", 
            "怕倩女、犹趁离魂到此閒。"
        ], 
        "title": "忆瑶姬 太平湖废邸丁香花，词仙顾太清妆阁故物也。借定公无著词旧韵赋之", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "问柳湖村畔。", 
            "荒沟侧、到门花树零乱。", 
            "前王圣表，优填像刻，雨飞云卷。", 
            "商君画壁重见。", 
            "叹梦影、沤尘电转。", 
            "共太息、宝相人天，恒沙换劫谁管。", 
            "精蓝付与修罗，苍松怪柏，鸾凤空远。", 
            "梨云醉醒，丁香露泣，菜畦芜馆。", 
            "寻巢纵有新燕。", 
            "照废垒、斜阳恨满。", 
            "向寺僧、乞取花归，红欹翠剪。"
        ], 
        "title": "宴清都", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "点春妍。", 
            "陌尘搀絮飞绵。", 
            "看纷纷、黏红惹绿，柔情骀荡无边。", 
            "绾游丝、燕窥帘误，牵弱线、莺掷梭穿。", 
            "拾翠深盟，湔裙嫩约，锦鞋泥沁几行斑。", 
            "等閒是、白榆天上，飞下沈郎钱。", 
            "佳期阻、浪凭青鸟，偷递蛮笺。", 
            "写相思、收将凤纸，麝煤香压愁烟。", 
            "闭花房、守宫重捣，缄鲛泪、蜡炬相煎。", 
            "怀璧羞完，嗽金同命，鸩囮厖吠誓先寒。", 
            "纵捐却、汉皋珠佩，行露已堪怜。", 
            "谁曾见、一杯婪尾，断送华年。"
        ], 
        "title": "多丽 代春人怨", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "古兰若。", 
            "花雨缤纷自落。", 
            "城南路、来去几年，白纸坊西旧经阁。", 
            "春衫乍试著。", 
            "输却东风又恶。", 
            "酴醾外、轻暝逗寒，微日笼云酿娇萼。", 
            "寻芳当行脚。", 
            "借绮怨沈香，重赋京雒。", 
            "文村丹景今非昨。", 
            "嗟劫后台榭，梦华凄感，楸阴残泪坠殿角。", 
            "护花费铃索。", 
            "归鹤。", 
            "念飘泊。", 
            "问物外青松，红杏谁托。", 
            "浇愁鲁酒终嫌薄。", 
            "怕蜡凤轻剪，训鸡无药。", 
            "红禅熏破。", 
            "带露倚，睡半觉。"
        ], 
        "title": "兰陵王 崇效寺看牡丹", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "问江亭、阅春多少，依然天际韦杜。", 
            "盲风吹老莺花劫，惟见坠沙如雨。", 
            "怀旧侣。", 
            "怕梵字、霓裳难认楣閒谱。", 
            "前游记否。", 
            "只柳絮尘心，桃花圣解，犹逐乱红舞。", 
            "平生恨，诗酒年涯暗度。", 
            "西山眉黛非故。", 
            "残僧莫话开天事，一掷顿成今古。", 
            "寻梦处。", 
            "指壁上、冰苔半蚀销魂语。", 
            "閒愁浪苦。", 
            "锦曲水流觞，临河作叙，身世几谈麈。"
        ], 
        "title": "摸鱼子 丁巳上巳禊饮陶然亭，同沈南雅", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "暖玉屏围，绿珠娇重，绣陌钿车雷转。", 
            "衣簪竞妩，步屧交枝，影弄背城郊甸。", 
            "曾记寻春廿年，金谷千姝，隔花人面。", 
            "任凡桃俗李，东风争嫁，倩魂初返。", 
            "空自惜、凤翼将离，龙盆邀醉，怕里翠云轻剪。", 
            "啼鬟露湿，婪尾香深，碧沁舞裙红变。", 
            "还似妆催曼殊，芳酒朝酣，薄铅宵浣。", 
            "便重台许赠，犹恨扬州梦远。"
        ], 
        "title": "惜余春慢 丰台芍药", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "风悭雨歰。", 
            "正香醉红酣，盼归吴客。", 
            "泪眼未晴，愁染屏风猩色。", 
            "羞掩沈香露绮，竞艳冶、名花倾国。", 
            "绛蜡高烧，照夜妆、扶影亭亭，难认应感孤寂。", 
            "芳酒兰镫帷夕。", 
            "清漏转、庭曲犹闻刀尺。", 
            "梦短路长，知在江南江北。", 
            "钗朵归期近远，更怕底、吹残玉笛。", 
            "笑靥迎门，且对花、重与温存，细酌宜城春碧。"
        ], 
        "title": "楚宫春 为白坚父赋积水潭高庙海棠牡丹", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "山痕春翠窥帘浅。东风吹暖花间院。", 
            "榴火趁墙明。雨余连日晴。", 
            "彩云无梦到。莺燕空轻俏。", 
            "何处望伊人。天涯芳草新。"
        ], 
        "title": "菩萨蛮·伤时", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "春来风雨连绵。", 
            "日恹恹。", 
            "遮莫深红瘦尽悄垂帘。", 
            "箫声怨。", 
            "谁家院。", 
            "惜分飞。", 
            "莫是天涯人去不曾归。"
        ], 
        "title": "相见欢", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "书呈俪青内史，问别来安否。", 
            "送春去、又早端阳，栽蒲插艾时候。", 
            "怎禁得、凄凉客里，葵榴村酿重回首。", 
            "闷恹恹、睡也无聊，醉难消受。", 
            "却念家园，此际早已，把四和薰透。", 
            "大都是、骨肉团栾，一家谈笑厮守。", 
            "问今朝、豚蹄蒸熟，可忆到、天涯载酒。", 
            "料卿卿、少个人儿，也应僝僽。", 
            "金猴系彩，茧虎垂香，小儿宛转秀。", 
            "想此日、偎人学语，索果牵袖。", 
            "憨尚呼爷，弄惟依母。", 
            "迢迢关塞，茫茫烟树，何堪啼笑萦心曲。", 
            "不思量、兀自谁能彀。", 
            "殷勤寄语，寻常绣襁文襦，为侬着意扶育。", 
            "楼怀谢朓，山忆青莲，但啸吟似旧。", 
            "奈检点、巾衫别泪，口泽脂香，追忆将离，魂消还又。", 
            "卿毋惆怅，分飞劳燕，归期不落归雁后。", 
            "一封书、先把相思剖。", 
            "余惟珍重不宣，顺候兴居，石青遥叩。"
        ], 
        "title": "莺啼序·端午寄内", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "翠翘垂暖钗头凤。侧梳宝髻云鬟重。", 
            "揽镜爱新装。风吹衣褶香。", 
            "容华愁易歇。学打同心结。", 
            "不是媚芳春。由他莺笑人。"
        ], 
        "title": "菩萨蛮四阕 其一", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "雕阑十二回环碧。春波稳戏双鸂鶒。", 
            "几树小红梅。繁花开满枝。", 
            "菖蒲才展绿。杨柳凋零速。", 
            "莫道不消魂。西风秋气昏。"
        ], 
        "title": "菩萨蛮四阕 其二", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "宝琴弹冷纤纤玉。惺惺自惜春蛾绿。", 
            "惆怅到如今。凄凉迟暮心。", 
            "薰笼闲倚久。无奈梅花瘦。", 
            "隔岁任芳春。个中非旧人。"
        ], 
        "title": "菩萨蛮四阕 其三", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "亦知难得春长驻。从今不管春来去。", 
            "冰雪足怡情。花前调素筝。", 
            "愁痕都叠起。付与悠悠水。", 
            "不做嫁衣裳。年年金线忙。"
        ], 
        "title": "菩萨蛮四阕 其四", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "勒住清寒春浅。", 
            "寂寞花间院。", 
            "几日子规啼，唤醒阳和，蓦地晴光转。", 
            "香苞嫩，烟痕暖。", 
            "别圃轻移换。", 
            "再拜谢花神，处士多情，不负三春面。"
        ], 
        "title": "醉花阴·移牡丹", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "兰槛风微，苔阶月靓，暗香浓透银屏。", 
            "模糊一片，碎玉织帘旌。", 
            "添绣罗襟如画，阑干内、细踹芳馨。", 
            "凝眸处，交枝并蒂，满地不分明。", 
            "春痕。", 
            "谁摹绘，珠钿掩漾，庭院珑玲。", 
            "渐露光零乱，金翠斜横。", 
            "看到蕙酥兰困，行吟处、夜色瞢腾。", 
            "空留得，烟疏云淡，寂寞映娉婷。"
        ], 
        "title": "满庭芳·花影", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "春梦如烟。", 
            "又裁纤织翠，剪锦装绵。", 
            "舞风难作态，亸雨不成眠。", 
            "东皇青目太胡缠。", 
            "相思几多，愁边恨边。", 
            "漂零惯、倩谁画眉痕深浅。", 
            "娇倦。", 
            "春不管。", 
            "花外饧箫，吹暖谁家院。", 
            "迢递关山，分飞劳燕。", 
            "宽到茜纱裙裥。", 
            "惆怅韶华，似当时、旧游无奈都星散。", 
            "芳菲迟、再消磨蝶揽莺乱。"
        ], 
        "title": "换巢鸾凤·咏柳", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "何事玉颜消瘦。", 
            "总算青春养透。", 
            "颦笑为谁妍，生把粉痕镌镂。", 
            "休究。", 
            "休究。", 
            "眉锁不关僝僽。"
        ], 
        "title": "如梦令·戏拈", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "春归人未归。", 
            "人归在几时。", 
            "花楚楚，日迟迟。", 
            "沉醉东风一片吹。", 
            "冤家何处迷。", 
            "低徊。", 
            "草长莺飞。", 
            "心自忖，意如痴。", 
            "昨夜春寒透被池。", 
            "梦君君不知。"
        ], 
        "title": "闺情小令 宛陵寄寓，偶感离思，因剪取小调声音，自度此曲，以箫管吹之", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "绿湘帘底。", 
            "正月娇花媚。", 
            "拈花枝、背地撩人，这憨情敢你。", 
            "回首珠光碎。", 
            "促狭事、果然是你。", 
            "笑冤家、你作么生，悔轻轻放你。"
        ], 
        "title": "万里春", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "胭脂泪，几回弹。", 
            "怯春寒。", 
            "春自多情你自闲。", 
            "报平安。", 
            "小品休夸金粉，诸天谁证华鬘。", 
            "世味悠悠干底事，不须酸。"
        ], 
        "title": "春光好·红梅", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "昨夜宣麻，丞相襟怀如雪。", 
            "瑞云浓处，有炉香篆结。", 
            "阴阳燮理，过了三三时节。", 
            "千古溱洧，好春谁说。", 
            "士女相逢，禊清游，韵未歇。", 
            "宴开婪尾，正芳华细揭。", 
            "园名伉乐，有甚伤离愁别。", 
            "长吟低唱，玉阑明洁。"
        ], 
        "title": "传言玉女·白芍药", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "望帝魂归，声声楚些如梦。", 
            "是何人、蜀弦翻弄。", 
            "小园中，芳径里，三更月拥。", 
            "泪涓涓、连宵为谁清痛。", 
            "河山眼底，无端草迷烟重。", 
            "白头吟、是非休讼。", 
            "望天涯，占地气，莫教言中。", 
            "贺升平、好向浓春长颂。"
        ], 
        "title": "粉蝶儿·白杜鹃", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "春灼灼。", 
            "浓艳岂真关命薄。", 
            "不信东风恶。", 
            "明月悠悠露井，晓日盈盈霞萼。", 
            "卷上珠帘金络索。", 
            "莫负东风约。"
        ], 
        "title": "薄命女·桃花", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "昨日花开，今朝重五。", 
            "纱窗酸透江南雨。", 
            "新声谁唱玉团儿，风光都被芳心醋。", 
            "斛到明珠，擘来晶颗。", 
            "是他本色钟情处。", 
            "试参浓笑欢喜禅，果然多子非情误。"
        ], 
        "title": "踏莎行·水晶榴", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "小颗猩唇血血红。", 
            "噙珠吹露倚东风。", 
            "朝来烟雨弱为慵。", 
            "槛外簇来新凤子，花间弹起白头翁。", 
            "何时簠簋荐春宫。"
        ], 
        "title": "浣溪沙·樱桃", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "莫惜春光暮。", 
            "且把春光收贮。", 
            "绿天香海大包容，六朝金粉探囊取。", 
            "翻来夹袋从头数。", 
            "笑问君知否。", 
            "空空此内如许。", 
            "不知可有容卿处。"
        ], 
        "title": "梁州令·荷包牡丹", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "几番风递江南信，居然好春融出。", 
            "嚼月无端，吹香有恨，连日轻寒微熨。", 
            "平安堪述。", 
            "谢岭上南枝，扶持阳律。", 
            "翻笑征人，陇头消息乱相诘。", 
            "东皇如许沉郁。", 
            "者古愁苍莽，三弄休啐。", 
            "若说调羹，我侬能悟。", 
            "酸甜虚实。", 
            "巡檐休昵，问纸帐铜瓶，孤标谁匹。", 
            "霜雪清时，笑搴金屈戍。"
        ], 
        "title": "台城路·梅", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "海日江湖韵可寻。", 
            "春来兰若试登临。", 
            "翛然何物是尘心。", 
            "泉冷起时君莫问，峰飞来处藓犹鲜。", 
            "至今山水两宜人。"
        ], 
        "title": "浣溪沙·灵隐闲眺", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "鸭鼎眠愁，虾帘卷病，无端一往情深。", 
            "青眼偷垂，似怜国士淮阴。", 
            "到头未缔鸳鸯券，爱河中、填煞冤禽。", 
            "又谁禁。", 
            "死不同穴，生不同衾。", 
            "荒秋孤棹湖边系，看山光冉冉，桥影沉沉。", 
            "凭吊芳魂，低徊认到清浔。", 
            "算来创拓相思格，奈何天、拥瘦冰心。", 
            "摽梅吟。", 
            "美满姻缘，几处能寻。"
        ], 
        "title": "高阳台·过流虹桥，用曝书亭韵", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": "五言绝句", 
        "text": [
            "衔石成痴绝，沧波万里愁。", 
            "孤飞终不倦，羞逐海鸥浮。"
        ], 
        "title": "被逮口占 其一", 
        "type": "绝句", 
        "yun": "尤"
    }, 
    {
        "author": "汪精卫", 
        "era": "近现代", 
        "subtype": "五言绝句", 
        "text": [
            "姹紫嫣红色，从知渲染难。", 
            "他时好花发，认取血痕斑。"
        ], 
        "title": "被逮口占 其二", 
        "type": "绝句", 
        "yun": null
    }, 
    {
        "author": "汪精卫", 
        "era": "近现代", 
        "subtype": "五言绝句", 
        "text": [
            "慷慨歌燕市，从容作楚囚。", 
            "引刀成一快，不负少年头。"
        ], 
        "title": "被逮口占 其三", 
        "type": "绝句", 
        "yun": "尤"
    }, 
    {
        "author": "汪精卫", 
        "era": "近现代", 
        "subtype": "五言绝句", 
        "text": [
            "留得心魂在，残躯付劫灰。", 
            "青燐光不灭，夜夜照燕台。"
        ], 
        "title": "被逮口占 其四", 
        "type": "绝句", 
        "yun": "灰"
    }, 
    {
        "author": "汪精卫", 
        "era": "近现代", 
        "subtype": "五言绝句", 
        "text": [
            "登山如登云，盘纡千仞上。", 
            "寥寥万松阴，惟听疏蝉响。"
        ], 
        "title": "登鼓山", 
        "type": "绝句", 
        "yun": "养"
    }, 
    {
        "author": "汪精卫", 
        "era": "近现代", 
        "subtype": "五言绝句", 
        "text": [
            "绵绵远树低，渺渺长河直。", 
            "新月受馀霞，流光如琥珀。"
        ], 
        "title": "晚眺 其一", 
        "type": "绝句", 
        "yun": null
    }, 
    {
        "author": "汪精卫", 
        "era": "近现代", 
        "subtype": "五言绝句", 
        "text": [
            "儒家重饰终，墨子论薄葬。", 
            "事人与明鬼，于义各有当。"
        ], 
        "title": "题蘖庄图卷五首 其一", 
        "type": "绝句", 
        "yun": "漾"
    }, 
    {
        "author": "汪精卫", 
        "era": "近现代", 
        "subtype": "五言绝句", 
        "text": [
            "杯棬与手泽，惓惓不能忘。", 
            "所以鼎湖人，涕泪收弓裳。"
        ], 
        "title": "题蘖庄图卷五首 其二", 
        "type": "绝句", 
        "yun": "阳"
    }, 
    {
        "author": "汪精卫", 
        "era": "近现代", 
        "subtype": "五言绝句", 
        "text": [
            "汉文恭俭主，石椁生汍澜。", 
            "达哉张释之，妙喻锢南山。"
        ], 
        "title": "题蘖庄图卷五首 其三", 
        "type": "绝句", 
        "yun": null
    }, 
    {
        "author": "汪精卫", 
        "era": "近现代", 
        "subtype": "五言绝句", 
        "text": [
            "景纯咏游仙，意欲翔寥廓。", 
            "如何著葬书，所志在糟粕。"
        ], 
        "title": "题蘖庄图卷五首 其四", 
        "type": "绝句", 
        "yun": "药"
    }, 
    {
        "author": "汪精卫", 
        "era": "近现代", 
        "subtype": "五言绝句", 
        "text": [
            "蘖庄山水好，此意真绵绵。", 
            "伫看松与竹，一一长风烟。"
        ], 
        "title": "题蘖庄图卷五首 其五", 
        "type": "绝句", 
        "yun": "先"
    }, 
    {
        "author": "汪精卫", 
        "era": "近现代", 
        "subtype": "五言绝句", 
        "text": [
            "繁英若飞琼，老柯如屈铁。", 
            "持此岁寒心，努力战风雪。"
        ], 
        "title": "题画梅", 
        "type": "绝句", 
        "yun": "屑"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "飒然英气出萧森，尺幅中悬万里心。", 
            "供向斋头同宝剑，听他风雨作龙吟。"
        ], 
        "title": "为榆生题吴湖帆画竹册", 
        "type": "绝句", 
        "yun": "侵"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "初日枝头露尚涵，春光如酒亦醰醰。", 
            "青山绿水知何似？愁绝风前郑所南。"
        ], 
        "title": "狱檐偶见新绿口占", 
        "type": "绝句", 
        "yun": "覃"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "西风无地著兰根，未读黄书已断魂。", 
            "细雨潇潇梦何处，江东云树拥孤村。"
        ], 
        "title": "狱卒持山水便面索题", 
        "type": "绝句", 
        "yun": "元"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "山径无人燕自鸣，椰阴瑟瑟弄新晴。", 
            "隔林遥听潺湲起，犹作宵来风雨声。"
        ], 
        "title": "太平山听瀑布（山在南洋马来半岛） 其一", 
        "type": "绝句", 
        "yun": "庚"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "泠然清籁在幽深，如见畸人万古心。", 
            "流水高山同一曲，天风惠我伯牙琴。"
        ], 
        "title": "太平山听瀑布（山在南洋马来半岛） 其二", 
        "type": "绝句", 
        "yun": "侵"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "双峡如花带雨开，临流顾影自徘徊。", 
            "几疑天上银河水，来作人间玉镜台。"
        ], 
        "title": "太平山听瀑布（山在南洋马来半岛） 其三", 
        "type": "绝句", 
        "yun": "灰"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "一片沦漪不可收，和烟和雨总无愁。", 
            "何当化作岩中石，一任清泉自在流。"
        ], 
        "title": "太平山听瀑布（山在南洋马来半岛） 其四", 
        "type": "绝句", 
        "yun": "尤"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "槲叶深黄枫叶红，老松奇翠欲拿空。", 
            "朝来别有空濛意，只在苍烟万顷中。"
        ], 
        "title": "晓烟 其一", 
        "type": "绝句", 
        "yun": "东"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "初阳如月逗轻寒，咫尺林原成远看。", 
            "记得江南烟雨里，小姑鬟影落春澜。"
        ], 
        "title": "晓烟 其二", 
        "type": "绝句", 
        "yun": "寒"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "澹秋颜色胜秾春，却为飘零暗怆神。", 
            "风妒霜怜两无谓，不辞泛菊慰灵均。"
        ], 
        "title": "再赋红叶", 
        "type": "绝句", 
        "yun": "真"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "萧瑟郊原芦荻风，予怀渺渺淡烟中。", 
            "斜阳入地无消息，惟见馀霞一抹红。"
        ], 
        "title": "晚眺 其二", 
        "type": "绝句", 
        "yun": "东"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "刬地西风万木残，滋兰树蕙悔无端。", 
            "枫林不是湘妃竹，谁染啼痕点点斑？"
        ], 
        "title": "三赋红叶", 
        "type": "绝句", 
        "yun": null
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "不成绚烂只萧疏，携酒相看醉欲扶。", 
            "得似武陵三月暮，桃花红到野人庐。"
        ], 
        "title": "红叶 其一", 
        "type": "绝句", 
        "yun": null
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "无定河边日已昏，西风刀剪更销魂。", 
            "丹枫不是寻常色，半是啼痕半血痕。"
        ], 
        "title": "红叶 其二", 
        "type": "绝句", 
        "yun": "元"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "疏林亦有斜阳意，都为将残分外妍。", 
            "留得娟娟好颜色，不辞岑寂晚风前。"
        ], 
        "title": "四赋红叶", 
        "type": "绝句", 
        "yun": "先"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "十年相约共灯光，一夜西风雁断行。", 
            "片语临歧君记取，愿将刚胆压柔肠。"
        ], 
        "title": "自都鲁司赴马赛归国留别诸弟妹", 
        "type": "绝句", 
        "yun": "阳"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "野帐冰风冷鬓须，鄜州明月又何如？", 
            "天涯我亦仳离者，莫话深愁且读书。"
        ], 
        "title": "六年一月自法国度海至英国，复度北海，历挪威、芬兰至俄国京城彼得格勒，始由西伯利亚铁道归国。时欧战方亟，耳目所接皆征人愁苦之声色。书一绝句寄冰如", 
        "type": "绝句", 
        "yun": "鱼"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "怅望孤烟袅驿楼，零丁我亦泛扁舟。", 
            "天涯不用遥相问，一样轮声一样愁。"
        ], 
        "title": "六月与冰如同舟自上海至香港，冰如上陆自九龙遵广九铁道赴广州归宁，余仍以原舟南行，舟中为诗寄之 其一", 
        "type": "绝句", 
        "yun": "尤"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "一去匆匆太可怜，只馀巾影淡于烟。", 
            "风帆终是无情物，人自回头舟自前。"
        ], 
        "title": "六月与冰如同舟自上海至香港，冰如上陆自九龙遵广九铁道赴广州归宁，余仍以原舟南行，舟中为诗寄之 其二", 
        "type": "绝句", 
        "yun": "先"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "沈沈清夜欲生寒，倚遍回阑意未安。", 
            "遥想檐花灯影里，正携小妹话团圞。"
        ], 
        "title": "六月与冰如同舟自上海至香港，冰如上陆自九龙遵广九铁道赴广州归宁，余仍以原舟南行，舟中为诗寄之 其三", 
        "type": "绝句", 
        "yun": "寒"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "难得抛书一晌眠，梦回灯蕊向人妍。", 
            "此时情况谁知得？依旧涛声夜拍船。"
        ], 
        "title": "六月与冰如同舟自上海至香港，冰如上陆自九龙遵广九铁道赴广州归宁，余仍以原舟南行，舟中为诗寄之 其四", 
        "type": "绝句", 
        "yun": "先"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "我如飞雪飘无定，君似梅花冷不禁。", 
            "回首时晴深院里，满裾疏影伴清吟。"
        ], 
        "title": "西伯利亚道中寄冰如", 
        "type": "绝句", 
        "yun": "侵"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "双照楼头月色新，清辉如庆比肩人。", 
            "梅花雪点温诗句，疏影横斜又满身。"
        ], 
        "title": "十二月二十八日双照楼即事", 
        "type": "绝句", 
        "yun": "真"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "一纸书来感岁华。", 
            "二年何事苦离家。", 
            "春色不关人聚散。", 
            "撩乱。", 
            "芳梅依旧满枝花。", 
            "病里须防愁作祟。", 
            "闲睡。", 
            "醒时儿女任喧哗。", 
            "待我归来春未半。", 
            "相见。", 
            "从新花月作生涯。"
        ], 
        "title": "定风波 云君病中属儿辈寄书促归，因赋此以慰之", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "女儿装扮。", 
            "的的惊人眼。", 
            "浓抹新来浑未惯。", 
            "爱著绿轻红浅。", 
            "看他雪里霜中。", 
            "居然韵远香融。", 
            "莫待柳丝牵引，先交嫁与东风。"
        ], 
        "title": "清平乐 梅", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "斗草拈花新活计，众中谁最颠狂。", 
            "薄情狂荡是春光。", 
            "才添梅额细，又画柳眉长。", 
            "红紫从今看不了，蜂媒蝶使齐忙。", 
            "莫教荡子早还乡。", 
            "留他三二月，处处醉芬芳。"
        ], 
        "title": "临江仙", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "梅花绰约冰肌白。茶花艳发胭脂色。", 
            "昨夜月如银。相看愁杀人。", 
            "年年楼上望。只为春来上。", 
            "待得乳莺啼。杨花过别溪。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "开到樱花春色贱。", 
            "不放春归，早是春过半。", 
            "看看绿阴沉酒盏。", 
            "家家人醉离春宴。", 
            "往岁春情扃水殿。", 
            "又见梅花，莫道春还浅。", 
            "我已归心牵柳线。", 
            "牵情更过江南岸。"
        ], 
        "title": "蝶恋花 将去日本，因忆往岁平安神宫观樱之游，赋此赠别凤举。凤举亦将归江西，故有末句", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "看看春又到庭阶。", 
            "著意遣梅开。", 
            "昨日青鸾消息。", 
            "今朝芳草情怀。", 
            "馀寒犹在，早春天气，煞费安排。", 
            "不到风和日暖，莺儿那肯歌来。"
        ], 
        "title": "朝中措", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "年年纵被春情误。", 
            "莫道春情无著处。", 
            "海棠开了好题诗，绿柳阴浓听燕语。", 
            "人生自有真情绪。", 
            "不合空教愁里度。", 
            "与君俱是眼前人，领取从来无尽趣。"
        ], 
        "title": "玉楼春 春日寄玄同", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "参天风韵。些子春光浑占尽。", 
            "泄泄昌昌。始信人间是乐乡。", 
            "陶潜张绪。标格何堪同日语。", 
            "千手观音。雨后应能见佛心。"
        ], 
        "title": "减字木兰花 遥忆京中杨柳，倚声颂之 其一", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "情天好住。只在长条牵系处。", 
            "无限精神。接引从来多少人。", 
            "春三二月。不放离人轻易别。", 
            "纵使春归。依旧殷勤挽落晖。"
        ], 
        "title": "减字木兰花 其二", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "春情好在。情共春融深作海。", 
            "海阔无边。波浪轩然更接天。", 
            "从来踽踽。不会人前相尔汝。", 
            "莫放春过。新妇相看渐作婆。"
        ], 
        "title": "减字木兰花 其三 寄云君", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "阴晴不定。", 
            "省识春心性。", 
            "著尽轻愁和浅闷。", 
            "恰似女儿身分。", 
            "绣花绣草年年。", 
            "丝丝缕缕情牵。", 
            "慵里莫抛针线，好教绣遍河山。"
        ], 
        "title": "清平乐 读稼轩粉蝶儿词：“昨日春如十三女儿学绣，一枝枝不教花瘦”之句，一时兴至，遂成此阕", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "晓寒生。晚寒生。", 
            "淡淡阴中薄薄晴。流莺三两声。", 
            "晓山横。晚山横。", 
            "芳草连云尚未能。春风千里情。"
        ], 
        "title": "长相思 其一", 
        "type": "词", 
        "yun": "庚"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "忆春心。怨春心。", 
            "才为花晴又作阴。翻怜春意深。", 
            "待相寻。莫相寻。", 
            "除了梅花便不禁。馀寒犹在林。"
        ], 
        "title": "长相思 其二", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "有甚闲愁可皱眉。", 
            "新来爱诵稼轩词。", 
            "归心已共春波远，离绪还应草树知。", 
            "思胜事，忆儿时。", 
            "海棠杨柳尽垂丝。", 
            "东风庭院深深地，病后闲中总觉宜。"
        ], 
        "title": "思佳客 偶然作寄兄弟姊妹", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "春日抛人容易过，花朝寒食清明。", 
            "新来心事付流莺。", 
            "千回百啭，终觉有馀情。", 
            "客里看花花有恨，问花无语堪惊。", 
            "东风相约那边行。", 
            "朱朱粉粉，都不似平生。"
        ], 
        "title": "临江仙", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "东风不住。", 
            "开落花千树。", 
            "遮断归程无望处。", 
            "一霎红香满路。", 
            "春人怕听春莺。", 
            "春光漾杀春情。", 
            "最是无心芳草，年年处处青青。"
        ], 
        "title": "清平乐", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "海燕飞来趁岁华。", 
            "认取春回，却已堪嗟。", 
            "几番风细雨斜斜。", 
            "落了梅花。", 
            "开了樱花。", 
            "望眼楼头暮霭遮。", 
            "欲破闲愁，除是新茶。", 
            "年年芳草遍天涯。", 
            "送我还家。", 
            "伴我离家。"
        ], 
        "title": "一剪梅", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "崖山风月。千古精诚相对接。", 
            "省识堂堂。一卷昭然日月光。", 
            "狂心飞鹤。动静随时都是学。", 
            "活活乾乾。此趣于今腕下传。"
        ], 
        "title": "减字木兰花 为援庵题陈白沙所书心贺诗卷", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "一夜西风离败荷。", 
            "人生无酒也当歌。", 
            "旧欢新恨相将在，好月佳花莫放过。", 
            "花易谢，月如何。", 
            "小窗虚处月明多。", 
            "黄昏便拥秋情睡，未到黄昏睡得么。"
        ], 
        "title": "思佳客", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "雪里梅初落，风前柳乍低。", 
            "年时曾共水仙期。", 
            "等是无凭，情事惹人思。", 
            "梦好沉吟过，香温取次稀。", 
            "风怀打迭付新词。", 
            "不道一年，容易又芳时。"
        ], 
        "title": "南柯子", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "晓起盆花漠漠寒。", 
            "语人消息料应难。", 
            "依旧情怀依旧事，早春天。", 
            "腊冻渐销梅似雪，东风不放柳生棉。", 
            "小阁春灯长夜饮，记当年。"
        ], 
        "title": "山花子", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "黯淡情怀与酒宜。", 
            "细风吹雨一丝丝。", 
            "落红庭院燕来时。", 
            "深恨远情都是梦，野花芳草自成痴。", 
            "人生何事数心期。"
        ], 
        "title": "浣溪沙 燕子来时作", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "随处不论钱。", 
            "惟有闲眠。", 
            "梦中新曲听哀蝉。", 
            "惊觉心情浑不耐，懒泛觥船。", 
            "著我小梅边。", 
            "也是良缘。", 
            "横江一笑更欣然。", 
            "才共水仙温旧事，明日新年。"
        ], 
        "title": "浪淘沙 岁暮卧病和周晋仙明日新年韵", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "日中红尘飞，日入群动息。", 
            "新月出林端，鸣禽已敛翼。", 
            "江城淡烟横，苍茫观暮色。", 
            "久雨初放晴，竹韵清欲滴。", 
            "赤帝扇温风，蟋蟀渐居壁。", 
            "节候已变迁，人生非金石。", 
            "临流叹逝川，此意谁能识。", 
            "登高眺所思，攀云恨无力。", 
            "书剑两无成，年年空跋涉。", 
            "式微一再歌，欲归归未得。", 
            "长江风浪恶，大陆烟尘黑。", 
            "明月不可掇，方寸常郁塞。", 
            "对此感漂零，苍茫意何极！"
        ], 
        "title": "望月", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "一鸽凌风飞，飞飞欲何之？", 
            "白屋胡不息汝翼？稻粱胡不疗汝饥？", 
            "胡为劳劳张两翅，徘徊中野无所依！", 
            "鸽兮鸽兮吾语汝，为吾飞向玲山去。", 
            "有人望远正含愁，好寄平安传尺素。"
        ], 
        "title": "一鸽吟", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "凉风一叶秋，飘尽江城木。", 
            "水落鱼龙冷，天寒岁月促。", 
            "四顾何茫茫，秃枝狸相逐。", 
            "谁家调玉轸，离弦操别鹄。", 
            "节调一何哀，临风声断续。", 
            "尘世渺知音，徒劳歌此曲。", 
            "日暮欲何之，江头风簌簌。"
        ], 
        "title": "杂诗九首录四 其一", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "吾闻鲁仲连，挥洒特高妙。", 
            "片言释兵戎，机谋付谈笑。", 
            "为士贵解纷，千载谁同调。", 
            "鹬蚌苦争持，相仇不相好。", 
            "求鱼竞缘木，白日失光耀。", 
            "嗷咧鸿雁哀，啾啾猿狖叫。", 
            "俯仰古贤豪，怆怀一长啸。"
        ], 
        "title": "杂诗九首录四 其二", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "东晋尚清谈，虚无昧真理。", 
            "五胡窃权威，纷纷乱不已。", 
            "新亭亦有泪，有泪复何裨。", 
            "坐令大陆沉，谁为中流砥。", 
            "诗酒自风流，奈何时非治。", 
            "时清事文章，时乱重谋技。", 
            "不能协机宜，拘迂亦可鄙。"
        ], 
        "title": "杂诗九首录四 其三", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "涉江采芙蕖，芙蕖已零落。", 
            "不及江头枫，经霜红灼灼。", 
            "椒兰不可恃，荃蕙亦飘泊。", 
            "为无松柏坚，岂因秋风恶。", 
            "故园菊花开，吾将返岩壑。", 
            "去去蓬门中，风尘焉可托。"
        ], 
        "title": "杂诗九首录四 其四", 
        "type": "古风", 
        "yun": "药"
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "弃妾惨似无家客，自惜年华悲锦瑟。", 
            "妒津风浪渡无船，空向春风哭断弦。", 
            "出门去去长别离，与郎相见无年月。", 
            "百折柔肠转辘轳，含情欲诉不能发。", 
            "别抱琵琶待向谁，误嫁东风悔已迟。", 
            "忆昔妆成初相见，红灯影里合欢宴。", 
            "豆寇芬含二月梢，桃花娇酿三春面。", 
            "窗外小语两三声，十分美满此时情。", 
            "泥解罗襦无意思，占领温柔何得志。", 
            "蜂黄蝶粉为君消，朱砂褪尽寻常事。", 
            "冰弦度曲玉纤挑，红豆离离记六么。", 
            "方期绣幕遮风雨，姹紫嫣红花解语。", 
            "无情金弹是谁弹，一朝月缺白玉盘。", 
            "妾意悠悠叶离树，君情渺渺水下滩。", 
            "妾意君情两决绝，自分容华长衰歇。", 
            "红颜薄命可怜生，凄凄饮恨复吞声。", 
            "东流不作西归水，春潮撼作不平鸣。", 
            "裂碎罗襦自筹划，何当绝命三尺帛。", 
            "郎恩如叶不自由，妾心似水终清白。", 
            "枝叶又生顷刻中，红丝强系教为容。", 
            "自怜本是良家女，为君侍儿从君住。", 
            "提汲湔裙供粪除，卑贱同属青衣部。", 
            "爱叶情苗不敢萌，盲风恶雨何由妒。", 
            "无端强使抱衾裯，绣帷列作小星数。", 
            "明珠无价玉无瑕，擘破桃瓤轻点污。", 
            "别垒香巢燕未知，争奈春风易偷度。", 
            "蓦地风波生爱河，弃置不为容颜故。", 
            "今日大妇逐出门，明朝逼为荡子妇。", 
            "相爱相怜不保终，凄凄恻恻辞君去。", 
            "一生漂泊断蓬船，天地无情日月寒。", 
            "人生卑贱为奴婢，节亏身污不相干。", 
            "待向长眉问消息，万语千言徒唧唧。", 
            "待向东风诉别离，檗心蕴苦谁能识。", 
            "九阍无路叩玉京，从此饮恨向愁城。", 
            "蜀琴弹冷鸳鸯柱，秦箫吹出断肠声。", 
            "亦知不是君情薄，不怨君时待怎生。", 
            "东家连理颜如玉，西家彩凤双飞鸣。", 
            "欢娱回首沧桑过，掩袂沾襟泪暗倾。", 
            "刺刺岂无村媪劝，不入耳言难为听。", 
            "待忏华鬟长绣佛，痴情苦节向谁明。", 
            "移花接木良非愿，搴裳强赋者边行。", 
            "百尺朱幡仗谁立，妒花风雨连宵急。", 
            "杜宇声声不可闻，绿惨红愁空掩泣。", 
            "无人奋袂决封姨，东风狼藉胭脂湿。"
        ], 
        "title": "弃妾行 用白乐天琵琶行韵", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "玲山处士吞声哭，击碎唾壶歌一曲。", 
            "山村风雨日萧萧，空斋偃卧怜幽独。", 
            "自顾消磨二十年，两字穷愁空自怜。", 
            "卖瓜种菜计亦得，看囊未剩买山钱。", 
            "呜乎一歌兮歌当哭，万念千忧萦心曲！"
        ], 
        "title": "短歌七章 其一", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "男儿昂藏七尺躯，横行海内本狂奴。", 
            "寸锥尺楮终安用，大刀长戟效驰驱。", 
            "何不脱颖立见末，展转尘俗胡为乎？", 
            "风尘肮脏曾奔走，六年潦倒在江湖。", 
            "学书学剑功未卒，归来依旧守故吾。", 
            "呜乎二歌兮歌凄恻，壮志欲酬酬不得！"
        ], 
        "title": "短歌七章 其二", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "君不见荆人泣血哭奇珍，怀宝见疑几丧身。", 
            "不及洛阳大腹贾，黄金挥霍气淩云。", 
            "百绢买一歌，千缗博一颦。", 
            "出入平康里，尽是如花人。", 
            "儒生好古亦何用，终老名山一字贫。", 
            "呜乎三歌兮浩然啸，清贫浊富难同调。"
        ], 
        "title": "短歌七章 其三", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "君不见，海上缥渺三神山，中有仙人闭玉关。", 
            "童颜鹤发长不死，缟衣素袂乐盘桓。", 
            "金樽茅君酒，宝鼎九转丹。", 
            "何不从之去，炼魄驻精颜。", 
            "呜乎四歌兮彷徨起，十洲谁能访万里！"
        ], 
        "title": "短歌七章 其四", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "无兄无弟一身孤，块然独处谁与娱。", 
            "匡居一室小如斗，风雨飘摇无时无。", 
            "行贾羞垄断，求仙渺方壶。", 
            "有时不称意，临风拊缶唱乌乌。", 
            "比来弱质违寒热，二竖乘机来揶揄。", 
            "亲朋远隔无消息，谁吟子章血模糊。", 
            "呜乎五歌兮歌声苦，卧病空帏听风雨！"
        ], 
        "title": "短歌七章 其五", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "月团栾兮病在床，月如钩兮药炉香。", 
            "浃辰展转困枕席，面目清癯血气伤。", 
            "徐步园庭下，足力弱不扬。", 
            "山妻劝加餐，炊媪进壶觞。", 
            "三日振积弱，四日略健强。", 
            "六日疾又作，凄然四体凉。", 
            "沉疴愈几日，馀邪何未央。", 
            "呜呼六歌兮风萧索，鄙哉二竖何太虐。"
        ], 
        "title": "短歌七章 其六", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "世人酩酊睡正熟，世事沉沦几变局。", 
            "造化小儿苦弄人，成败推移屡转轴。", 
            "愁魔病魔缠此身，坐令邓禹竟笑人。", 
            "冉冉流年去何速，鶗鴃鸣时不再春。", 
            "呜呼七歌兮岁月逼，长绳不能缚白日。"
        ], 
        "title": "短歌七章 其七", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "昨日东风吹桃李，千红万紫莺簧喜。", 
            "纫兰佩璲本葳蕤，吹笛挑筝何旖旎。", 
            "悠悠白帝骑龙来，倏忽芳华同逝水。", 
            "秋风吹云云不开，秋原招鹤鹤不来。", 
            "当门瘦尽春前面，春前酝酿空奇胎。", 
            "钻核营营亦底事，只今筐釜委陈苔。", 
            "托鸩为媒终不好，风鬟雾鬓空倾倒。", 
            "把酒悲歌行路难，天荆地棘斜阳道。", 
            "何当遁世且高眠，抱璞怀贞以为宝。", 
            "可怜漂泊不自持，弹冷箜篌唱竹枝。", 
            "高丘回马哀无女，独把茱萸叹数奇。", 
            "呼天负负终安用，书空咄咄复何为！", 
            "秋灯摇曳风如虎，秋人侘傺鬼相侮。", 
            "藜火难望太乙燃，恨天谁倩娲皇补。", 
            "岂无杯盏慰孤栖，惆怅浊醪成独抚。", 
            "茫茫人世无知音，几辈邯郸失步武。", 
            "文身断发甘如饴，还向中原笑章甫。", 
            "君不见，九关虎豹正喧嗥，银潢渺渺多风潮。", 
            "大招且赋归来些，名山事业付儿曹。", 
            "青山块垒暂时消，朱门粱肉任奢骄。", 
            "禅关无定吼蒲牢，智者多忧能者劳。", 
            "措大居穷而蹈高，照人肝胆秋阳昭。", 
            "文坛与君树节旄，新诗醇永酣琼膏。", 
            "抉摘精微吐粕糟，今来古往付挥毫。", 
            "桃僵李僵一任大江淘，但看追逐好景如追逃。"
        ], 
        "title": "桃李僵行和朱幼词韵", 
        "type": "古风", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "天地为谁春，风月为谁贼？", 
            "今古有至情，至情烈金石！", 
            "我过流虹桥，伤心悲韵迹。", 
            "上有相思路，下有精诚魄。", 
            "羊车不可寻，人面从何识。", 
            "不作连理枝，不作双飞翮。", 
            "吉士一相望，此情长脉脉！", 
            "可怜奈何天，创辟钟情格。", 
            "堤上草心红，湖边秋月白。", 
            "低徊复低徊，为汝长叹息。", 
            "安得有情人，一一联珠璧！"
        ], 
        "title": "过流虹桥感事", 
        "type": "古风", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "弱水唤灵帆。", 
            "讯杳青鸾。", 
            "五铢衣薄怯凭栏。", 
            "昨夜海山风露气，凉透双鬟。", 
            "波路碧如烟。", 
            "罗袜生寒。", 
            "点尘红不到湘天。", 
            "一朵仙云飘欲起，偏堕人间。"
        ], 
        "title": "浪淘沙 水仙", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "蓦地东风起。", 
            "又催成、最无聊赖，困人天气。", 
            "年去年来都休问，但以愁为甲子。", 
            "应付与冷唫闲醉。", 
            "天外梅花游仙梦，冻云堆、拥出春如此。", 
            "尘海事，一悲喜。", 
            "俊游情绪分明记。", 
            "旧行春、满城箫鼓，镫楼十里。", 
            "细雨轻寒江南夜，响竹敲残腊尾。", 
            "有几个小门深闭。", 
            "笑语沈沈春帘隔，想残妆、正倚熏笼睡。", 
            "今何夕，闷而已。"
        ], 
        "title": "金缕曲 戊寅元夕", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "草红心耶，花素心耶，同心此兰。", 
            "正倚篁幽泣，邀回露眼，窥萝靓笑，对亸风鬟。", 
            "何处神君，旧家儿女，一碧湘魂欲化烟。", 
            "东皇力，让灵均今日，清艳能兼。", 
            "紫钗敲韵珊珊。", 
            "漫分付、笼鹦说晓寒。", 
            "尽捧当怨雨，矉原非效，印来香月，梦不成单。", 
            "秋士年华，春人影事，从古双修福慧难。", 
            "真开也，算相思北渚，称意西天。"
        ], 
        "title": "沁园春 小斋开同心兰一枝，为赋此解", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "碧玉情人初十五。", 
            "生小江南，险被春愁误。", 
            "才说郎心同妾苦。", 
            "心头便有郎来住。", 
            "难得相逢通一语。", 
            "痴立花前，占断春归路。", 
            "莫倚东风唫梦雨。", 
            "怕他飘尽华年去。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "阑干一角天西路，乱霞中有人倚。", 
            "才别焰摩宫，带二分虹气。", 
            "玉颜春半醉。", 
            "怕病酒、年华似水。", 
            "叠叠红罗，销魂画出，南唐亭子。", 
            "低唱暗香词，妆楼远、曾向花前弹泪。", 
            "吹瘦十年箫，甚东风如此。", 
            "山扉和梦闭。", 
            "更无奈、翠禽啼起。", 
            "要坚忍，今夜春寒，话绛仙身世。"
        ], 
        "title": "徵招 红梅", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "笛尾携凉，篷腰束暝，半江离色平分。", 
            "桃叶归来，嫩红销尽湘裙。", 
            "蛮山剩对孤花在，瘦东风、吹不成春。", 
            "黯消魂。", 
            "十载清愁，细与莺论。", 
            "白湖烟水都梁月，写词仙别后，无恙唫身。", 
            "话雨年华，依然酒冷镫昏。", 
            "珠帘休问扬州梦，怕妆台、有个人嗔。", 
            "渺停云。", 
            "寻到天涯，一角楼存。"
        ], 
        "title": "高阳台 寄张荫庐，即用其志归赠内韵并原调，时张在白香湖", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "峭寒阑角销魂，曾记玉笙吹暖。", 
            "摇梦天涯，瘦尽东风如箭。", 
            "花边胡蝶飞成阵，茜色满衣初剪。", 
            "算伤春、困酒年年等是，病黄生面。", 
            "江南晴未稳，钿车过也，陌上人归应缓。", 
            "官路斜阳，画出一程程远。", 
            "几家篱落和愁闭，有个翠鬟低颤。", 
            "甚迷离、催换园亭烟雨，嫩莺坐晚。"
        ], 
        "title": "陌上花 见菜花感赋", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "浅屐敲菭，深镫剪韭，水窗还凭。", 
            "归来燕子，社事和烟俱冷。", 
            "似斜街、那家掩扉，卖花声里东风紧。", 
            "有谁知昨夜，寒多曾倚，被鸳双忍。", 
            "残粉。", 
            "衫痕凝。", 
            "又碧桃巷湿，绿杨天暝。", 
            "春愁次第，都让小楼收尽。", 
            "约海棠、今宵半开，嫩红一帘停梦等。", 
            "最无端、闷了芳骢，江堤晴未稳。"
        ], 
        "title": "锁窗寒 春寒，用玉田体", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "昨夜剪镫曾，甚和将，梦雨尽情流晓。", 
            "波镜被东风，猛吹上，一尺碧云难扫。", 
            "重来唤渡，文鸳不似当时小。", 
            "斜照年年依样绿，锁定暮帆烟草。", 
            "销魂野水无家，问残红何苦，相随未了。", 
            "倒影几层楼，这阑角、可有春魂寻到。", 
            "蘼芜望渺。", 
            "浣纱人去江南悄。", 
            "漫为愁多，思载酒天上，画船都少。"
        ], 
        "title": "南浦 春水，用玉田韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "曾几何时，记吹花小巷，踏月斜街。", 
            "醉题酒家楼上，侠气仙才。", 
            "软红如雾，又玉骢、踪迹难猜。", 
            "收拾起、英雄旧泪，黄金铸到丰台。", 
            "因甚落魄蛮江，但书因雁误，梦与鸳乖。", 
            "香名料提伊口，笛伴筝侪。", 
            "春愁海样，费工夫、占得些来。", 
            "侬只恨、朱帘天半，东风多事吹开。"
        ], 
        "title": "汉宫春 忆春明旧游", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "星闪浓青，风晕浅黄，山影层层压重。", 
            "正一片池塘，暝愁摇动。", 
            "木杪镫痕绿处，怕此夜、高楼难成梦。", 
            "阑坐久，替谁唤起，嫩凉相送。", 
            "篱空。", 
            "答幽讽。", 
            "记月黑江南，悄无人共。", 
            "又听到、蛮村水田新种。", 
            "暗里催春去也，算未抵、花前鹃声痛。", 
            "能几日，过了清明，梅雨涨天无缝。"
        ], 
        "title": "无闷 听蛙声，悄然赋此解", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "讳春颇甚，被啼莺猜破，百花生日。", 
            "丝雨连江寻梦去，瘦尽山眉黛色。", 
            "时暖时寒，乍醒乍困，天似人无力。", 
            "东风如箭，踏青今岁难必。", 
            "忽然电母驱车，山灵投刺，也怕春光弃。", 
            "山亦苍生相望久，用着谢家之屐。", 
            "画鹢双行，香骢几队，补尽蛮天缺。", 
            "一家人影，此江真与同碧。"
        ], 
        "title": "百字令 花朝日两大人携家游五榕山，渡江遇雨，小憩山侧观音阁，归，用忠雅堂体赋二词 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "说晴定稳，不堤防春雨，者般厮守。", 
            "山色过江青已近，蓦地似和云走。", 
            "峭阁盘丹，疏榕隐翠，小坐钟鱼右。", 
            "烟岚万叠，忽惊笑语吹透。", 
            "人疑上界鸾龙，下方难犬，拔宅今成又。", 
            "眷属居然仙佛样，来向莲华稽首。", 
            "花事三春，莱亲百岁，一例人天寿。", 
            "湖山何幸，遭逢也算非偶。"
        ], 
        "title": "百字令 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "朱门掩重。朱帘卷重。", 
            "小楼痴立东风。悄无人伴侬。", 
            "衫儿醉松。鬟儿睡松。", 
            "海棠落了轻红。是愁中梦中。"
        ], 
        "title": "醉太平", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "情波碧了来时路。生送华年去。", 
            "元坛仙子旧垂髫。别后也应吹会上清箫。", 
            "瑶天风露秋如海。有个高楼在。", 
            "红阑卐字月当中。不识夜寒清倚更谁同。"
        ], 
        "title": "虞美人", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "甚今宵。", 
            "凭空唤起无聊。", 
            "肯把半角高楼，守得这般牢。", 
            "休说一春难遇，便百年几个，月夕花朝。", 
            "怕东风暗到，广寒宫里，桂长愁苗。", 
            "雨丝飘后，洗成嫩碧，玉宇迢迢。", 
            "知是那家庭院，有小鬟吹笛，劝客魂销。", 
            "魂销亦福，愿年年此夜相遭。", 
            "真不睡，让镫痕似水，花光若雾，酒思如潮。"
        ], 
        "title": "湘春夜月 其一 二月十五夜月", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "记前宵。", 
            "也曾照破无聊。", 
            "谁选尺二情天，宽画广寒牢。", 
            "为有数层云气，更数层风色，料定明朝。", 
            "问红窗镫火，劝人愁死，著甚根苗。", 
            "去年今夜，重城黯黯，故国迢迢。", 
            "难得一家人影，把老蟾清泪，点滴都销。", 
            "悄团圞坐，觉空庭水气周遭。", 
            "仙梦醒，讶何方笑语，飘来上界，几阵如潮。"
        ], 
        "title": "湘春夜月 其二 三月十五夜月晕", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "满纸荒凉意。", 
            "想其间、黯然销者，别魂而已。", 
            "却怪老天才思窘，无地将人安置。", 
            "教检个船窗独倚。", 
            "中坐悲歌多少客，到江湖、谁说非兄弟。", 
            "有如此，潞河水。", 
            "提镫共买春醪醉。", 
            "记丛丛水荭花外，峭帆收矣。", 
            "梦醒三更寒特甚，一阵夜乌啼起。", 
            "怕换了京华酒味。", 
            "月地花天清泪满，便欢场、没处生欢喜。", 
            "何况在，断篷底。"
        ], 
        "title": "金缕曲 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "一树初黄柳。", 
            "到天涯、一番展卷，一番回首。", 
            "纸上鸥波曾照影，绿鬓丝丝都丑。", 
            "算不是江南载酒。", 
            "错把晓风残月句，向旗亭、唱破双鬟口。", 
            "侬自作，自承受。", 
            "当年坐雨篷腰漏。", 
            "费工夫结成愁伴，与镫相守。", 
            "我辈狂踪无着处，两字才名依旧。", 
            "要归享荒山敝帚。", 
            "今日披图田怅惘，许多时、面为观河皱。", 
            "只少个，画中友。"
        ], 
        "title": "金缕曲 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "似此难安放。", 
            "算才华、九天九地，世间休望。", 
            "毕竟彼苍相忌甚，少个容人之量。", 
            "说破了漫教惆怅。", 
            "十二万年仙鬼劫，到碧桃、花落身同葬。", 
            "君不见，海波荡。", 
            "梦君昨夜高楼上。", 
            "问吾侪鸾飘凤泊，有何情况。", 
            "莫话茫茫才子事，自古多愁多恙。", 
            "总不出这条门巷。", 
            "烦向玉皇通一讯，甚牵缠、未了伤心帐。", 
            "归去也，踏云响。"
        ], 
        "title": "金缕曲 其三 题两当轩词后，即用其赠汪剑潭韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "掷笔千花放。", 
            "觉差强、杜陵野老，白头唫望。", 
            "毕竟友人无上寿，几个修罗身量。", 
            "累吾辈替他悲怅。", 
            "三十年华尘与土，算难将、两字才名葬。", 
            "风月夜，古魂荡。", 
            "还君位业琼楼上。", 
            "劝从今鬓丝珍重，莫添愁况。", 
            "一种悲秋兼病雨，怕是神仙通恙。", 
            "天尽处白杨如巷。", 
            "卖履分香都气尽，便英雄、也到西陵帐。", 
            "秋坟句，听来响。"
        ], 
        "title": "金缕曲 其四", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "无处容疏放。", 
            "问迢迢、玉楼十二，几人相望。", 
            "水样才名花样命，那更情深难量。", 
            "论才子理应惆怅。", 
            "字字风花和泪染，料心头、早有春来葬。", 
            "非仅为，诉飘荡。", 
            "别君数日衙城上。", 
            "不堤防歌离吊梦，与君同况。", 
            "禅榻光阴休问我，总是维摩旧恙。", 
            "谁耐听卖花深巷。", 
            "径拟海天高唱去，抱青琴、闯入鲛宫帐。", 
            "掷此卷，定奇响。"
        ], 
        "title": "金缕曲 其五", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "半轮依样月，一块奈何天。", 
            "猜他有甚情绪，系住数千年。", 
            "祗觉寂寥孤立，未免苍茫四顾，身世者般寒。", 
            "积气白如水，人坐海中间。", 
            "花影下，呼月子，尚堪眠。", 
            "留些缺憾才好，休要尽情圆。", 
            "曾照何王宫殿，更到谁家庭院，怕也记难全。", 
            "遥夜倚云问，瘦了个婵娟。"
        ], 
        "title": "水调歌头 初九夜对月，清感缘景，以坡韵赋之", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "送春归也，正园扉悄掩。", 
            "短梦支持被莺唤。", 
            "且垆烟试茗，瓶水安花，甚天气、又到日长人倦。", 
            "那回携酒处，哭罢残红，再哭华年暗中换。", 
            "休上最高楼，春去楼空，一半是、燕泥堆满。", 
            "不埋怨东风惹人愁，反对着东风，者般留恋。"
        ], 
        "title": "洞仙歌 初夏即景四首 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "邻园半亩，让游蜂欢喜。", 
            "罂粟浓时尽来矣。", 
            "怎孱风葬绿，猛雨鏖红，能几日、黄菜花开满地。", 
            "闲凭亭子望，牡砺墙高，一阵东风换人世。", 
            "词客感三生，物变星移，却不道、花犹如此。", 
            "便他日登临眼休开，怕这点沧桑，总难回避。"
        ], 
        "title": "洞仙歌 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "凉波下上，有罗云碧绉。", 
            "一朵莲花便香透。", 
            "记闹红双舸，惨绿单衫，当日个、曾赋佳人雪藕。", 
            "蘋乡清绝处，比似江南，只少沿堤水杨柳。", 
            "认得旧文鸳，照影年年，怕不等、秋风先瘦。", 
            "向烟雨中间听菱歌，问归计何时，五湖三亩。"
        ], 
        "title": "洞仙歌 其三", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "小庭坐久，忽流来凉月。", 
            "如积千年万年雪。", 
            "正软红地少，嫩碧天多，到此际、全没一丝儿热。", 
            "夜寒谁倚树，梦影仙尘，玉斧吴刚感迁谪。", 
            "吹笛上南楼，竟夕徘徊，有一种、秋心难说。", 
            "待商量骑鲸水西头，倚云海苍茫，问他生灭。"
        ], 
        "title": "洞仙歌 其四", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "春雨飘镫，秋星拥被，难忘水上楼高。", 
            "守着欢娱，思量怎到今朝。", 
            "谁料筝篷酒醒，向蛮天独听寒潮。", 
            "才提起这江南两字，已彀魂销。", 
            "闻说青溪月冷，便君家小妹，住也无聊。", 
            "何况清游，偶然吹过红箫。", 
            "一幅布帆摇曳，认分明不是鸳桡。", 
            "寻梦去，到垂杨二十四桥。"
        ], 
        "title": "声声慢 与蒋次香夜话江南，感赋", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "记向郧阳道。", 
            "有伤心、荒原一带，高楼斜照。", 
            "差幸当年无意绪，马上征人太小。", 
            "省多少闲凭闲吊。", 
            "数遍古来飘泊者，到天涯、毕竟输侬早。", 
            "算已是，倦游了。", 
            "君家阁上滩声闹。", 
            "共商量竹弓射鸭，花绷捕蚤。", 
            "水远山重知几叠，着个儿时游钓。", 
            "回首觉乱离都好。", 
            "莫话十年兄弟感，怕江湖、一半垂垂老。", 
            "写不出，旧时稿。"
        ], 
        "title": "金缕曲 感旧，赠余氏兄弟二首，附致云卿丈书后 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "忽废书而嘅。", 
            "与诸君、一番年少，时乎难再。", 
            "略记呼朋驰逐处，竹马班衣小队。", 
            "是今日狂奴故态。", 
            "几寸花笺名字写，料多时、红照沧桑坏。", 
            "思往事，总堪爱。", 
            "行歌坐哭蛮天外。", 
            "尽追寻别来风雨，三生如晦。", 
            "何日西窗同剪烛，博得黯然相对。", 
            "要如此销魂才快。", 
            "便踏空青寻梦去，到万重、烟水千重塞。", 
            "应尚有，泪痕在。"
        ], 
        "title": "金缕曲 其二", 
        "type": "词", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "昔有虹霓出此山，镇星陨化任回环。", 
            "老僧独立惊奇石，云看无心作岫闲。"
        ], 
        "title": "镇山", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "山以萧名得姓宜，巍然高仰义寻思。", 
            "祭江台址今安在？犹忆河豚欲上时。"
        ], 
        "title": "萧山", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "小山名毗又名时，有寺能仁访旧遗。", 
            "远溯攻书蒋待制，高风景仰寄遐思。"
        ], 
        "title": "时山", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "樵夫望气识峰湾，喜掘金银殉此间。", 
            "名利亡身同一辙，居民相戒号贪山。"
        ], 
        "title": "贪山", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "为喜登临访顾山，又名三界势连环。", 
            "昭明文选楼何处，手植茶花在此间。"
        ], 
        "title": "顾山", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "报道山花次第开，美人曾许采香来。", 
            "吴王韵事留幽径，喜拥蛾眉醉绿醅。"
        ], 
        "title": "香山", 
        "type": "绝句", 
        "yun": "灰"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "有虞遗迹遍尘寰，江上名传舜过山。", 
            "魏璞高风今在否？隐居曾记此峰间。"
        ], 
        "title": "舜过山", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "石壁高分十二层，淋漓瀑布水云蒸。", 
            "巫门夜雨传佳话，更见鸡冠旭日升。"
        ], 
        "title": "巫山", 
        "type": "绝句", 
        "yun": "蒸"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "段山壁立大江中，滚滚潮流石穴通。", 
            "怒马象形同险峻，披襟长啸快临风。"
        ], 
        "title": "段山", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "两峰相倚倍相亲，石作观音伫立神。", 
            "瓠子高冈今在否？地灵人杰證前因。"
        ], 
        "title": "由里山", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "花山屹崒似关中，黛色空濛气象雄。", 
            "由里诸峰相断续，夕阳一抹吐长虹。"
        ], 
        "title": "花山", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "山河奠定纪秦皇，柴望当年意气扬。", 
            "鸡贮锦笼峰屹立，一声破晓振山冈。"
        ], 
        "title": "秦望山", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "高飞巨石入江中，数丈平悬竹筏同。", 
            "上下疑随潮水定，秦皇浮海逞威风。"
        ], 
        "title": "石筏山", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "前栗名山义有因，单椒独秀景偏新。", 
            "四围沃土多嘉产，瓜味香甘迥绝伦。"
        ], 
        "title": "前栗山", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "高风别业在峰湾，薛稷幽居号稷山。", 
            "啸傲烟霞谁作伴，顾淞墓碣许追攀。"
        ], 
        "title": "稷山", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "低小山形似覆舟，讹呼覆酒义难求。", 
            "纷来游客多豪饮，乘醉登临兴不侔。"
        ], 
        "title": "覆酒山", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "称雄刘氏冠尘寰，强号名山作售山。", 
            "啸聚威风犹在否？空嗟狐貉集峰湾。"
        ], 
        "title": "售山", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "五色祥云集此间，庆因名里又名山。", 
            "登临盘石胸怀畅，远望观高叠嶂环。"
        ], 
        "title": "庆山", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "时入深林认翠鬟，樵山竟误作焦山。", 
            "毗连秦望峰如画，薪荷归来夕照间。"
        ], 
        "title": "焦山", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "砂山东北有高冈，白鹿名题胜迹彰。", 
            "艳说吴王曾出猎，归携奇兽气飞扬。"
        ], 
        "title": "白鹿山", 
        "type": "绝句", 
        "yun": "阳"
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "嬉春下九。", 
            "不是花长寿。", 
            "东日才蒸西雨又。", 
            "耐许有情生受。", 
            "参军蛮语娵隅。", 
            "白题舞罢跦跦。", 
            "可有相关意否，摛门横也抽除。"
        ], 
        "title": "清平乐", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "秦娥瞥眼乘鸾扇。", 
            "秋与长安远。", 
            "五更风起夜乌啼。", 
            "明灯空局照无棋。", 
            "阮郎归。", 
            "细腰宫里休相妒。", 
            "久罢倾城顾。", 
            "妆楼欲下更迟迟。", 
            "千花万草没人知。", 
            "袅余丝。"
        ], 
        "title": "虞美人", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "浩浩恢台夏。", 
            "荡归心、楚江晴涨，朝宗东下。", 
            "手种樱花三百树，准备春红娅姹。", 
            "照明岁、初颜尊斝。", 
            "贱子平生丘壑兴，要长康、遍著诸公画。", 
            "霜鬓点，颊毫借。", 
            "数峰清峭山无价。", 
            "漫相笑、回旋地小，舞衣狼藉。", 
            "叔子底如铜雀妓，绝倒会稽颠傻。", 
            "付清簟、疏帘棋罢。", 
            "澹澹长空孤鸟没，渺皖公、仙去周郎霸。", 
            "千载上，几人也。"
        ], 
        "title": "金缕曲 己酉夏五，大观亭公宴作", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "奇绝云峰，又淮风别雨，蓦地相逢。", 
            "中庭雨后，若榴别是真红。", 
            "危楼徙倚，唤吾累、与话愁侬。", 
            "愁不见、张星天上，高柯郁郁王蒙。", 
            "飞尽漫天榆荚，自沈郎钱小，莫怨春空。", 
            "空閒赤龙须下，跌宕陶公。", 
            "东还海道，付篙师啸咏从容。", 
            "人閒世、故衣新绽，年年马耳东风。"
        ], 
        "title": "汉宫春 铜官山感旧", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "峨舸下江夹，双阙豁天门。", 
            "柁楼徙倚回望，鹊尾夕阳痕。", 
            "多谢襄阳父老，寄语石城年少，䟤跋漫纷纭。", 
            "地土贱无直，山鬼诗何论。", 
            "五杂俎，八风舞，七言文。", 
            "去矣西河老守，别语漫云云。", 
            "风起白头高浪，日暮碧云孤唱，林际见春申。", 
            "黄鹄来相迓，绛老问生辰。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "倦客池塘残梦在，秋声不是春声。", 
            "小屏风上数行程。", 
            "三危玄趾，关塞不分明。", 
            "楼阁平芜天远近，长宵圆月孤清。", 
            "夜阑珍重短檠灯。", 
            "对床病叟，攲枕话平生。"
        ], 
        "title": "临江仙 沪上与子封同居作", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "华发归来，有鬖鬖病柳，摇落江浔。", 
            "问形问影，都置星汉沈沈。", 
            "青虫相对，一钩丝、且络琴心。", 
            "浑未辨、蜂房蚁梦，先生自惯閒吟。", 
            "恰到有情痴处，觑偶然图画，便忆山林。", 
            "仙山去人不远，谁遣而今。", 
            "回帆挝急，又江头其雨淫淫。", 
            "还只怕、觚棱梦断，年年铜辇秋衾。"
        ], 
        "title": "汉宫春", 
        "type": "词", 
        "yun": "侵"
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "老作喌鸡翁。", 
            "晦雨霾风。", 
            "穷愁志就话笼东。", 
            "任遣尸居还口数，窠下儿童。", 
            "虫蚁遍区中。", 
            "啄啄何功。", 
            "越家伏卵鲁家雄。", 
            "赖有此君相慰藉，筛影玲珑。"
        ], 
        "title": "浪淘沙 题边景昭画鸡", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "秋坟鬼唱。", 
            "罗刹江流悲壮。", 
            "沈吟月种因缘，还见化城来往。", 
            "无限盲风怪雨，八角垂芒，宝字归天上。", 
            "悲华放。", 
            "黑枫人簇仗。", 
            "三生石在，霍霍刀环响。", 
            "无尽相。", 
            "分明镜影，苍茫泉路，故人无恙。", 
            "冤对终谁谅。"
        ], 
        "title": "诉衷情近", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "倚银屏数梦，袅万种春愁如发。", 
            "三峰夜游，青天通箭筈。", 
            "嘉平仙腊。", 
            "谁织扶桑瓮，投壶玉女，亸烟鬟月押。", 
            "东南孔雀楼西北。", 
            "云外惊鸿，阑前斗鸭，长亭柳稊都茁。", 
            "恨春风婀娜，不到天末。", 
            "青霓谁达，闷琼宫瑶闼。", 
            "珠箔飘灯夜，双泪蜡。", 
            "当时照见灵札。", 
            "恁素书沈鲤，玉床眠獭。", 
            "海霞热，小桃丹靥。", 
            "总误了春人十载，望春眉睫。", 
            "红心草绿灰飞蝶。", 
            "向玉京，魂抱离忧诉，碧翁醉煞。"
        ], 
        "title": "六丑 和天琴", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "月华清。", 
            "隙光琐碎上轩棂。", 
            "潭影窥人，林风解带，夜三更。", 
            "苕亭。", 
            "古台城。", 
            "残山剩水忒分明。", 
            "衣冠六代如梦，梦中说梦到无生。", 
            "青帘白舫，黄花乌帽，偏怜重九嘉名。", 
            "有风流词伯，载酒萧寺，邂逅招迎。", 
            "倦旅怊怅秋声。", 
            "传觞催钵，病眼怯鸥盟。", 
            "谁分与谱翻大曲，笔驶长鲸。", 
            "药瓯擎。", 
            "攲枕秋漏丁丁。", 
            "华胥梦到瑶京。", 
            "故心现在，故意苍凉，故人共醉承平。", 
            "白发惭明镜，鬖髿老柳，摇落江汀。", 
            "输尔朱颜玉骨，使君来，仙吏管蓬瀛。", 
            "为遣吴刚修月，长房缩地，楼阁华严靓。", 
            "放善才五十三参请。", 
            "长相伴，汉上题评。", 
            "憺西风，乔木峥嵘。", 
            "惜秋华，小赋未能成。", 
            "作江山主，年年岁岁，越客扬舲。"
        ], 
        "title": "戚氏 月夜瞻园小集归，樊山有词，依韵和之 其一", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "桂花秋。", 
            "仙人散诞狎沙鸥。", 
            "楚客登临，淮山偃蹇，古今愁。", 
            "凝眸。", 
            "骋吴邮。", 
            "伯劳乌桕问西洲。", 
            "旧时淮水明月，还照法曲领遨头。", 
            "世界沙聚，楼台电幻，空华病眼悠悠。", 
            "正长筵劝醉，长笺写意，长卷抒忧。", 
            "居然洛下风流。", 
            "山阴故事，拟问宅图丘。", 
            "长相保、衣冠入蜀，宾客依刘。", 
            "客何求。", 
            "朱雀航前八驺。", 
            "青溪口外扁舟。", 
            "水天閒话，说与人閒，有情痴也茶瓯。", 
            "四百南朝寺，纷烟雨里，山翠青浮。", 
            "欲问志公遗迹，携懒残，残枝话山楼。", 
            "祝黄花长久，白头长寿，岁岁赊重九。", 
            "更江山管领人如旧。", 
            "一年来，一度句留。", 
            "病维摩，杖策寻幽。", 
            "逃禅词，蔬笋得除不。", 
            "输君此日，金添印锁，玉按琴钩。"
        ], 
        "title": "戚氏 樊山招集鸡鸣寺，感寒未赴。越日复送一章，邀与彊村同和 其二", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "尘合沓，尽钿毂晴催，班骓晚候。", 
            "黯子规啼断，青青泪眼江柳。", 
            "春思浓似酒。", 
            "试春衫寒透。", 
            "骀宕去，赚客桃花，懊侬麦秀。", 
            "已负因缘香火，千里关山梨梦就。", 
            "漫倒尽金尊，种出东风两红豆。", 
            "岁华梦尽，路断仙乡烟九。", 
            "泥滑滑，问讯荷锄归否。"
        ], 
        "title": "芳草渡", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "最高楼笛里关山歇。", 
            "刺眼江头花发。", 
            "铅泪铜仙垂老别，春雨冷，春泥滑。", 
            "燕归误觅林巢，乌夜起，啼霜月。", 
            "怕屏风上画图风裂。", 
            "春借腊尾支，月向圆时阙。", 
            "枉著茗花香彻。", 
            "影事亭亭弦切切。", 
            "病过了中和节。", 
            "剪不断楚江愁，消不尽嵰山雪。", 
            "谢招魂閒静象设。"
        ], 
        "title": "塞孤 用耆卿韵和李孟符", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "月华如水，注金槃仙露。", 
            "病眼非花亦非雾。", 
            "念九霄多处，梦影巢痕，秋衾短，攲枕六更重数。", 
            "影娥相识惯，白发貂裘，此夕危楼倚江浦。", 
            "澹影不成描，荇藻痕交，倩谁画此翁来去。", 
            "与旧日吴刚话凄清，为长皱西南，纤纤眉语。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "春非我，嬉春还是，雨萼烟叶。", 
            "暮雨潇潇转急。", 
            "残灯黯黯未灭。", 
            "荡千里春心山翠叠。", 
            "江南梦，词客哀结。", 
            "向白日青阳试招未，离魂远飘撇。", 
            "嘈切。", 
            "霓裳乐世长辍。", 
            "幻羽换宫移家山破。", 
            "双角飞更咽。", 
            "尽穆护沙乾，敕勒川别。", 
            "鹍弦探折。", 
            "醉卧处，何处秦关汉月。", 
            "蚁梦南柯迷残垤。", 
            "海影倒，波沈摩竭。", 
            "虫沙碎，尧禽寒语雪。", 
            "又误他，芳草王孙云峡拆。", 
            "滔滔南纪江流绝。"
        ], 
        "title": "浪淘沙慢 和彊村辛亥岁不尽五日韵", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "病鹤敛奇翼，归燕睇空梁。", 
            "江南草绿千里，晦朔误阴阳。", 
            "筑室久荒三瓦，说法未安一把，尺宅自清凉。", 
            "好在张平子，重赋远山将。", 
            "窌移宫，野骇徵，醉吟商。", 
            "幕天席地，何处走见二豪僵。", 
            "尘劫赤明诞谩，梦影清都显见，天地豁雷硠。", 
            "乞子青霞佩，方驾白云乡。"
        ], 
        "title": "水调歌头 答孟劬", 
        "type": "词", 
        "yun": "阳"
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "楚云低，潇潇暮雨，女贞细琐黄花。", 
            "缡褷寻梦路，群群白蝶，杳杳青霞。", 
            "荒祠熏圣画，数弦音小圣琵琶。", 
            "道著履梅姑，是耶还更非耶。", 
            "金华。", 
            "北规明寸镜，青衣綷䌨，常在谁家。", 
            "镜妆回半面，残脂零粉去，犹恁夭斜。", 
            "丁丁双啄木，趁朝阳禹步枝丫。", 
            "催画里，仙人挟弹，打了昏鸦。"
        ], 
        "title": "芳草 长吉多神语，戏效其意", 
        "type": "词", 
        "yun": "麻"
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "断云沈，哀雁远，吟入矮篷里。", 
            "衰相天身，黄叶六朝寺。", 
            "十年未了心缘，松涛悲壮，澹一抹巫咸山翠。", 
            "平生事。", 
            "总教梦与云空，泪咽北流水。", 
            "历乱黄丝，剉檗染离思。", 
            "也知化鹤归来，苍茫城郭，净眼见病翁齁睡。"
        ], 
        "title": "祝英台近 丁传靖寄我叔衡遗词，追念昔游，邈焉异世。咏叹弥日，依韵和之", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "坏云沈，悲梦在，劫尘荒。", 
            "问人閒几度沧桑。", 
            "画图一角，西山烟树极微茫。", 
            "觚棱晓色，费秋衾泪雨千行。", 
            "天人眼，英雄手，神绰约，佛清凉。", 
            "总禁他转绿回黄。", 
            "绿阴啼鴂，春来还是看花忙。", 
            "弦危舞破，道白头怕听伊凉。"
        ], 
        "title": "金人捧露盘", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "画屏山，炉香字，赚得新年春色。", 
            "春思只如秋，挑茶瓣，饤座还进过中食。", 
            "萍蓬踪迹。", 
            "都不问香南雪北。", 
            "步屐缓趁东风喜，相逢度阡越陌。", 
            "蓦重忆金明，题诗处，诗梦冷，僧灰邻笛。", 
            "鬓丝萧条海客，把吟笺，研谱重拭。", 
            "梁閒燕子叹息。", 
            "问崔九江南谁识。", 
            "总𢬵与一醉千愁了，暮云凝碧。"
        ], 
        "title": "阳春 新年和天琴，用梅溪韵", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "忘却形骸累，灵台自旷然。", 
            "狷怀得狂趣，新理出陈编。", 
            "霜鬓侵何易，冰心抱自坚。", 
            "举头成一笑，云净月华妍。"
        ], 
        "title": "杂诗", 
        "type": "律诗", 
        "yun": "先"
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "朅来荒岛上，极目海天明。", 
            "心与孤帆远，身如一棹轻。", 
            "浪花分日影，石笋咽湍声。", 
            "漠漠平烟外，翛然白鹭横。"
        ], 
        "title": "梦中作", 
        "type": "律诗", 
        "yun": "庚"
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "今夕复何夕，圜扉万籁沈。", 
            "孤怀恋残腊，幽思发微吟。", 
            "积雪均夷险，危松定古今。", 
            "春阳明日至，不改岁寒心。"
        ], 
        "title": "除夕 其一", 
        "type": "律诗", 
        "yun": "侵"
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "悠悠一年事，历历上心头。", 
            "成败亦何恨，人天无限忧。", 
            "河山馀磊块，风雨涤牢愁。", 
            "自有千秋意，韶华付水流。"
        ], 
        "title": "除夕 其二", 
        "type": "律诗", 
        "yun": "尤"
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "马革平生志，君今幸已酬。", 
            "却怜二人血，不作一时流。", 
            "忽忽馀生恨，茫茫死后忧。", 
            "难禁十年事，潮上寸心头。"
        ], 
        "title": "辛亥三月二十九日广州之役，余在北京狱中闻展堂死事，为诗哭之，才成三首，复闻展堂未死，遂辍作 其一", 
        "type": "律诗", 
        "yun": "尤"
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "落落初相见，无言意已移。", 
            "弦韦常互佩，胶漆不曾离。", 
            "杜镵朝携处，韩檠夜对时。", 
            "岁寒乐相共，情意胜连枝。"
        ], 
        "title": "辛亥三月二十九日广州之役，余在北京狱中闻展堂死事，为诗哭之，才成三首，复闻展堂未死，遂辍作 其二", 
        "type": "律诗", 
        "yun": "支"
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "日日中原事，伤心不忍闻。", 
            "赋怀徒落落，过眼总纷纷。", 
            "蝙蝠悲名士，蜉蝣叹合群。", 
            "故园记同眺，愁绝万重云。"
        ], 
        "title": "辛亥三月二十九日广州之役，余在北京狱中闻展堂死事，为诗哭之，才成三首，复闻展堂未死，遂辍作 其三", 
        "type": "律诗", 
        "yun": "文"
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "低首空濛里，心随流水喧。", 
            "此生原不乐，未死敢云烦。", 
            "凄断关河影，萧条羁旅魂。", 
            "孤蓬秋雨战，诗思倩谁温？"
        ], 
        "title": "印度洋舟中 其一", 
        "type": "律诗", 
        "yun": "元"
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "灯影残宵静，涛声挟雨来。", 
            "风尘随处是，怀抱几时开。", 
            "肱已惭三折，肠徒剧九回。", 
            "劳薪如可爇，未敢惜寒灰。"
        ], 
        "title": "印度洋舟中 其二", 
        "type": "律诗", 
        "yun": "灰"
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "仓猝别吾姊，从兹生死殊。", 
            "风尘久憔悴，魂梦屡惊呼。", 
            "荷锸忧仍大，闻砧泪易枯。", 
            "斜阳趣归去，回首断坟孤。"
        ], 
        "title": "重九日谒五姊墓", 
        "type": "律诗", 
        "yun": "虞"
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "云月吐还翳，馀光犹在林。", 
            "窅然见流水，万壑自沈沈。", 
            "老柏作人立，松风时一吟。", 
            "寒生知坐久，茗椀静愔愔。"
        ], 
        "title": "夜坐", 
        "type": "律诗", 
        "yun": "侵"
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "列岫隐苍烟，倾崖响玉泉。", 
            "澄心寄丘壑，远目隘幽燕。", 
            "危石下无地，孤松夐在天。", 
            "名山新事业，伫看集群贤。"
        ], 
        "title": "西山纪游诗六首 其二 登金山憩金仙庵", 
        "type": "律诗", 
        "yun": "先"
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "冰雪满天地，老梅能作花。", 
            "孤松青不已，相为导春华。", 
            "落落心如见，依依景未斜。", 
            "及时惟努力，揽物莫长嗟。"
        ], 
        "title": "除夕", 
        "type": "律诗", 
        "yun": "麻"
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "入峡天如束，心随江水长。", 
            "灯摇深树黑，月蘸碎波黄。", 
            "岸偪鼯声纵，岩阴虎迹藏。", 
            "楫歌谁和汝，风竹夜吟商。"
        ], 
        "title": "入峡（以下十五年）", 
        "type": "律诗", 
        "yun": "阳"
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "出峡天如放，虚舟思渺然。", 
            "云归新雨后，日落晚风前。", 
            "波定鱼吞月，沙平鹭隐烟。", 
            "绿阴随处有，可得枕书眠。"
        ], 
        "title": "出峡", 
        "type": "律诗", 
        "yun": "先"
    }, 
    {
        "author": "汪精卫", 
        "era": "近现代", 
        "subtype": "五言律诗", 
        "text": [
            "回润初苏柳，馀寒尚噤莺。", 
            "天仍含宿雨，人已乐新晴。", 
            "负笈儿趋学，提篮妇馌耕。", 
            "寻常墟里事，入眼总怦怦。"
        ], 
        "title": "积雨初霁，偶至野桥，即目成韵", 
        "type": "律诗", 
        "yun": "庚"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "夕云尽没月芒东，腰下寒冰意不穷。", 
            "质酒将温西北令，折光犹鉴项华瞳。", 
            "黄金珰去来风雨，秋夜霜生满胄弓。", 
            "斫地成诗疆一丈，水银直溢斗牛宫。"
        ], 
        "title": "引剑一章", 
        "type": "律诗", 
        "yun": "东"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "早晚听潮催事非，一訇一默惘难违。", 
            "鬼厨慷慨牛刀滞，冥纸张扬马屁飞。", 
            "殁节尝哀颁圣盗，活生每祭益牺肥。", 
            "徒栽香火焚高器，太史夷犹书不归。"
        ], 
        "title": "无题一章", 
        "type": "律诗", 
        "yun": "微"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "深闺红软近唇边，乍觉雄形已勃然。", 
            "一夜微情依浪语，百年造劫赖宏鞭。", 
            "看窗月老秋光晓，对影神空大欲迁。", 
            "知我冰心行我思，浮尘飞絮坠如铅。"
        ], 
        "title": "风月一章", 
        "type": "律诗", 
        "yun": "先"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "卧听钟声报夜深，海天残梦渺难寻。", 
            "舵楼欹仄风仍恶，灯塔微茫月半阴。", 
            "良友渐随千劫尽，神州重见百年沉。", 
            "凄然不作零丁叹，检点生平未尽心。"
        ], 
        "title": "北宫丸上作(本诗摘自报纸，失其题目。本题为编者加)", 
        "type": "律诗", 
        "yun": "侵"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "一朝风雨透疏枝，三百年来志未期。", 
            "血上眉头凝赤月，路歧足下勒冥碑。", 
            "太山欲极将倾此，天水流分尽逆之。", 
            "举国西门多少处，龙安不入祖黄祠！"
        ], 
        "title": "有惑一章", 
        "type": "律诗", 
        "yun": "支"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "长河晓挂月钩簪，寂里脉潮如密砧。", 
            "顾盼灯丝羞白日，熬煎气质祝魔音。", 
            "捐君花下三生约，偿我人间一寸金。", 
            "转眼芳华成逝水，悔知珍重老人心。"
        ], 
        "title": "惜时一章", 
        "type": "律诗", 
        "yun": "侵"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "错念新生是旧恩，张狂根底转温吞。", 
            "卅年有恨积黄土，四海为家斥紫门。", 
            "拾雪击胸三代表，蠹梁成穴几乾坤。", 
            "磕头不向黄金殿，略把自家顽性尊。"
        ], 
        "title": "随手一章", 
        "type": "律诗", 
        "yun": "元"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "后山诗句古今传，我更拈花一惘然。", 
            "古色最宜邀冻石，孤标只合耦冰仙。", 
            "淡黄月色无风夜，凝碧池光欲雪天。", 
            "着此数枝更清绝，不辞耐冷立阶前。"
        ], 
        "title": "蜡梅", 
        "type": "律诗", 
        "yun": "先"
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "朝气动众禽，檐端语喈喈。", 
            "我心感明发，起坐与之偕。", 
            "万籁战清秋，意车轶埏垓。", 
            "吁嗟敝老人，蹩躄行何阶。", 
            "徙倚就南荣，陈编强差排。", 
            "古人终已矣，来世诚难裁。", 
            "喉舌讵有殊，欣憎邈相乖。", 
            "近前姑婉娈，视远皆奇侅。", 
            "故纸谅难综，故言复何谐。", 
            "冥冥独归卧，飒飒严霜来。"
        ], 
        "title": "晓禽", 
        "type": "古风", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "日入烛代明，轩窗映琉璃。", 
            "交光罗幻影，镜镜无成亏。", 
            "背舍有闇虚，众芳敛暝姿。", 
            "微风定香过，未见心先知。", 
            "视听各有程，晦明亦有宜。", 
            "喟然念蘧生，过阙停车时。", 
            "负杖立广阶，西南望参旗。", 
            "出门视路人，各有幽求思。", 
            "摸象盲女愁，煎膏智者悲。", 
            "清钟铿寺远，悟了终何之。"
        ], 
        "title": "日入", 
        "type": "古风", 
        "yun": "支"
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "寒云如覆盂，漏天不可补。", 
            "曜灵避面久，畏客牢键户。", 
            "黵江海蒸，襂纚霰霄聚。", 
            "闭关且何事，卧听檐溜汿。", 
            "断续缀残更，啌嘡轹虚釜。", 
            "失行雁濡翼，噤晓鸡上歫。", 
            "水官厉威严，雨师从吕钜。", 
            "尽收天一气，并作银潢抒。", 
            "代云不成马，卫蝀空饮甒。", 
            "河亡九里润，海溢万家沪。", 
            "南朔相倚伏，亢霪不均普。", 
            "物物固难量，笺天奈何许。", 
            "雌风四维来，龙具不能御。", 
            "了无喁于唱，亦不士囊怒。", 
            "翕习惯投隙，披拂仅如缕。", 
            "俄焉目中䁾，忄戊若负尸疰。", 
            "老妻颇多智，装棉剂吴楚。", 
            "藏姏燕赵产，缩朒甚饥鼠。", 
            "固知广川谷，实有异寒暑。", 
            "荆南五月来，炙热剧烹煮。", 
            "伏金骨俱烁，秋暴背其腐。", 
            "商飙一泠汰，暂得宽肠肚。", 
            "宁复此愁霖，而兼湿寒茹。", 
            "不忧灶生蛙，将恐血为蛊。", 
            "橘枳改柯实，蜃爵纷介羽。", 
            "嗟惟人不化，何用适风土。", 
            "孤裘故黄黄，掩形不如褚。", 
            "清川浴垢疥，焉事资章甫。", 
            "西园蕃草木，花叶故举举。", 
            "蜡花实非梅，滇茶讵能苦。", 
            "瑳瑳老槠树，占地冻不癙。", 
            "旁有南烛实，浪称仙饭糈。", 
            "名虽疏药录，味不厕菱蒟。", 
            "鲜鲜若新沐，风槛群媚妩。", 
            "兹族畏霜乾，徼幸且濡湑。", 
            "宁知膏泽赢，蠋蝎益孳乳。", 
            "穷阴未肯释，蹙頞唏老圃。", 
            "陈君泥滑滑，税舆践今雨。", 
            "幽室共槃辟，高吟忽扬诩。", 
            "长舒汲古绠，高彍克敌弩。", 
            "相君笔削资，谈笑九流叙。", 
            "吾思古时人，心斗日迎拒。", 
            "程马蜕形骸，杯盘代尊俎。", 
            "莫随气化运，孰自喙鸣主。", 
            "开天启疆域，元和判州部。", 
            "奇出日恢今，高攀不输古。", 
            "韩白柳刘骞，郊岛驾籍仵。", 
            "四河导昆极，万派播溟渚。", 
            "唐余逮宋兴，师说一香炷。", 
            "勃兴元祐贤，夺嫡西江祖。", 
            "寻视薪火传，晰如斜上谱。", 
            "中州苏黄余，江湖张贾绪。", 
            "譬彼鄱阳孙，七世肖王父。", 
            "中泠一勺泉，味自岷觞取。", 
            "沿元虞范唱，涉明李何数。", 
            "强欲判唐宋，坚城捍楼橹。", 
            "咄嗞盛中晚，帜自闽严树。", 
            "氏昧荀中行，谓句弦偭矩。", 
            "持兹不根说，一眇引群瞽。", 
            "丛棘限墙闱，通涂成岨峿。", 
            "谁开人天眼，玉振待君拊。", 
            "啁嘻寄杨榷，名相递参伍。", 
            "零星寒具油，沾渍落毛尘。", 
            "奈何细字札，衔袖忽持去。", 
            "坐令诵苕人，倍文失言诂。", 
            "郑侯凌江来，高论天尺五。", 
            "画地说三关，撰策筹九府。", 
            "癯颜载火色，烈胆执彫虎。", 
            "荡胸万千字，得句故难住。", 
            "梁鸿瓜庐身，礼殿击鼍鼓。", 
            "沧海浩横流，中潬屹砥柱。", 
            "可怜灌灌口，味肉失腒脯。", 
            "那复问尖叉，秋虫振翅股。", 
            "怀哉海陵生，江草罥柔橹。", 
            "痯痯济阳跛，海燕对胥宇。", 
            "季子踏京华，尺书重圭珇。", 
            "太阴沈暮节，病叟局寒女。", 
            "出户等夜行，焉将燎庭炬。", 
            "百忧中缴缭，四望眩方所。", 
            "赖君排偪侧，冰窟日謰謱。", 
            "消此雨森森，蠲彼愁处处。", 
            "天门开詄荡，曷月日加午。", 
            "城隅卓刀泉，中有铁花𪐴。", 
            "杉栝百千株，夹道俨围篽。", 
            "樊口渺东望，松风冷相语。", 
            "千载漫郎游，招招若呼侣。", 
            "东坡眼食地，固是余所伫。", 
            "郁没老涪皤，赭山畴踵武。", 
            "兴来舴艋艇，径欲掠江浒。", 
            "政恐回帆挝，商羊复跳舞。"
        ], 
        "title": "寒雨积闷杂书遣怀襞积成篇为石遗居士一笑", 
        "type": "古风", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "画中看画画非画，高堂飒沓风云开。", 
            "九百年前冥漠人，鸦叉招得精魂来。", 
            "建标峰如巨灵擘，直干松自秦时栽。", 
            "天绅大瀑透空下，彼岂胸臆填风雷。", 
            "磥磥磕磕崒中怒，耳鸣恍忽惊涛催。", 
            "悬知松根攫危石，石下定有龙湫洄。", 
            "满盈之动岂无日，骊珠夜窃何为哉。", 
            "荆浩北人山北性，清秀不与王维侪。", 
            "亦掀思训拨昭道，忍将金碧污巅崖。", 
            "纯全山水大冬气，闭隐道与希夷偕。", 
            "汹汹五季人相食，厉有怜王僧话灰。", 
            "战尘飞不到萧寺，吴笔项墨随涂揩。", 
            "真形太行接恒岳，冥寄桃源及天台。", 
            "风云所通径路绝，若有人兮宅崔嵬。", 
            "固知图画意未尽，上方气已通蓬莱。", 
            "十年江湖困卑湿，董生平远非余怀。", 
            "长安岂知日同远，岱宗政恐山其颓。", 
            "乾坤干戈身老病，青鞋布袜行靡阶。", 
            "投林甘寝幻思梦，梦身化作松根苔。"
        ], 
        "title": "廉家荆浩画松峦山水障子樊山作长歌余亦继和", 
        "type": "古风", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "硾光闇脱由拳纸，小字凋残丁子尾。", 
            "尖豪破墨不破水，元是孤臣泪铅泚。", 
            "昔为王者九畹香，今扫僧残一锥矣。", 
            "图中两花间九叶，左方长短参差七。", 
            "六陵云黯一星移，白雁声催北风急。", 
            "右方二叶短复短，心在零丁海洋畔。", 
            "可知正统远仍存，块肉犹延丙丁算。", 
            "国香零落天之涯，国殇毅魄怀王知。", 
            "南翁傥有南公语，本穴嗟当木坏时。", 
            "呕血总为天水碧，啼魂常抱冻青枝。", 
            "当门翻恨无摧折，祭鬼何妨入炼持。", 
            "遗事郑陈韩各写，精爽何分在朝墅。", 
            "刳心史已瘗承天，代舞灵应依亳社。", 
            "沧桑几度红羊换，长卷珍留清閟玩。", 
            "题诗原是太平年，黄閤紫枢眉寿愿。", 
            "十年我辈草间存，一老不遗箕尾远。", 
            "酒阑坐客重披看，若有人兮泪如霰。", 
            "呜呼舜禹之事盗蹠章，昔为狄灭今梁亡。", 
            "西州华屋渺龙荒，马策余泪秋淋浪。", 
            "我无桥亭之砚端筴知阴阳，亦无西台竹如意。", 
            "朱鸟有噣空彷徨，《春秋》不作《骚》不光。", 
            "萧艾变化兰无芳，提笔掷笔歌慨慷。", 
            "人间谁要埋忧地，一往牢愁天上寄。"
        ], 
        "title": "郑所南画兰卷樊山所藏元明题者三十余人末有张文襄题诗樊山自题七言长篇一绝句八皆丁未都中作也", 
        "type": "古风", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "西施本是臣里女，我与西湖久睽阻。", 
            "半生长作越流人，想见澹妆浓抹妩。", 
            "狗儿年冬勇探陟，始踏冷泉泉畔路。", 
            "张家祠楼十日留，看尽重湖雪月雨。", 
            "当时奢愿游五岳，踏破芒鞋返胥宇。", 
            "稽留山下挂瓢人，许我烂柯偕赌墅。", 
            "岂知乾坤一反覆，孰两东门遽如许。", 
            "有眼忍见林希碑，有足谁蹠相柳土。", 
            "年年谷雨荐新茶，空说石泉槐火煮。", 
            "陈无已自山中来，贻我龙泓白牛乳。", 
            "山里依然竹笕清，世上谁知蓼虫苦。", 
            "松垆匏尊聊一举，藜藿肠鸣甘尔汝。", 
            "老夫啽呓故难醒，五碗通灵空计数。", 
            "樊侯示我列仙诗，我自幽篁山鬼处。", 
            "傥骑赤豹从文狸，梦见冬青不凋树。"
        ], 
        "title": "仁先自杭归贻龙井泉一瓶", 
        "type": "古风", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "我性好楼居，东窗著匡床。", 
            "未明得朝气，出地星煌煌。", 
            "坐作岱顶观，海波浩沧凉。", 
            "真形见旸谷，嘉实餐榑桑。", 
            "稽首摩利支，大悲遍诸方。", 
            "鸾驾先日驭，鬘云摄欃枪。", 
            "密语千万周，四施极羝羊。", 
            "福严普沙界，兵气为慈光。"
        ], 
        "title": "题所居曰海日楼终日盘桓不出一室每诵陶公云鹤有奇翼八表须臾还之句千载同情有如接席意之所会即事为诗 其一", 
        "type": "古风", 
        "yun": "阳"
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "安期尔何人，得非鲁连徒。", 
            "却秦入东海，传为列仙儒。", 
            "朝与青童游，暮归紫府居。", 
            "锵锵白凤皇，侍从随仙舆。", 
            "辟谷亦何为，食薇不愿余。", 
            "披发下大荒，冥搜宛委书。", 
            "云气閟徐市，岳图付仲舒。", 
            "谁言齐士怪，正笑田横愚。", 
            "南史简不存，长怀一嗟吁。"
        ], 
        "title": "题所居曰海日楼终日盘桓不出一室每诵陶公云鹤有奇翼八表须臾还之句千载同情有如接席意之所会即事为诗 其三", 
        "type": "古风", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "春风骀荡来，朝气在巾屦。", 
            "川上逝不留，吾生渺焉住。", 
            "平生五岳愿，跛者不忘步。", 
            "屏迹土室中，万象入伛偻。", 
            "身是古莽民，甘寝世无曙。", 
            "群公排闼入，有酒忽成醧。", 
            "有俎鸡骛兼，有笾肴核旅。", 
            "衣冠今四皓，朋辈昔三署。", 
            "或拍洪崖肩，恣浮魏王瓠。", 
            "青冥驰野马，迅辔不容驭。", 
            "竹素傥相招，焉能閟情语。", 
            "录公喟遐想，题目此欣遇。", 
            "《字说》一掀髯。", 
            "析言劳介甫。"
        ], 
        "title": "止盦相国觞同社诸公于敝斋相国与庸盦尚书诗先成曾植继作 其一", 
        "type": "古风", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "逸礼不台记，遗书不师传。", 
            "逸品画不圣，逸曲琴无弦。", 
            "天壤廓无际，逸者象其先。", 
            "古今邈无朕，逸者游其玄。", 
            "坐作鲲溟运，立当鳌极掀。", 
            "神依少广母，室在昆仑巅。", 
            "焉识么虫聚，中有雷阗阗。", 
            "焉识须罗孔，目有刀轮旋。", 
            "埋照不忘照，镜空群动前。", 
            "吾方耽逸病，放意怀与安。", 
            "凿齿人且半，壶邱鲵有潘。", 
            "新阳感积悴，哀乐环无端。", 
            "庶以长者言，将持日车迁。", 
            "酒阑积绛算，僾唈吾生观。"
        ], 
        "title": "止盦相国觞同社诸公于敝斋相国与庸盦尚书诗先成曾植继作 其二", 
        "type": "古风", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "霁雪照江邑，不能濡海漘。", 
            "余寒犹渗骨，袭我羊裘人。", 
            "秀树回含绿，鸣禽亦怀新。", 
            "天光延午景，草色晞遥圳。", 
            "花事可蜡屐，雨行随垫巾。", 
            "岂无填海石，噫此无怀民。", 
            "夕照散车辙，长烟凌塞氛。", 
            "还将洛生咏，付与临川论。"
        ], 
        "title": "止盦相国觞同社诸公于敝斋相国与庸盦尚书诗先成曾植继作 其三", 
        "type": "古风", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "九服蹙靡骋，我怀良郁陶。", 
            "憧憧野马尘，送我乘轮飙。", 
            "脩車丸一超忽，春光满江皋。", 
            "黄花菜根味，紫花地丁膏。", 
            "五色蚕豆花，如鸣茧丝劳。", 
            "农宗生民始，《击壤》成《咸》《韶》。", 
            "谁与饬五材，禾边倚之力。", 
            "遂使糜烂战，不恤乾坤焦。", 
            "吾里绾吴越，风雨忧飘摇。", 
            "有粟无金汤，慢藏盗之招。", 
            "经行揆形要，日暮玄云高。", 
            "二妃洞庭宅，三姑泖湖居。", 
            "娥娥天帝女，应化为㜲姝。", 
            "秦帝吞八极，游观戾海隅。", 
            "东南天子气，刘项先徵欤。", 
            "如何污长水，株累千囚徒。", 
            "二妃风湘山，三姑沈柘湖。", 
            "波涛秦簿令，𧥄𧥄头为鱼。", 
            "吴楚亡国悲，灵威为宣抒。", 
            "邢系出元公，神实周黎余。", 
            "泽国春水生，传芭会吴歈。", 
            "千秋通肸蚃，三户同喑呜。", 
            "我代博士对，用裨枕中书。"
        ], 
        "title": "还家杂诗 其一", 
        "type": "古风", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "水竹交蓊蔚，柁移入支泾。", 
            "春阴澹原隰，遥见孤花明。", 
            "蚕候百室静，阡陌希人行。", 
            "林阴见犬卧，日午闻鸡鸣。", 
            "妇智敬无旷，田更勤得生。", 
            "幸无街弹室，不解闾师争。", 
            "淳俗偶存在，儿童乐柴荆。", 
            "即此是瀼滨，潺潺水乐声。"
        ], 
        "title": "还家杂诗 其二", 
        "type": "古风", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "魏塘迤以北，汉塘迤以东。", 
            "海防来自古，内庳外差隆。", 
            "吾郡南江委，谷水蟠其中。", 
            "津渠交地泐，堤堰争人工。", 
            "颇疑马塘筑，实绝分江通。", 
            "从兹南纪绝，桑郦言皆穷。", 
            "燕齐填九河，嬴氏湮三江。", 
            "所以山海间，处处留秦踪。", 
            "毋以仲初记，上揆神禹功。", 
            "吾将咨海若，一往皆礨空。"
        ], 
        "title": "还家杂诗 其三", 
        "type": "古风", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "元季九州沸，吾州独安宁。", 
            "濮川丛桂枝，雅咏琴清英。", 
            "景德录僧卷，金兰有友声。", 
            "顾徐孙卓陈，卜宅皆宾萌。", 
            "山纪贝家宅，溪环仲孚庭。", 
            "淮张死不怨，谣谚观人情。", 
            "地理有变易，径涂入夷庚。", 
            "战士负羽守，兵家扼吭争。", 
            "嵬峨细柳营，月波夜凄清。", 
            "昔者乐郊语，今兹劫綦征。", 
            "鯈乐岂无恋，鹊枝依复惊。", 
            "愧无孙叔智，甘寝息郢兵。", 
            "长为越流人，局顾重行行。"
        ], 
        "title": "还家杂诗 其五", 
        "type": "古风", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "汝南鸡初鸣，危栖俯平野。", 
            "夜气静濛濛，潜阳伏其下。", 
            "纤阿西未没，曜灵东将贺。", 
            "晦朝苟非会，易象安从写。", 
            "稽首观世音，将无金母假。", 
            "阴阳即空有，一异焉存者。", 
            "吾老学弇州，文身久当舍。", 
            "宝华有天女，愿炙昙阳輠。"
        ], 
        "title": "还家杂诗 其六", 
        "type": "古风", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "来躅循未遍，去軨展方遒。", 
            "居家翻若客，儿去翁难留。", 
            "顷刻蔷薇花，舒英送行舟。", 
            "杜鹃如惜别，一雨皆垂头。", 
            "后阁待支楹，前园计开畴。", 
            "贻书慰老友，来月煎茶谋。", 
            "即事有增益，随缘共绸缪。", 
            "吾生托性海，安往非虚舟。"
        ], 
        "title": "还家杂诗 其七", 
        "type": "古风", 
        "yun": "尤"
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "刚肠薄俗两回潏，天与诗人铅汞牙。", 
            "坚垒书城剧攻守，撼风大树增盘拿。", 
            "争枝俄然坠啅鹊，高枕不闻啼曙鸦。", 
            "道人心是不灰木，活火与泼阴林茶。"
        ], 
        "title": "一山过谈", 
        "type": "古风", 
        "yun": "麻"
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "故旧随流水，山川黯夕阳。", 
            "儒风于世尽，经苑喟人亡。", 
            "懿子姱修素，翻来讲肆翔。", 
            "高斋凭楚望，笃论警梁亡。", 
            "大义甄刘贾，前闻总赵汪。", 
            "情能综五例，询或迨三商。", 
            "荀况居齐久，颜先悯楚伤。", 
            "飘零仍祭酒，孤愤郁中肠。", 
            "一纸传邮寄，千言砭俗刚。", 
            "白头逢异俗，素愿言历力换屰同方。", 
            "岂意晨星散，俄然宿草长。", 
            "赴来邻笛断，哭罢寝门凉。", 
            "庾令江楼换，文翁石室荒。", 
            "虫沙时共化，麟角学谁昌。", 
            "纪叟聋焉在，曹褒视益茫。", 
            "悲来偕《五噫》，怨极怼双王。", 
            "浑沌无愚智，乾坤积痏疮。", 
            "一哀回白首，来世更何彰。"
        ], 
        "title": "老友马季立孝廉挽诗", 
        "type": "古风", 
        "yun": "阳"
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "江夕披风，天长听水，雪窗分剪淞蓝。", 
            "煮书饥废，豢仙蝉老，梦中环变犹憨。", 
            "敢随龙腹后，记曾共、行歌剑潭。", 
            "劫消诸地，红羊暂洗，挥手古城南。", 
            "归计左，春程迟载石，又龙华佳会，弥勒同龛。", 
            "不才明弃，残年多病，故人费尽邮签。", 
            "浦云青欲断，晓阴重、魂消未堪。", 
            "封诗寄与，相思只尺烟际帆。"
        ], 
        "title": "飞雪满群山 得陈大向手书，存问殷拳，感赋", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "东飞海水，无端远送，左浦轻车。", 
            "去日南风正恶，布帆西、涛色添裾。", 
            "勖加餐、怕啖武昌鱼。", 
            "旋湘兰沅沚都寻遍，费云丝、万里偷摅。", 
            "浪蹙惊夗恨急，江长赤鲤来徐。", 
            "谁道碧鸡金马，升庵不返，竟老爰居。", 
            "冻雪未烹普洱，痛山深、坐没寒樗。", 
            "待商量、玉版画夫渠。", 
            "剩遗编、一卷丹青谱。", 
            "忍摩桫、月过桐虚。", 
            "唤起胡地下，清宵诉与欷歔。"
        ], 
        "title": "青衫湿遍 哭顾明，并题其画莲法遗稿", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "放淞江、素波千里，东流谁看潮晕。", 
            "龙华桃烂无心采，赊酒肯浇孤愤。", 
            "秋霰紧。", 
            "斗别浦苍茫，眼底鱼龙蠢。", 
            "残花坠粉。", 
            "剩浪蝶捎凉，寒蝉曳暝，闲听赵家引。", 
            "芳洲近。", 
            "前度渔船未准。", 
            "蟾痕依旧圆稳。", 
            "春桑叶大春蚕饱，拚写晚春新本。", 
            "休闷损。", 
            "又荠麦青青，扫尽芜城恨。", 
            "微阳过楯。", 
            "待料理河山，清光畅好，鞭起草间隐。"
        ], 
        "title": "摸鱼儿 读吴迦陵摸鱼儿词，感赋", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "白溪绀雨，迸七尺珊瑚一朵。", 
            "看独旆横虚，坚芒揭地，早岁占星浙左。", 
            "风里爰居西飞急，问孰捩中流危柁。", 
            "灿五色奇葩，笔端鍊出，十年兵火。", 
            "谁和。", 
            "有姮娥前夜，罗襟曾涴。", 
            "待摽却残烟，惯撑百劫，撩眼空花逐堕。", 
            "虫沸光宣，四朝末焰，漂霰春淞摧破。", 
            "双泪经天，湖山好补岁寒课。"
        ], 
        "title": "水天远 俟瞿禅居士", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "夏虫争短烛，竞四天丸果，日扇新尖。", 
            "隔叶螳来，片阴分与犹忺。", 
            "饮冰有愿谁从谏，畏金丹、覆鼎偏甘。", 
            "剩端严、雨里弥陀，怅绝同龛。", 
            "恨添。", 
            "今四部，负西飞青鸟，北铄红蚕。", 
            "少女风微，扶摇九万空占。", 
            "撄心马齿他年长，放贪虞、异势终兼。", 
            "破群酣。", 
            "霜后孤鸿，能战凉炎。"
        ], 
        "title": "登楼怨 癸卯夏感", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "背琳宫。", 
            "罥霞天一色滚苍龙。", 
            "挂遥青无际，玄阴铺晓，几点古湘峰。", 
            "高处荒寒争独立，卷晨飙、倒压西风。", 
            "合捣濠梁仙楮，晕碧狂舂。", 
            "何来疏凿手，费汀烟十斛煮冥濛。", 
            "借乌篷双柱，横波千里，楚雨饱帆冲。", 
            "死尽聪明开浑沌，水云飞、百劫奇逢。", 
            "叱起墨花满肘，乱插夫容。"
        ], 
        "title": "东湖月 晓江风便图", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "中川烟媚，中洲星迸，排空二客奇才。", 
            "双角斗螭，孤员戴鳖，何人半壁撑开。", 
            "江上独登台。", 
            "望灵湫爽气，白雁初回。", 
            "丽水分青，乱鞭溪魄石门来。", 
            "蓬山左股生煤。", 
            "问神鳌钓却，琪树谁栽。", 
            "东海浪高，南溟雾恶，英雄赫怒风雷。", 
            "天地入螺杯。", 
            "数眼前光景，芳草衔枚。", 
            "叫起龙宫大鬼，一举殪鬿堆。"
        ], 
        "title": "望海潮 题永嘉江心寺", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "路竹歌黄，云沙蹑白，去程犹记三万。", 
            "重来奠话瑶池月，惟剩道旁屠贩。", 
            "龙可豢。", 
            "问燕台梦里，千金骏骨，异时谁玩。", 
            "仗列驺空，饮中仙幻。", 
            "不管年头烂。", 
            "依然笔扫骅骝起，羞对故槽刍饭。", 
            "休恋栈。", 
            "忍追寻，甲午光阴，又是岁朝多难。"
        ], 
        "title": "东风慢 八骏新图", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "云间二陆，判北来余派。", 
            "马首江东又更代。", 
            "自朱明一去，白道南迁，人换世、青史寥寥兴废。", 
            "湖天垂钓手，烹茗敲棋，闲话梨园旧声价。", 
            "听曲最无前，狂掷缠头，教看尽西风残霸。", 
            "剩域外山川待追寻，定九万抟风，扶摇飞快。"
        ], 
        "title": "洞仙歌 观陆德扬奕", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "笔花开处，正百折江潮初敛。", 
            "荡一树秾华，千山夕照，小朵滇朱恰染。", 
            "莫问何人当年植，任旧史南闲捡。", 
            "漫与比倾城，海樱较散，木棉羞淡。", 
            "谁念。", 
            "过观音别院。", 
            "红羊飞燄。", 
            "叹往迹都芟。", 
            "胜游踯躅，曾几番风妆点。", 
            "前度徐郎，重来低首，消受阑干凄黯。", 
            "待写夫容，隔花吹堕古香梵。"
        ], 
        "title": "水天远 江阴顾山山茶", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "入眼乾坤换旧妆。天自苍苍。", 
            "云自荒荒。江山如此殢人芳。", 
            "日去堂堂。月去茫茫。", 
            "长惜华年惯履霜。初地光光。", 
            "穷海汤汤。攻心才得伐肌方。", 
            "风正琅琅。钟正喤喤。"
        ], 
        "title": "一剪梅 丙丁纪事", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "东风扫。西风倒。", 
            "早春芳信咸阳道。西施舌。", 
            "东施骨。座莲翻处。", 
            "掌中无物。咄。", 
            "咄。咄。", 
            "黄池会。鸿沟酹。", 
            "合纵才罢连横瘵。操波厥。", 
            "穷棉越。一天龙蜃。", 
            "满江鲈鳜。捽。", 
            "捽。捽。"
        ], 
        "title": "钗头凤 壬子书事", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "蓬海成烟，望空远汉无精卫。", 
            "独纶谁钓古鳌翻，偷惜鲸波脆。", 
            "强坐微闻鹤唳，荡虚尘、青梅绕砌。", 
            "锦帆何处，逝水东流，禅临初地。", 
            "深院云凉，露花淡泫销魂契。", 
            "山桃红褪柳阴浓，长负桑麻计。", 
            "梦里珊瑚似荠。", 
            "恨仙槎、风尖未济。", 
            "倚楼人在，对影心盲，飞鸿天际。"
        ], 
        "title": "烛影摇红", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "是何年，奉天宫印，添成湖夏新本。", 
            "摩桫二尺桑皮笋，零落前朝残粉。", 
            "春未准。", 
            "望隔水孤帆，才遣南风引。", 
            "蓬莱到稳。", 
            "剩去后山河，高青大紫，云物与谁认。", 
            "东流近。", 
            "长念金瓯破损。", 
            "重洋依旧龙蜃。", 
            "明笺法古追明胤。", 
            "此意惟君能讯。", 
            "秋乍紧。", 
            "又十载花光，黄纸销鱼晕。", 
            "峰痕半褪。", 
            "待叫起松蚪，临江泻酒，独作殷雷喷。"
        ], 
        "title": "摸鱼儿 浪花庵主得明纸，友人为仿石涛", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "清溪一角，来着五人，消受好春采眨。", 
            "惜取斜阳意，记前度、月榭云廊曾踏。", 
            "眼中我是当年客，剩老树残花环匝。", 
            "闲寻遍、乱樱何处，百本猩红谁掐。", 
            "沧桑两番兵甲。", 
            "祗望尘避道，半壶嫌狭。", 
            "待把阑干拍，回头看、扑面怪松如塔。", 
            "竹林昨日风流尽，恁入世山王恬法。", 
            "照须眉、寸心千里，池水惟堪盟鸭。"
        ], 
        "title": "五采结同心 招同人承园修禊", 
        "type": "词", 
        "yun": null
    }, 
    {
        "author": "沈轶刘", 
        "era": "近现代", 
        "subtype": null, 
        "text": [
            "隐斜棂，琼箫吹瘦，轻寒勒住湘尖。", 
            "故园莺又老，茂林人去，谷雨廉纤。", 
            "好风初破暝，放微熹、一缕穿帘。", 
            "喜旧约重寻，拄杖独倚春铦。", 
            "香添。", 
            "云疏月浅，残星曙，蜜露偷沾。", 
            "醍醐非灌顶，悄愔愔地，芳意都甜。", 
            "今年花信晚，豫园稀、仙谱谁签。", 
            "待翠蛤、双池洗取，玉髓龙岩。"
        ], 
        "title": "芳草 兰蜜。外弟蔡致源善艺兰花，晨掸心露一滴，甘凉馨绝，谥曰兰蜜", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "自怜环佩玉丁东，强半生涯懊恼中。", 
            "急劫看翻棋黑白，横磨孤负剑雌雄。", 
            "迎年爆竹催残腊，去国轻车唱北风。", 
            "如此江山如此日，酒垆何处觅黄公！"
        ], 
        "title": "次韵剑门岁暮书怀", 
        "type": "律诗", 
        "yun": "东"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "稽首长眉枉乞灵，茫茫春梦几时醒。", 
            "化为柳絮尊前散，辜负梅花雪后馨。", 
            "万垒云山人缥渺，一天风雨昼沉冥。", 
            "回头到底还惆怅，未暇留诗别敬亭。"
        ], 
        "title": "正月十三日雨行书怀", 
        "type": "律诗", 
        "yun": "青"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "月冷风尖作夜游，霜痕人影两悠悠。", 
            "暂谐姑射同携手，笑指嫦娥傲并头。", 
            "鬼趣一天惊顾盼，诗魂如水冷凋飕。", 
            "凌寒骨格何须炼，待与梅花斗劲遒。"
        ], 
        "title": "立春前一夕月下口占 其一", 
        "type": "律诗", 
        "yun": "尤"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "碧海青天总有情，红颜一代擅倾城。", 
            "人间愿力春如海，座上风怀玉一觥。", 
            "醇酒信陵原有托，浪游昭谏待成名。", 
            "重重心事从头计，回首南楼月正明。"
        ], 
        "title": "立春前一夕月下口占 其二", 
        "type": "律诗", 
        "yun": "庚"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "采篱采葛付前尘，一片浮云寄此身。", 
            "到眼河山悲故国，放怀天地作诗人。", 
            "是金兰友皆联袂，契玉壶心赋买春。", 
            "要使骚坛留韵迹，何辞珥笔记良辰。"
        ], 
        "title": "苔岑社小集口占", 
        "type": "律诗", 
        "yun": "真"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "半似相怜半似嗔，居然不惜踏红尘。", 
            "先生且作营巢计，稚子重看绕膝亲。", 
            "万劫江山新世界，一家骨肉旧天伦。", 
            "并头且供枝连理，前路何由卜此身。"
        ], 
        "title": "内子挈两儿出山喜晤赋诗二首录一", 
        "type": "律诗", 
        "yun": "真"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "锻羽风尘赋倦游，举家提挈路悠悠。", 
            "两年客梦难为省，万里云程一笑休。", 
            "岭北岭南缘绝磴，亭长亭短罨清秋。", 
            "鸟啼花落西风里，依约年时浩渺愁。"
        ], 
        "title": "新秋下旬挈眷属返里越四日过羊栈岭低回凄绝信口长吟", 
        "type": "律诗", 
        "yun": "尤"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "两年尘梦忒匆匆，何处劳生不断蓬。", 
            "万里风雷行直道，半生诗酒养清穷。", 
            "骑牛望断函关气，杀马权赓玉局翁。", 
            "世路悠悠吾返辔，褰裳一恸日方中。"
        ], 
        "title": "回家二律 其一", 
        "type": "律诗", 
        "yun": "东"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "春丝野马两匆匆，旧宅归来辟草蓬。", 
            "室有琴书真自乐，秋来风月正无穷。", 
            "百年皮骨支黄种，一局输赢付碧翁。", 
            "明日素冠从许子，闲情觅我白云中。"
        ], 
        "title": "回家二律 其二", 
        "type": "律诗", 
        "yun": "东"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "二十五年尘里住，万千亿劫局中看。", 
            "灯挑荡气回肠外，心在钟鸣漏尽寒。", 
            "身世到今犹是恨，乾坤愿汝不须宽。", 
            "相逢莫问成名否，曾向诗城署可汗！"
        ], 
        "title": "二十五龄", 
        "type": "律诗", 
        "yun": "寒"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "字有牢骚句有棱，极沉痛处足哀矜。", 
            "荃荪不死谁魂魄，仙鬼之间此友朋。", 
            "酒畔君休伤李白，春归我欲吊韩凭。", 
            "从来天玉真名士，愁病消磨宠茂陵。"
        ], 
        "title": "《湘中草》书后 其一", 
        "type": "律诗", 
        "yun": "蒸"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "苦嗔醉梦絮巫阳，六卷书成鬓已霜。", 
            "底事生储三副泪，翻教死转九回肠。", 
            "千秋文字高无价，三峡风涛怒有香。", 
            "赏雅有人还赏怪，买丝端欲绣西堂！"
        ], 
        "title": "《湘中草》书后 其二", 
        "type": "律诗", 
        "yun": "阳"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "花落花开岁月深，又将身世絮孤琴。", 
            "四方鸿泽无生气，一曲龟山有杀心。", 
            "颇是飘飘天际想，化为浩浩梦中吟。", 
            "瓶花含笑炉香定，不必人知太古音。"
        ], 
        "title": "琴罢口号", 
        "type": "律诗", 
        "yun": "侵"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "晓钟远近促朝飧，唤醒梅花一缕魂。", 
            "何物诗书当世乱，分将琴剑老荒村。", 
            "霜痕淬厉山全死，日影微茫鸟欲言。", 
            "送尽流年消尽愿，白云深处又开门。"
        ], 
        "title": "开门", 
        "type": "律诗", 
        "yun": "元"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "危楼凭眺眼空疏，长啸狂吟到醉馀。", 
            "万界许邪谁主宰，异时文献此权舆。", 
            "丹枫绣作供瓶蕊，白屋多于叠架书。", 
            "极目蠕蠕群动里，片时出世待何如。"
        ], 
        "title": "林历登眺", 
        "type": "律诗", 
        "yun": "鱼"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "栋折榱崩两不支，男儿吐气在何时！", 
            "半生磊落无佳想，一片苍凉有怪诗。", 
            "冷眼同观天下乱，冰心长脱俗中羁。", 
            "盖棺他日非和是，付与知音絮挽辞。"
        ], 
        "title": "次一樵兄见赠韵", 
        "type": "律诗", 
        "yun": "支"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "禹甸秦封好旧基，枪耕炮耨此何时。", 
            "近来看遍哀鸿野，不忍重吟麦秀诗。", 
            "赤手欲偿肩上责，青年半向病中羁。", 
            "一炉一卷颓然卧，只有空言絮不辞。"
        ], 
        "title": "小病书怀仍叠前韵", 
        "type": "律诗", 
        "yun": "支"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "一带棠梨隔市氛，踏青人似赏奇文。", 
            "金迷粉醉消长日，草暖灰飞吊野坟。", 
            "万古春余黄土梦，一天香照白云薰。", 
            "隔花鹃燕浑无赖，唤透春光到十分。"
        ], 
        "title": "清明外城外独游", 
        "type": "律诗", 
        "yun": "文"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "一生养气浩如云，磅礴惟堪掬与君。", 
            "但有骨图燕市售，何能身作越人文。", 
            "鸡鸣饭熟春如梦，海阔天空鹤不群。", 
            "连日引杯看剑处，剧怜青眼太殷勤。"
        ], 
        "title": "次一樵兄见赠韵 其一", 
        "type": "律诗", 
        "yun": "文"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "一天风雨鞠尘中，百二河山眼底空。", 
            "劫里休惊诗意恶，年来除只酒杯雄。", 
            "旗亭杨柳馀新泽，江馆梅花似旧红。", 
            "世事沧桑吾事拙，枉将热泪吊哀鸿。"
        ], 
        "title": "次一樵兄见赠韵 其二", 
        "type": "律诗", 
        "yun": "东"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "狂春如梦柳如丝，聊向清明作水嬉。", 
            "芳杜可搴娇在眼，青山不语笑何为。", 
            "从容花鸟留连处，记取风光潋滟时。", 
            "几度叩舷闲顾盼，一篙酥日一溪诗。"
        ], 
        "title": "宛溪泛舟", 
        "type": "律诗", 
        "yun": "支"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "菜花初落麦初生，隐隐篮舆几日程。", 
            "微雨洗开芳草路，好山啼彻杜鹃声。", 
            "客情撼梦醒犹记，山鬼吹春夜不明。", 
            "五载去来谁料定，居然今次又同行。"
        ], 
        "title": "三月下浣，三叔挈眷回里，予亦附伴同归，途次，家叔有诗，谨次原韵", 
        "type": "律诗", 
        "yun": "庚"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "心血悠悠送岁华，赏音人隔水天赊。", 
            "三生因果来琼玖，一片风雷啸莫邪。", 
            "芳树不曾随梦冷，好云常恨被山遮。", 
            "何由竟负苏章笈，亲向瀛壶漱晓霞。"
        ], 
        "title": "柬蔡竹铭丈 其一", 
        "type": "律诗", 
        "yun": "麻"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "采蓝采绿及中年，净洗尘心礼谪仙。", 
            "顽石岂无头可点，至文原在性能全。", 
            "一觞一咏皆真谛，三沐三薰挹古妍。", 
            "翠墨不书奇险字，南华秋水本天然。"
        ], 
        "title": "柬蔡竹铭丈 其二", 
        "type": "律诗", 
        "yun": "先"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "满眼干戈斗楚秦，诗书何物崇天民。", 
            "悲欢离合双陈迹，权利牺牲两比邻。", 
            "一线春纫风雨夕，诸天龙扰醉醒人。", 
            "不堪西向长安笑，如此风波佛倦津。"
        ], 
        "title": "上巳后三夕作", 
        "type": "律诗", 
        "yun": "真"
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "旧怨新欢枉费猜，鸾弦迸泪咽沈哀。", 
            "已分罗带难成结，未烬心香愿化灰。", 
            "花竟落，燕迟回。", 
            "幽阶一夜满青苔。", 
            "从今不作重逢想，底事无端入梦来。"
        ], 
        "title": "鹧鸪天四首 其四", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "倾泪成河洗梦痕，忍寻絮影认萍根。", 
            "自怜久病惟差死，但许相忘便是恩。", 
            "莲作寸，麝成尘。", 
            "寒灰心字总难温。", 
            "人间犹有残书在，风雨江山独闭门。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "长夜漫漫忍独醒，八荒风雨咽鸡鸣。", 
            "从来天意知难问，如此人间梅有情。", 
            "歌倦听，酒愁倾。", 
            "文章祇恐近浮名。", 
            "却怜年命如朝露，适俗逃禅两未能。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "断肠重到江南，感时今已无馀泪。", 
            "腥尘涨海，金钱迷夜，万家酣醉。", 
            "劫后山川，眼中人物，伤心何世。", 
            "叹收京梦醒，排阊路远，凭谁问，中兴计。", 
            "还见惊烽红起，望关河、危阑愁倚。", 
            "黄昏渐近。", 
            "苍茫无极，斜阳难系。", 
            "漫念家园，荒田老屋，新丧故鬼。", 
            "怕长安残局，神州沈陆，祇须臾事。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "浩荡收京万骑回，中兴好梦剩低徊。", 
            "伤心忍作偕亡想，留命翻成后死哀。", 
            "新战伐，旧楼台。", 
            "辽天归鹤悔重来。", 
            "金仙残泪铜驼恨，相对斜阳话劫灰。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "重照山河，烛花依旧啼红泪。", 
            "浮云一霎变阴晴，何况经年事。", 
            "不忆蒪鲈故里，忆天涯、寒梅旧蕊。", 
            "拨残烬焰，宛转春灰，难温冰意。", 
            "多少凄凉，梦痕分付清尊洗。", 
            "病怀消尽昔时狂，斟酒先愁醉。", 
            "野哭夷歌四起，渐长宵、悲欢倦理。", 
            "晓鸡休唱，知道明朝，人间何世？"
        ], 
        "title": "烛影摇红   丙戌除夕", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "惊见戈矛逼讲筵，青山碧血夜如年。", 
            "何须文字方成狱，始信头颅不直钱。", 
            "愁偶语，泣残编。", 
            "难从故纸觅桃源。", 
            "无端留命供刀俎，真悔懵腾盼凯旋。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "何处秋坟哭鬼雄，尽收关洛付新烽。", 
            "凯歌凄咽鼓鼙中。", 
            "谁料枉经千劫后，翻怜及见九州同。", 
            "夕阳还似靖康红。"
        ], 
        "title": "浣溪沙六首 其一", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "电炬流辉望里赊，升平同庆按红牙。", 
            "长衢冠带走钿车。", 
            "一代庙堂新制作，六朝烟水旧豪华。", 
            "干霄野哭动千家。"
        ], 
        "title": "浣溪沙六首 其二", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "谋国惟闻诛窃钩，嵯峨第宅尽王侯。", 
            "新声玉树几时休。", 
            "何止百年宗社感，真成万世子孙忧。", 
            "渐渐麦秀望神州。"
        ], 
        "title": "浣溪沙六首 其三", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "眦裂空馀泪数行，填膺孤愤欲成狂。", 
            "人间无用是文章。", 
            "乱世死生何足道，汉家兴废总难忘。", 
            "病帷惊起对残釭。"
        ], 
        "title": "浣溪沙六首 其四", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "哀乐无端枉费情，临歧反辙涕纵横。", 
            "忍看颓日渐西倾。", 
            "阅世几人容白眼，传经一样误苍生。", 
            "乱山催暝独屏营。"
        ], 
        "title": "浣溪沙六首 其五", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "四野玄阴怯倚阑，最新歌舞旧江山。", 
            "独醒同醉一般难。", 
            "浊世更无轻命地，浮生犹有著书年。", 
            "漫天冰雪闭重关。"
        ], 
        "title": "浣溪沙六首 其六", 
        "type": "词", 
        "yun": null
    }, 
    {
        "author": "沈祖棻", 
        "era": "近现代", 
        "subtype": null, 
        "text": [
            "哀乐人间奈此情，聊凭蠹管写新声。", 
            "何年习诵待娇婴。", 
            "未定相知期后世，已教结习误今生。", 
            "有涯难遣况时名。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "铁瓮江山，铜乌风露，紫龙眠处。", 
            "淡月孤悬，青天不老，寂寞潮来去。", 
            "王孙旧事，高楼多景，烛影摇红曾住。", 
            "总堪怜、英雄侠骨，肯忘逐鹿擒虎？", 
            "刀弓贵主，关河萧索，别母随郎回顾。", 
            "水上深箫，城头细角，北固前边路。", 
            "风流歇矣，仙宫净域，几岁不闻钟鼓。", 
            "笑登陟、寒鸦解问：老郎健否？"
        ], 
        "title": "永遇乐 北固山怀古用稼轩韵", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "骀荡东风柳。", 
            "正人间、波甜尘暖，鹢飞龙骤。", 
            "佛子归来花雨路，沉水博山罗袖。", 
            "岂止是、传灯功就。", 
            "千载袈裟存厚泽，念浮桴远道敦朋友。", 
            "鲸浪阔，转牛斗。", 
            "缁衣我过维扬又。", 
            "礼蒲团、金身玉座，没阶而走。", 
            "更赴平山堂上会，太守文章在否。", 
            "此江左、才人渊薮。", 
            "多少维摩善诗画，继红桥修禊挥椽帚。", 
            "萧寺动，蒲牢吼。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "怅惘星河底。", 
            "问今朝、西门桥畔，短舟来未？", 
            "湖海浮家家纵在，也任天公徙置。", 
            "中夜舞、年时胸次。", 
            "名士过江松谡谡，到而今毛发初霜矣。", 
            "身世梦，浅尊里。", 
            "何堪难得糊涂计。", 
            "想寻常、几竿青出，板桥风味。", 
            "添个凉萤明灭去，去也知他甚地。", 
            "又不料、芦边潮起，文藻风流惊逐浪，莽人间剩有伤心事。", 
            "归把卷，对青兕。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "一车如梦是东行，冉冉旅愁生。", 
            "弥望轻烟软水，飞来汰去无声。", 
            "堪怜家国，前尘影事，一例凄清。", 
            "说与天涯游子，几多时节关情。"
        ], 
        "title": "朝中措", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "春来惯续桃花梦，驿路有云英。", 
            "相看未已，相携未便，流水漂萍。", 
            "当时已剩，双溪雾锁，杳杳山青。", 
            "可堪再是，乌鸡叫破，纸阁天明。"
        ], 
        "title": "人月圆 纪梦", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "又是一年春梦好，江山秀出文旃。", 
            "杏花红影琢新篇。", 
            "人间弹七调，穹宇列三垣。", 
            "东望瀛壶风浪起，可堪海上游仙。", 
            "相期重返大罗天。", 
            "闲开云母幔，共赏月儿圆。"
        ], 
        "title": "临江仙 怀友", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "青天曼曼流斜照，梧桐败叶秋将老。", 
            "一闪翠云光，回风笑语长。", 
            "江南人信步，刬地摇情愫。", 
            "消息不来归，芦花漠漠飞。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "香车细马乘来惯，妖红媚绿春无限。", 
            "谁唱霸王歌，离声奈若何。", 
            "凄凄今月白，似妾无颜色。", 
            "月下更飞霜，霜边幽梦凉。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "青莎白石山前路，怕到长亭挥泪处。", 
            "江南三月放桃花，域外半年飘柳絮。", 
            "天轻云淡仍风雨，百八晚钟收不住。", 
            "羡他落地佛蒲团，何日还侬儿女聚。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "萧寒一味邯郸道，荒鸡白月天难晓。", 
            "梦觉是江东，飞花落莫红。", 
            "清波遮不住，冉冉流红去。", 
            "梅子又黄滋，无言看雨丝。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "一片月华开，天宇无涯。", 
            "清波似水掩空来。", 
            "葵扇桃笙初换了，凉到铜街。", 
            "金缕踏青鞋，秋爽尤谐。", 
            "中元旧俗有沉哀。", 
            "今夜盂兰盆寂寞，谁吊宫槐。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "六十馀年巢老矣，芹泥零落芳菲。", 
            "辞家燕子故西飞。", 
            "抛残三代梦，又别小乌衣。", 
            "仙桂香来秋月满，半庭凉露离披。", 
            "今人何减古人悲。", 
            "阳关三叠曲，总未唱归期。"
        ], 
        "title": "临江仙 庚午中秋夜作", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "千古江声，当时月色，猿鸟瞥然惊。", 
            "有露如珠，有人如梦，有佛静如城。", 
            "南舣北驾佳音误，风雪卌年更。", 
            "夜纵如初，僧仍入定，人老不堪情。"
        ], 
        "title": "少年游", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "一水碧悠悠。", 
            "媚断徽州。", 
            "青山四面锁妆楼。", 
            "不许天风吹海雨，来玷琼幽。", 
            "我作九秋游。", 
            "又豁吟眸。", 
            "萧萧白发几时休。", 
            "今夜河桥留后约，素月当头。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "冷树秋云瘦一村，驰羊走马未成群，水边明煞洗衣人。", 
            "设白施朱归野趣，移情入景出天真。", 
            "可怜横绝小王孙。"
        ], 
        "title": "浣溪沙 题画", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "秋晴烟淡，伴飞轮一路，翠峰华屋。", 
            "来止清江横出处，有石为桥如玉。", 
            "白屐登山，黄冠入道，从此矜高躅。", 
            "龟蛇初隐，异光回荡幽谷。", 
            "忽地洞府天开，丹岩仙字，映碧池明渌。", 
            "闻说灵飞真卷散，山鬼为之宵哭。", 
            "劫换红羊，香浮法苑，四外摇空绿。", 
            "泠泠佳致，西风凉在修竹。"
        ], 
        "title": "百字令 游道教胜地齐云山", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "十丈黄尘二度游，剑池霸气肃如秋，山花迓我打肩头。", 
            "红日翠岚春荡荡，晚钟清呗韵悠悠。", 
            "人间此地可风流。"
        ], 
        "title": "浣溪沙 甲戌春日游虎丘", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "合璧熔金天欲暮，大舸迎风，载梦迢迢去。", 
            "红蓼滩头双白鹭，远山高巘迷苍雾。", 
            "家借三吴深宅住，听罢清歌，来访三巴舞。", 
            "问讯巫云生处路，仙姬识得凡人否。"
        ], 
        "title": "蝶恋花 乙亥秋溯江作三峡之游", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "幽幽流水咽香溪，中有子规啼。", 
            "胡沙千里，湘江九曲，唤汝来归。", 
            "绝才绝色生荆楚，日月两轮飞。", 
            "琵琶是怨，离骚是血，万古同悲。"
        ], 
        "title": "眼儿媚 香溪", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "地远风声小，山深日影重。", 
            "一江秋水淡溶溶，过了黄陵祠庙又巴东。", 
            "屋宇层层出，川原脉脉通。", 
            "涉江谁为采芙蓉。", 
            "往矣秋风亭上寇莱公。"
        ], 
        "title": "南柯子 巴东", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "巴艇去如飞，巴女明如月。", 
            "一片巫溪古栈情，商略秋时节。", 
            "峡雨忽然生，云水都骚屑。", 
            "惶恐滩头惶恐风，四面吹凉叶。"
        ], 
        "title": "卜算子 巫溪", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": "五言排律", 
        "text": [
            "迎日起何为，长生资沐浴。", 
            "霏霏流霞润，饮我初生犊。", 
            "协气外蒸濡，奇温中馥郁。", 
            "子珠抱灵根，灿灿金华簇。", 
            "裸国薄何嫌，胎儿洗宜育。", 
            "咸池甘石经，占此新阳复。"
        ], 
        "title": "题所居曰海日楼终日盘桓不出一室每诵陶公云鹤有奇翼八表须臾还之句千载同情有如接席意之所会即事为诗 其二", 
        "type": "排律", 
        "yun": null
    }, 
    {
        "author": "沈曾植", 
        "era": "近现代", 
        "subtype": "五言排律", 
        "text": [
            "荒草春茫茫，言寻大夫墓。", 
            "两海风马牛，魂归自何所。", 
            "散民怯公战，矫以鹤轩拒。", 
            "懿公死社稷，玦矢志先谕。", 
            "伤哉空国走，不见舆尸旅。", 
            "刲腹作黄肠，呼天心独苦。", 
            "有臣乃若此，足以知其主。", 
            "卫国君臣乖，十世余殃注。", 
            "亡虏幸偷生，有言皆粪土。", 
            "苌弘血在蜀，精卫翔漳渚。", 
            "神化妙难量，吾言公傥许。"
        ], 
        "title": "还家杂诗 其四", 
        "type": "排律", 
        "yun": null
    }, 
    {
        "author": "沈曾植", 
        "era": "近现代", 
        "subtype": "七言绝句", 
        "text": [
            "湖上波光罨雪光，张祠清绝胜刘庄。", 
            "仙人自爱楼居好，六面山屏晓镜妆。"
        ], 
        "title": "西湖杂诗 其一", 
        "type": "绝句", 
        "yun": "阳"
    }, 
    {
        "author": "沈曾植", 
        "era": "近现代", 
        "subtype": "七言绝句", 
        "text": [
            "游船平浅泛槎䒀，隔一牛鸣路转纡。", 
            "消得桑蓬残习否？中流容与数鸥凫。"
        ], 
        "title": "西湖杂诗 其二", 
        "type": "绝句", 
        "yun": "虞"
    }, 
    {
        "author": "沈曾植", 
        "era": "近现代", 
        "subtype": "七言绝句", 
        "text": [
            "石罅苔花朱不枯，空岩乳水静舂揄。", 
            "枫林一叶吊霜艳，竹翠万梢矜雪腴。"
        ], 
        "title": "西湖杂诗 其三", 
        "type": "绝句", 
        "yun": "虞"
    }, 
    {
        "author": "沈曾植", 
        "era": "近现代", 
        "subtype": "七言绝句", 
        "text": [
            "江门帆点夕阳明，江上愁心向晚生。", 
            "我寄悲怀东海若，要回胥种荡蓬瀛。"
        ], 
        "title": "西湖杂诗 其四", 
        "type": "绝句", 
        "yun": "庚"
    }, 
    {
        "author": "沈曾植", 
        "era": "近现代", 
        "subtype": "七言绝句", 
        "text": [
            "来趁西湖五月凉，凭阑尽日醉湖光。", 
            "圣因寺古佛无语，一杵残钟摇夕阳。"
        ], 
        "title": "乙卯五月重至西湖口号 其一", 
        "type": "绝句", 
        "yun": "阳"
    }, 
    {
        "author": "沈曾植", 
        "era": "近现代", 
        "subtype": "七言绝句", 
        "text": [
            "聚散由知有定缘，故人重见各凄然。", 
            "观河莫话波斯面，已隔风轮五百年。"
        ], 
        "title": "乙卯五月重至西湖口号 其二", 
        "type": "绝句", 
        "yun": "先"
    }, 
    {
        "author": "沈曾植", 
        "era": "近现代", 
        "subtype": "七言绝句", 
        "text": [
            "苎萝人作拂菻妆，为借昙云掩泪光。", 
            "解道夜山元胜昼，不须懞懂怪襄阳。"
        ], 
        "title": "乙卯五月重至西湖口号 其三", 
        "type": "绝句", 
        "yun": "阳"
    }, 
    {
        "author": "沈曾植", 
        "era": "近现代", 
        "subtype": "七言绝句", 
        "text": [
            "老人济胜已无具，客子登楼还有情。", 
            "寄语葛仙休怅望，骑牛或恐有来生。"
        ], 
        "title": "乙卯五月重至西湖口号 其四", 
        "type": "绝句", 
        "yun": "庚"
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "民国二年春，江色朝入槛。", 
            "我从张静江，初识陈子范。", 
            "容貌既温粹，风神亦夷澹。", 
            "于中郁奇气，如山不可撼。", 
            "落落语不烦，沈沈心已感。", 
            "至今寤寐间，光采犹未减。", 
            "呜呼夜漫漫，众生同黯黮。", 
            "束身作大炬，烛破群鬼胆。", 
            "劳薪忽已爇，惊泪不能斩。", 
            "故人有林君，收骨入深坎。", 
            "秋坟郁相望，杨花白如禅。", 
            "下车苦腹痛，絮酒致烦憯。"
        ], 
        "title": "林子超葬陈子范于西湖之孤山，诗以记之", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "初看山脚斜阳黄，渐闻凉风飒飒鸣高冈。", 
            "炊烟渐上云渐合，顿使山无远近皆苍茫。", 
            "夜上峰头天已黑，缺月疏星气萧瑟。", 
            "寥天忽跳赪虬珠，斑驳林峦半苍赤。", 
            "披衣起立明霞中，朝气扑面生冲融。", 
            "群山起伏何止千万叠，修竹掩映何止千万丛。", 
            "沈沈黝色黯云壑，瑟瑟清影明岚峰。", 
            "泉流涧中鸣不断，其声欲与风叶同琤瑽。", 
            "平生爱竹已成癖，三竿两竿青亦得。", 
            "只今身已入山深，虽白云乡不此易。", 
            "流长不洗孙楚耳，峰青不蜡阮孚屐。", 
            "一角茅檐对远山，此心清似长天色。"
        ], 
        "title": "游莫干山", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "日暮倚江楼，问君何所思？", 
            "萧萧天地间，秋风来以时。", 
            "君如王仲宣，瑰丽多文词。", 
            "江山本吾土，俛仰聊自怡。", 
            "知不因登楼，而兴游子悲。", 
            "君如张季鹰，不为好爵糜。", 
            "家在莼鲈乡，何以乐栖迟。", 
            "知不因秋风，慨然始怀归。", 
            "向晚天气佳，丛菊盈东篱。", 
            "有石宜弹琴，有酒宜赋诗。", 
            "舍此忽有念，兀兀将何为？", 
            "由来贤哲人，万感积心期。", 
            "莛钟偶然值，一纵不可羁。", 
            "有如云生石，因风自逶迤。", 
            "又如丝出茧，映日成离披。", 
            "其来既无端，其去亦无倪。", 
            "君既不能名，我亦不自知。", 
            "芦渚烟漫漫，水远天低垂。", 
            "望门投止者，踯躅将何依。", 
            "安得为芦花，毋使悲鸿罹。", 
            "枫林霜斑斑，有若别泪滋。", 
            "世间诸儿女，一例伤乖离。", 
            "安得为红叶，宛转与通辞。", 
            "秋光渺无际，秋思亦如之。", 
            "茫茫良自失，喋喋恐非宜。", 
            "不如酌美酒，与君尽一卮。"
        ], 
        "title": "江楼秋思图为柳亚子题", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "郊行值春阴，群峰隐如簇。", 
            "玄云豁天际，苍翠忽在目。", 
            "西山多爽气，风物至蕃沃。", 
            "温泉更幽绝，一水戛鸣玉。", 
            "依山结村落，高下见茅屋。", 
            "初日绚平林，春气温以淑。", 
            "儿童读书声，若与田歌续。", 
            "桃李已微华，馨香采盈匊。", 
            "树木与树人，为日常不足。", 
            "禽声繁且和，万汇尽涵育。", 
            "逶迤登小丘，旷衍眺平陆。", 
            "居庸屹相向，萧爽动心曲。"
        ], 
        "title": "西山纪游诗六首 其一 始出西直门，历西山至温泉村宿", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "鸦影落寒山，钟声出远寺。", 
            "行行知渐近，已见碧云起。", 
            "石阙何嵯峨，宝塔五星聚。", 
            "孤标不可即，如出碧云际。", 
            "奇松生石罅，老柏影交翠。", 
            "朱垣隐复现，又在碧云里。", 
            "忆昨游温泉，水声清在耳。", 
            "复揽金山胜，远目尽千里。", 
            "得此信三绝，可以叹观止。", 
            "名山宜讲学，合并真与美。", 
            "东风动弦歌，山水益辉媚。", 
            "结邻有故人，相见各欢喜。", 
            "茅屋三两椽，魂梦得所寄。", 
            "夜来临水坐，疏星耿林翳。", 
            "语默成自然，夜气清且旨。", 
            "作诗以自幸，亦以劳吾子。"
        ], 
        "title": "西山纪游诗六首 其三 宿碧云寺", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "馀霞灭天际，山寺渐沈黑。", 
            "方庭蓄万绿，一一泼浓墨。", 
            "岩壑入黝冥，深沈不可测。", 
            "泉声出万寂，流远韵更彻。", 
            "似闻穿林去，邂逅涧中石。", 
            "微风一吹荡，松籁与之洽。", 
            "坐久夜逾明，纤月吐云隙。", 
            "幽辉才半林，树影清可织。", 
            "栖鸦枝不动，想象梦魂适。", 
            "幽景信难摹，苦吟终未得。"
        ], 
        "title": "西山纪游诗六首 其四 碧云寺夜坐", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "新绿麦绣野，轻黄柳拂池。", 
            "别来能几何，春光已如斯。", 
            "金山累千步，步步见花枝。", 
            "山势有盘陀，花开无参差。", 
            "山色间绀碧，花光涵绛绯。", 
            "清辉一相映，百丈成虹霓。", 
            "随花入山去，花与人逶迤。", 
            "回看乍来处，万树烟霏霏。"
        ], 
        "title": "西山纪游诗六首 其五 再登金山桃杏花已盛开", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "秀林有奇松，玉树差可儗。", 
            "孤高更皎洁，抗节比君子。", 
            "岁寒餍霜雪，颜色亦相似。", 
            "亭亭明月中，清影了无翳。", 
            "临风得相见，缱绻不能已。", 
            "何当如翠禽，乐此一枝寄。"
        ], 
        "title": "西山纪游诗六首 其六 白松", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "春花绣平林，绛跗映青条。", 
            "初日扬其辉，零露犹未消。", 
            "惟彼蝶与蜂，振翅何逍遥。", 
            "食宿众芳间，蕊粉还相调。", 
            "取之亦已廉，报之不辞劳。", 
            "东风亦良媒，鸣条一何骄。"
        ], 
        "title": "杂诗", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "宵来魂梦帖，一枕足雨味。", 
            "晨风唤我起，庭宇已清霁。", 
            "垂檐柳丝重，糁砌榆钱腻。", 
            "槿烟摇深青，蕉露泫微紫。", 
            "娟娟蕙兰花，素心禁盥洗。", 
            "青条已纷披，玉立终不倚。", 
            "孤标历小挫，兀奡差可喜。", 
            "含薰空谷间，清风亦时至。", 
            "褰衣入深林，柯叶互亏蔽。", 
            "轻阴筛日影，乐此鸟声碎。", 
            "鹊蹋无定枝，燕归有完垒。", 
            "布谷尚丁宁，提壶已微醉。", 
            "荒蹊多伏莽，阁阁相鼓吹。", 
            "积潦动群蚊，嗡嗡亦不已。", 
            "可怜听琴者，欲洗筝笛耳。", 
            "万物乐新晴，亦如人望治。", 
            "地毛犹未燥，群动飒然至。", 
            "林开蜂蝶乱，水涨鹅鸭恣。", 
            "病虫蚀败叶，饥雀啄残蕊。", 
            "蜗涎巧诱敌，蛛网眈待饵。", 
            "籀泥蚓忘疲，戴粒蚁尽瘁。", 
            "艰难惟一饱，抢攘乃如此。", 
            "劳生故其所，蠖屈定非计。", 
            "积雨绿荒畦，生事杂荒秽。", 
            "野草既滋蔓，势欲卷千里。", 
            "萧艾亦有花，风日还自媚。", 
            "平生岁寒姿，至此宁独异。", 
            "老松皴霜皮，菌蕈若瘢疻。", 
            "寒梅最孤峭，磊砢已多子。", 
            "修竹缘墙隈，根荄皆怒起。", 
            "大哉此春雷，一震兴百废。"
        ], 
        "title": "春晴", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "土田龟坼苗将枯，桔槔鸦轧如哀呼。", 
            "虾蟆吻燥作牛喘，炙背欲死思泥涂。", 
            "长空荧荧三足乌，直以碧落为红炉。", 
            "收云入甑炊作雨，十里山水生模糊。", 
            "菰蒲轩舞风来苏，榆柳放浪无囚拘。", 
            "老桧偃蹇苍髯濡，长松挥洒亦自如。", 
            "夜深微光来庭除，碧梧翠筱膏沐馀。", 
            "轻凉渐生清响疏，繁星缺月如悬虚。", 
            "天孙摇曳蔚蓝裾，佩以玉玦累明珠。", 
            "此时花木静而姝，天地万物咸相娱。", 
            "翠鱼纷唼紫菱角，粉蝶悄立红莲须。", 
            "我亦跂脚墙东隅，流萤熠熠照观书。"
        ], 
        "title": "热甚，既而得雨。夜坐东轩作", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "处事期以勇，持身期以廉。", 
            "责己既已周，责人斯无嫌。", 
            "水清无大鱼，此言诚詹詹。", 
            "污潴蚊蚋聚，暗陬蛇蝎潜。", 
            "哀哉市宽大，徒以便群佥。", 
            "烛之以至明，律至以至严。", 
            "为善必有达，为恶必有歼。", 
            "由来狂与狷，二德常相兼。"
        ], 
        "title": "杂诗", 
        "type": "古风", 
        "yun": "盐"
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "明明天边月，荡荡海上波。", 
            "白云与之洁，清风与之和。", 
            "有如赤子心，万事相涅磨。", 
            "忧患虽已深，坦白仍靡它。", 
            "君看寒光澈，碧海成银河。", 
            "一苇纵所如，万里无坎轲。"
        ], 
        "title": "海上", 
        "type": "古风", 
        "yun": "歌"
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "澄波万斛碧琳腴，云影下澈如悬虚。", 
            "忽从空明生绚烂，玉盘眩转赪虬珠。", 
            "凝晖流耀天之隅，涵光荡影态万殊。", 
            "紫云生澜丽且都，烂如沧海明珊瑚。", 
            "绛霞蘸水柔欲濡，灼如绿波泛芙蕖。", 
            "飞红万点饵游鱼，天英紫凤纷萦纡。", 
            "布帆粲若云锦舒，白鸥闪闪成金凫。", 
            "是时轻烟淡欲无，雪峰艳出如静姝。", 
            "胭脂新染凝脂肤，微涡欲动融红酥。", 
            "镜中眉样画不如，清晖玉色长相娱。", 
            "中流双楫何纡徐，天空沆瀣相吹嘘。", 
            "岂惟光景难具摹，幽闲澹沲意有馀。", 
            "苍然暮色来须臾，洛桑灯火生模糊。", 
            "疏星缺月良相须，照我藜杖归蘧庐。"
        ], 
        "title": "丽蒙湖上观落日", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "峨峨青芙蓉，去天不盈尺。", 
            "一水孕其内，湛然作寒碧。", 
            "水光聚峰影，绛缟互明灭。", 
            "有如置明镜，倒映天际雪。", 
            "雪花飞入水，水与雪同冽。", 
            "又如拓金盘，于此承玉液。", 
            "昔闻太华顶，天池中荡潏。", 
            "此水将毋同，终古流不息。", 
            "挹彼天上泉，泐此山中石。", 
            "荡为千顷波，挂之万仞壁。", 
            "遂令百里内，变化杳难测。", 
            "连峰走风雨，尽涧鸣霹雳。", 
            "我来临清流，毛发为洒淅。", 
            "水面如镜磨，水心如箭激。", 
            "回飙之所薄，巉刻露山骨。", 
            "谷风挟阴冷，白日澹无色。", 
            "既舣湖上舟，复憩岩下穴。", 
            "石危松不挠，雪沃花更洁。", 
            "悠悠无心云，荒荒断肠碣。", 
            "繁星揭中夜，下听众流咽。"
        ], 
        "title": "比那莲山水之胜，前游曾有诗纪之。自西班牙桥溯瀑流而上，攀跻崎岖山径间可六七里，得一湖，其上更悬瀑布二；更上，则雪峰际天矣，此前诗所未纪也。今岁复游，补之如次", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "谁欤挽天河，直下几千仞。", 
            "人间尘万斛，快然一洗净。", 
            "飘飖下云梯，跌荡临玉镜。", 
            "波光散复聚，历乱云霞影。", 
            "平生志淡泊，乐此清绝境。", 
            "孰云风气寒，松柏各苍劲。", 
            "月出水更幽，泉响山自静。", 
            "迟明不忍去，曳杖众峰顶。"
        ], 
        "title": "瑞士几希柏瀑布自山巅腾掷而下，注于勃里安湖，远映雪山，近荫林木。余在此一宿而去", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "夜闻霜林号，抚枕百忧集。", 
            "朝来天地间，凛凛见寒色。", 
            "商飙一何迅，扫此流尘积。", 
            "丛忧亦如此，摧陷苦不力。", 
            "学道与光阴，势若常相厄。", 
            "崎岖蚁负重，飘瞥驹过隙。", 
            "岂无欲速意，所戒在枉尺。", 
            "不劳而可获，失之未云惜。", 
            "短檠不我弃，朝夕伴矻矻。"
        ], 
        "title": "秋夜", 
        "type": "古风", 
        "yun": null
    }, 
    {
        "author": "汪精卫", 
        "era": "近现代", 
        "subtype": null, 
        "text": [
            "吁嗟共和二年之战士，吁嗟白骨与青史。", 
            "万人之剑齐出匣，誓与暴君决生死。", 
            "暴君流毒遍四方，曰普曰奥遥相望。", 
            "狄而斯与苏多穆，就中北帝犹披猖。", 
            "此辈封狼从瘈狗，生平猎人如猎兽。", 
            "万人一怒不可回，会看太白悬其首。", 
            "漫漫欧陆苦淫威，孰往摧之吾健儿。", 
            "嚄唶猛将为指撝，步兵塞野如云驰。", 
            "铁骑蹴踏风为靡，万众一心无诡随，势若沧海蟠蛟螭。", 
            "与子偕行兮和子以歌，大无畏兮死靡他。", 
            "徒跣不恤霜露多，为子落日挥天戈。", 
            "日之所出，日之所没。", 
            "南斗之南，北斗之北。", 
            "山之高，水之深，何处不有吾健儿之足迹。", 
            "绿沈之枪荷于肩，捉襟蔽胸肘已穿，昼不得食兮夜不得眠。", 
            "身行万里无归休，意气落落不知愁。", 
            "试吹铜角声啾啾，有如天魔与之游。", 
            "健儿胸中何所蓄，自由之神高且穆。", 
            "谁言舰队雄，截海归掌握。", 
            "谁言疆埸岩，靴尖供一蹴。", 
            "吁嗟吾国由来多瑰奇，男儿格斗如虹霓。", 
            "君不见祖拔将军破敌阿狄江之上，又不见马索将军耀兵莱茵河之湄。", 
            "蟊弧先登锐无前，突骑旁出摧中坚。", 
            "追奔冒雨复犯雪，水深及腹无回旋。", 
            "受降城外看衔璧，鼓吹开营森列戟。", 
            "王冠委地如败叶，付与秋风扫踪迹。", 
            "健儿一身经百战，英姿飒爽众中见。", 
            "目炬烂如岩下电，短发蓬蓬风掠面。", 
            "神光朗四照，卓立迥高标。", 
            "有如狻猊一跃临岧峣，怒鬣呼吸风萧萧。", 
            "壮怀激越临沙场，雄声入耳如醉狂。", 
            "甲刅相触生铿锵，铙歌傅翼随风扬。", 
            "鼓声繁促笳声长，间以弹雨声滂滂。", 
            "有如雷霆百万强，喑呜叱吒毛发张。", 
            "呜呼砉然长啸者何声，赫尼俾将军死犹生。", 
            "革命之神忾然而长吁，苍生亿兆皆泥涂。", 
            "谁无伯叔与诸姑，趣往救之勿踯蹰，躯壳虽殄心魂愉。", 
            "健儿闻之喜，万口同一唯。", 
            "相将赴死如不及，前者虽仆后者继。", 
            "吁嗟乎，孰言穷黎天所僇，君看趯倒地球如蹴鞠。", 
            "生平不识畏惧与忧患，力从长夜求平旦。", 
            "由来众志可成城，端赖一身都是胆。", 
            "共和之神从指麾，百难千灾总不辞。", 
            "若云共和在天路，便当与子籋云去。"
        ], 
        "title": "译嚣俄共和二年之战士诗一首", 
        "type": "古风", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "醉春杯。", 
            "茜漪轻晕霞腮。", 
            "写入尺二吴绡，偏最惹风怀。", 
            "月下小乔移步，似剪将花叶，供养萧斋。", 
            "叹殊乡久客，心情减尽，幽抱难开。", 
            "湖州旧约，扬州画本，金谷新栽。", 
            "绣幕围香，谁更管、曼殊娇措，寻艳丰台。", 
            "千重露绮，眤睡余、欹枕横钗。", 
            "仗彩笔，把酥娘韵调，虫娘韵格，同赋翻阶。"
        ], 
        "title": "湘春夜月 彭春谷为析津名姝求赋其画芍药山屏", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "望白宫沈，青阳转，三海依然金碧。", 
            "游悰浑未减，想花迎冠佩，树窥温室。", 
            "步屧尘侵，衣簪影互，聊与东皇分席。", 
            "奁光吹欲皱，跨金鳌玉蝀，镜漪涵壁。", 
            "怪连日多阴，定缘高处，酿寒尤力。", 
            "番风谁禁勒。", 
            "楝花过、婪尾无消息。", 
            "便纵赏、丰台殊艳，鹿苑经香，惨将离、梦遥天窄。", 
            "雾障铜驼陌。", 
            "清泪竭、麴澜深羃。", 
            "任孤客，愁如织。", 
            "珂马盈路，曾是倾城倾国。", 
            "赋情未忺彩笔。"
        ], 
        "title": "大酺 园游不与，怅然有赋", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "甚催红斗紫，竟日里、铃幡轻掣。", 
            "暗尘坐飞，虞泉光半灭。", 
            "不下旌节。", 
            "漫试天蓬舞，坏桥槎柳，映彩旗风揭。", 
            "偷情换雨催狂热。", 
            "麝捣香灰，酥搓粉缬。", 
            "蛾眉竞朝星阙。", 
            "正春游曲宴，欢笑声彻。", 
            "歌阑漏歇。", 
            "奈琼肤翠发。", 
            "向晚铢衣冷，还恋别。", 
            "芳菲付与鶗鴂。", 
            "怕丛台步误，薄寒侵袜。", 
            "留仙远、舞裙轻绝。", 
            "应不为、碧海栽桑待满，抱愁奔月。", 
            "回飙送、弱絮飘雪。", 
            "访断云、共说残镫事，金虫梦结。"
        ], 
        "title": "六丑 一春风霾，断送芳事，哀来被轸，情见乎辞，再次梦窗韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "拜石悯忠寺，古苔列碣，花雨疏寮。", 
            "牡丹过、枝边梵夹诗瓢。", 
            "寻巢。", 
            "换新燕乳，初蝉响、咒竹生苗。", 
            "经行处、怕梦梁重写，铅泪轻抛。", 
            "何朝。", 
            "分金布地，曾见安史天骄。", 
            "纵磨将、碑字旧迹难销。", 
            "魂招。", 
            "奈前游侣，风流远、步屧声遥。", 
            "成凄断、问韭花凝式，还吊僧乔。"
        ], 
        "title": "临江仙 独游法源寺，访杨潜盦不遇，吊乔损庵先生。效乐章仙吕慢词", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "草长红心，鹃啼恨魄，梦残凝碧。", 
            "寸藕长丝，娟娟露桥北。", 
            "金仙泪洒，曾惯听、枯鱼泉泣。", 
            "沾臆。", 
            "露佩水裳，哭秋风归客。", 
            "湘灵鼓瑟。", 
            "哀怨如闻，宫沟送潮汐。", 
            "余姿婉娈自惜。", 
            "映寒日。", 
            "冷入粉云凉翠，不似井华颜色。", 
            "怕坠房欹盖，犹怯薄铅偷滴。"
        ], 
        "title": "惜红衣 神武门残荷，和茧庐", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "碧鸡初祭行人去，荒江倦邮归晚。", 
            "树点鸦犀，林烧凤蜡，千尺珊瑚光烂。", 
            "蓉城路远。", 
            "正旌节鸾回，锦标霞建。", 
            "赋笔文园，自研丹露写琴怨。", 
            "攀枝还忆旧赏，叹蛮花瘴草，星鬓都换。", 
            "泪洒红桑，烟生紫玉，消得年来肠断。", 
            "交柯恨剪。", 
            "怕珍翼惊飞，万镫虫泫。", 
            "罢舞锅桩，茜绡随梦展。"
        ], 
        "title": "齐天乐 其一 会理木棉", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "碧浔残醉扶难起，霞飞梦云千树。", 
            "赤雅风谣，朱鸢草木，裁入南强花谱。", 
            "瑶空昼午。", 
            "正丹噣偷窥，半零红露。", 
            "细点蠃杯，酒边和泪写芳句。", 
            "蛮春消息未款，换巢鸾凤，杳愁染香絮。", 
            "怨惹赪桐，词工绛雪，赢得天涯羁旅。", 
            "胎禽绀羽。", 
            "甚鲛室珠惭，荔宫人妒。", 
            "照眼繁镫，背城催暗鼓。"
        ], 
        "title": "齐天乐 其二 浔州木棉", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "东京梦华乍醒，感金尊浪语。", 
            "溯箫管、烟月前朝，为谁虚费延伫。", 
            "记曾向、欢筵顾曲，鬘天易老春难驻。", 
            "问贞元、供奉心惊，怨遥年暮。", 
            "吹笛梅边，大琐二琐，话斜街旧雨。", 
            "故巢背、梅竹樱桃，问梅招共幽素。", 
            "醉乡宽、觥船送日，酒兵接、丝阑寻谱。", 
            "似桃源、鸡犬皆仙，柳裙迎路。", 
            "青鹓去国，倦鹤无家，市朝尚是否。", 
            "愁见了、鞠台妆谢，戏鼓歌板，楚玉燕兰，倡予邀汝。", 
            "真妃梦误，嫦娥药在，当年奔月今犹悔，被芳襟、写入霓裳序。", 
            "空花自落，从渠葬却东风，泪滴已无乾土。", 
            "兰魂露浥，锁骨梅清，伴海沤暂住。", 
            "倩点染、江南风景，杜老相逢，想像开天，念奴声度。", 
            "承平事往，恒沙劫换，红桑生缬花眯眼，怕归来、京阙霾青雾。", 
            "依然翠煖珠香，定子当场，曼词赠与。"
        ], 
        "title": "莺啼序 和夔生赠梅郎兰芳之作", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "十载骖鸾有梦，一春过雁无闻。", 
            "羁心碾作九街尘。", 
            "数尽来辕去轸。", 
            "白堕邀愁紫曲，黄埃障扇青门。", 
            "遥怜蜀碧已成燐。", 
            "又见扬天巨刃。"
        ], 
        "title": "西江月 自题丁戊稿后", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "叹壑舟移，江山在、千古空无英杰。", 
            "金陵花月好，问南朝遗事，燕莺愁说。", 
            "顾曲当年，横江此际，心写君身仙骨。", 
            "高吟天风冷，望烟峦沐翠，雾螺梳发。", 
            "似辽鹤重来，梦新人故，倦怀何极。", 
            "年涯如过客。", 
            "旧游地、吴楚今非昔。", 
            "尽廿载、豪情湖海，热泪神州，卷沧波练涛山立。", 
            "雁字排笙翼。", 
            "还豫蜡、岳晴双屐。", 
            "待相约，高秋日。", 
            "庐阜天外，歌凤峰头吹笛。", 
            "快游共君领得。"
        ], 
        "title": "大酺 金陵舟次，詶胡步曾见赠", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "灵妃溯空泛彩，满琼宫桂户。", 
            "散花影、飞入江城，倦客芳思摇暮。", 
            "棹月过、东湖半曲，镫帘下上涵秋树。", 
            "渐云开、天镜舒波，断虹迷絮。", 
            "屐响高桥，醉里梦里，抱红阑紫雾。", 
            "任人拜、金粟如来，此情慵问蛮素。", 
            "绮怀孤、青山映发，古欢结、朱弦成缕。", 
            "记梳翎、曾许骖鸾，漫嘲拳鹭。", 
            "严城漏转，画角清笳，虎貔静万旅。", 
            "欹露幌、药娥凄对，耐冷扶影，杵竭玄霜，泪乾红雨。", 
            "灵犀共照，繁香流艳，参差吹彻盈盈水，望仙门、可得浮杯渡。", 
            "鹍啼雁泣，非关宋玉能悲，赋情更深怀土。", 
            "沈萤露湿，傍鹢星稀，荡练光似苧。", 
            "暗省念、西湖湘步，桂海邛池，赏倦吴歈，醉教蛮舞。", 
            "丝阑旧谱，银筝新弄，洪都仙侣游兴懒，笑文园、投笔思题柱。", 
            "回头万里京华，皓月同看，那人记否。"
        ], 
        "title": "莺啼序 丁巳中秋夜泛月东湖，用梦窗韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "庐阜西江，借倦旅尘襟，净洗秋色。", 
            "湖月留荷，浦云催桂，雁风送寒尤力。", 
            "喟然太息。", 
            "最嫌隔水眉峰碧。", 
            "自去国。", 
            "谁念帝台，寻梦旧词客。", 
            "呼酒共剪，画烛西窗，与君共谈，聊破岑寂。", 
            "醉吟商、丝阑雅曲，红箫银字助浮白。", 
            "奇句问天应断得。", 
            "暮雨芜馆，还怕瘦骨难禁，彩鸾归也，庾梅江驿。"
        ], 
        "title": "秋霁 詶简盦用梅溪韵见赠", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "康老生雏，姮娥镜海，古愁吹满鱼天。", 
            "谱掐霓裳春纤冷怯冰弦。", 
            "迷茫莫辨山河影，但梦惊、兔寐蟾眠。", 
            "叹彫年、鬓点吴霜，衣换吴棉。", 
            "骖鸾旧侣今何在，认兰魂竹泪，路杳湘川。", 
            "獞锦蛮花，羁怀暗损凄妍。", 
            "尘襟未浣当时酒，记泛人、茶鼎亲煎。", 
            "问胡然、蜀魄长孤，桂魄空圆。"
        ], 
        "title": "高阳台 和简庵中秋倚月之作", 
        "type": "词", 
        "yun": "先"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "赣江侧。", 
            "谁鼓皇娥怨瑟。", 
            "凭华表、追赋楚招，血染楟花化愁碧。", 
            "生金剩片石。", 
            "香骨千年未蚀。", 
            "依稀见、环佩夜归，寒月流哀叫鹃魄。", 
            "精魂恋幽穸。", 
            "叹础绣孳苔，镫暗余漆。", 
            "摩笄山影无惭色。", 
            "寻墨妙屏翰，谏书焚草，骄王心荡痛逊国。", 
            "殉君矢天日。", 
            "千尺。", 
            "镜波汨。", 
            "便烈掩蟂矶，歌断松柏，芜城远浦悲何极。", 
            "怕鹤露宵警，泪倾铜狄。", 
            "铅山曾此，吊逝水，纵健笔。"
        ], 
        "title": "兰陵王 娄妃墓", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "泪蜡销更，吟蛩凄夜，解识闻根喧静。", 
            "月子窥人，觉秋娥妆靓。", 
            "渐空外、断续疏砧促，漏声里、短笛哀笳遥应。", 
            "绕树惊乌，悄归飞不定。", 
            "背冰奁、照彻停空镜。", 
            "天香满、斗尽婵娟影。", 
            "印证。", 
            "古怨今愁，苦铢衣清冷。", 
            "洞庭暮瑟朱弦迸。", 
            "湘烟散、宋玉添悲哽。", 
            "啼梦误、卜了镫花，碧釭摇夕暝。"
        ], 
        "title": "拜星月慢 和简庵秋斋静坐", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "半奁秋色。", 
            "叹沧江散发，旧情何极。", 
            "尚记省、西子西湖，按多丽清歌，翠寒珠滴。", 
            "画舸鸱夷，怕难买、越娃心力。", 
            "尽长门赋笔，未抵茂陵，枉费词墨。", 
            "微波漫申怨抑。", 
            "正须眉映绿，天镜涵碧。", 
            "自误约、桃叶桃根，等双桨来时，泪已沾臆。", 
            "古驿梅迟，恨暗绕、江城吹笛。", 
            "便今宵、梦中见了，梦回更忆。"
        ], 
        "title": "解连环 和忏盦甘棠湖秋泛", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "鬓短愁长，念堂堂、去日双丸催换。", 
            "卧雨茂陵，新来带麟宽眼。", 
            "迎秋泪洒寒芜，最萧瑟、江关吟断。", 
            "词边恨，莺边故国，鸥边新伴。", 
            "天远梦犹远。", 
            "叹昆仑睡觉，不胜清怨。", 
            "醒醉地，歌舞事，妮寒憎暖。", 
            "渊明赋了闲情，度曼声、楚骚曾乱。", 
            "拈管。", 
            "按新腔、步摇珠串。"
        ], 
        "title": "惜秋华 忏盦读余近稿，有赋，依韵詶之，并示二湘", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "背高城、小车迎路，苕苕铃语初断。", 
            "畦塍渐入神仙境，花度陌尘香软。", 
            "秋意满。", 
            "是桂苑分枝，招隐留经院。", 
            "风幡自转。", 
            "问故宅栖梅，王孙梦草，应怪我来晚。", 
            "呼吟伴。", 
            "暂豁凭高倦眼。", 
            "归云沙鸟明暗。", 
            "羽衣霓葆都冥漠，怀古悼今情懒。", 
            "人世换。", 
            "恨强半丹成，犹有黄金叹。", 
            "扪苔步藓。", 
            "怅辟谷无灵，餐芝未许，酒醒梦归远。"
        ], 
        "title": "摸鱼儿 和简庵青云谱之作", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "晚霞转明灭。", 
            "孤鹜远、拚飞飏芦雪。", 
            "暮天阔。", 
            "层梯迥、翠扑烟岚千叠。", 
            "浪声咽。", 
            "星斗垂芒江练静，寒波卷、云开初见月。", 
            "有人泪尽西风，吟秋怨叹轻别。", 
            "霜飘愁红万叶。", 
            "促沧洲客思，书恨凭血。", 
            "总哀歇。", 
            "空文藻、旧迹三王能说。", 
            "镜边发。", 
            "催换年涯人未老，华鬘影、虫沙无量劫。", 
            "仲宣聊赋登楼，解中肠结。"
        ], 
        "title": "江城子慢 滕王阁远眺", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "好词绝妙中郎字，输他外孙勤护。", 
            "凤纸收香，乌丝渍墨，寥落丁年词赋。", 
            "花閒剩语。", 
            "更休说承平，断歌零舞。", 
            "便有千秋，半埋尘箧半侵蠹。", 
            "遗编曾读晚学，故乡归去久，仙掌成墓。", 
            "赣水游踪，黄山坠魄，应觅滁槎奇句。", 
            "灵风且驻。", 
            "料当日楹书，未传娇女。", 
            "望古茫茫，怨吟邀梦雨。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "暮江潮。", 
            "带呜咽、哀角吹丽谯。", 
            "寒侵露井疏桐，谁与度可怜宵。", 
            "推琴傍山枕，梦远人、玉骨损春腰。", 
            "还起弄、明月霜天，夜风凄断红箫。", 
            "添做倦客魂销。", 
            "又空阶蛬语，碎杵霜敲。", 
            "小极成慵抛药裹，旧情无绪卜钗翘。", 
            "重回望、北斗京华，奈雾横、一发隔层霄。", 
            "尽吟到、幕府清秋，泪釭花暗愁挑。"
        ], 
        "title": "尉迟杯 秋夜无寐，用晁补之琴趣外篇体", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "一叶飞还，历去来今，又几多时。", 
            "算杏花春雨，楼常倚恨，梨云梦影，事已成灰。", 
            "三尺焦琴，半奁狂草，公等煌煌焉用之。", 
            "吾聊且，且书为枕卧，酒对墙挥。", 
            "风云去去扬眉。", 
            "把十万、金钱贸解颐。", 
            "有江山俊俏，三分门户，形骸磊落，两字天随。", 
            "绛树词心，碧鸡谈伴，不落人间第二机。", 
            "诗成矣，向烟波睥睨，竹石清奇。"
        ], 
        "title": "沁园春", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "箫声剑气夜琳琅。", 
            "曳心光。", 
            "倚苍茫。", 
            "一片风雷，浓斗水云乡。", 
            "安得玄虬迎玉女，十千酒，效投壶，角羽觞。", 
            "羽觞。", 
            "羽觞。", 
            "醉何妨。", 
            "夜正长。", 
            "花正香。", 
            "笑也笑也笑看处，琴谧灯凉。", 
            "剧起银灯，灯下绘潇湘。", 
            "还有不奢灯底愿，愿今夜，那人儿，莫断肠。"
        ], 
        "title": "江城梅花引·雨夜", 
        "type": "词", 
        "yun": "阳"
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "狂笑天风里。", 
            "笑千秋、葫芦依样，许多非是。", 
            "哀乐蝉嫣成此局，谁耐唁红招翠。", 
            "吊不尽、鼠肝虫臂。", 
            "忽忆韩江乾净土，老中郎、正写玲珑字。", 
            "珠在手，事如意。", 
            "酒酣喝月轩然起。", 
            "挹清芬、悠悠向往，水云无际。", 
            "白傅一生惟洒落，想见达人胸次。", 
            "料今日、啸吟何似。", 
            "商略尘寰消遣法，指邮筒、盼煞双双鲤。", 
            "请惠我，大乘偈。"
        ], 
        "title": "金缕曲·柬蔡竹铭丈", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "借枕邯郸，此梦休醒，落得崔巍。", 
            "算攀援有路，蝇真附骥，乘时一鬨，蚊且成雷。", 
            "雅度翩翩，高怀蹇蹇，若猎功名安用哉。", 
            "鏖糟耳，正何须月满，何必春来。", 
            "吾今寄语吾侪。", 
            "向眼底、苍茫不用哀。", 
            "看生荣死瘁，莫名其妙，饥餐渴饮，安见非才。", 
            "花样新翻，添来锦上，到处人情如此佳。", 
            "红尘里，有郭公解事，随意登台。"
        ], 
        "title": "沁园春·长叹，用卿谋韵", 
        "type": "词", 
        "yun": null
    }, 
    {
        "author": "汪石青", 
        "era": "近现代", 
        "subtype": null, 
        "text": [
            "潇潇庭院炉烟静。宵来月死梧桐病。", 
            "披露鬼吟秋。玉阶虫曳愁。", 
            "上清超未得。岁月东流急。", 
            "愁也又如何。不成都是魔。"
        ], 
        "title": "菩萨蛮·与琼芝联句", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "坐拥书城慰寂寥，吹窗忽听雨潇潇。", 
            "遥知空阔烟波里，孤棹方随上下潮。"
        ], 
        "title": "冰如薄游北京，书此寄之 其一", 
        "type": "绝句", 
        "yun": "萧"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "彩笔飞来一朵云，最深情语最温文。", 
            "灯前儿女依依甚，笑颊微涡恰似君。"
        ], 
        "title": "冰如薄游北京，书此寄之 其二", 
        "type": "绝句", 
        "yun": "文"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "北道风尘久未经，愁心时逐短长亭。", 
            "归来携得西山秀，螺髻蛾眉别样青。"
        ], 
        "title": "冰如薄游北京，书此寄之 其三", 
        "type": "绝句", 
        "yun": "青"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "朝霞微紫远天蓝，初日融波色最酣。", 
            "正是暮春三月里，莺飞草长忆江南。"
        ], 
        "title": "舟中晓望", 
        "type": "绝句", 
        "yun": "覃"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "林外春山断复延，泮冰池水乍涓涓。", 
            "田家篱落欹疏处，一树红梅分外妍。"
        ], 
        "title": "邓尉山探梅口占 其一", 
        "type": "绝句", 
        "yun": "先"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "湖光如雪静无声，掩映梅花更有情。", 
            "山路纡回行不尽，冷吟才了暗香生。"
        ], 
        "title": "邓尉山探梅口占 其二", 
        "type": "绝句", 
        "yun": "庚"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "空山朝气来扑人，清似初秋蔼似春。", 
            "残月曙星相映处，琼楼终古不生尘。"
        ], 
        "title": "庐山杂诗十四首 其一 晓起", 
        "type": "绝句", 
        "yun": "真"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "岩叶因风响碧廊，秋花络石意深长。", 
            "自惭肝肺无由热，尚为冰泉进一觞。"
        ], 
        "title": "庐山杂诗十四首 其二 佛手岩饮泉水", 
        "type": "绝句", 
        "yun": "阳"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "叠巘沈沈冷翠生，樛枝危石势相萦。", 
            "此心静似山头月，来听清泉落涧声。"
        ], 
        "title": "庐山杂诗十四首 其三 水石月下", 
        "type": "绝句", 
        "yun": "庚"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "拄杖撞天志不回，断碑一角卧荒台。", 
            "依然风雨霾山下，手剔莓苔只自哀。"
        ], 
        "title": "庐山杂诗十四首 其四 登天池山寻王阳明先生刻石诗，于丛薄中得之", 
        "type": "绝句", 
        "yun": "灰"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "抵死潜虬不起渊，松根抉石出飞泉。", 
            "星繁风紧萧萧夜，独傍天池望铁船。"
        ], 
        "title": "庐山杂诗十四首 其五 自神龙宫还天池峰顶宿", 
        "type": "绝句", 
        "yun": "先"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "蝉咽松风日影凉，山屏水枕梦初长。", 
            "白云纫作秋兰佩，从此襟头有异香。"
        ], 
        "title": "庐山杂诗十四首 其六 含鄱岭上小憩松下，既醒，白云在衣袂间，拂之不去", 
        "type": "绝句", 
        "yun": "阳"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "峰势阽危人影孤，天风飏发粟生肤。", 
            "偶从云罅窥人世，赭是长江碧是湖。"
        ], 
        "title": "庐山杂诗十四首 其七 行莲花谷最高处", 
        "type": "绝句", 
        "yun": "虞"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "岩谷春来锦绣舒，烟芜萧瑟正愁予。", 
            "楼台已重名山价，料得家藏种树书。"
        ], 
        "title": "庐山杂诗十四首 其八 庐山风景佳绝而林木鲜少，为诗寄慨", 
        "type": "绝句", 
        "yun": "鱼"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "浪花无蒂自天垂，石气清寒藓不滋。", 
            "夜半素娥初堕影，冰肌玉骨最相宜。"
        ], 
        "title": "庐山杂诗十四首 其九 庐山瀑布以十数，飞流渟渊各有其胜。余辈攀跻所至，辄解衣游泳其间，至足乐也", 
        "type": "绝句", 
        "yun": "支"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "席卷烟云万壑醒，长松偃盖尽亭亭。", 
            "狂生剩有穷途泪，五老何缘眼尚青。"
        ], 
        "title": "庐山杂诗十四首 其十 五老峰常为云气蒙蔽，往游之日，风日开朗，豁然在目", 
        "type": "绝句", 
        "yun": "青"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "残阳明灭读书台，万树鹃声次第催。", 
            "占得匡山一片石，未妨头白不归来。"
        ], 
        "title": "庐山杂诗十四首 其十一 开先寺后有读书台。杜甫诗云：“匡山读书处，头白好归来”；苏轼诗亦云：“匡山头白好归来”。余登斯台，有感其言，因为此诗。余所谓“归来”与杜苏所云不同也", 
        "type": "绝句", 
        "yun": "灰"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "楚尾吴头入望微，近天草树静秋晖。", 
            "群峰明灭浑不定，为有孤云头上飞。"
        ], 
        "title": "庐山杂诗十四首 其十二 屋脊岭为庐山最高处，余行其上，但见群峰杂遝，来伏足下。倚松寂坐，俛视峰色明灭无定，盖云过其上所致也", 
        "type": "绝句", 
        "yun": "微"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "风似生毛日似鳞，俛看人世失缁磷。", 
            "海绵忽作天花散，酿出千岩万壑春。"
        ], 
        "title": "庐山杂诗十四首 其十三 王思任游记称：尝于五老峰头望海绵万里。余虽不敢必，亦庶几遇之。八月二日晨起倚栏，山下川原平时历历在目，至是则满屯白云，浩然如海，深不见底，若浮若沈。日光俄上，辉映万状，其受日深者，色通明如琥珀，浅者晕若芙蕖。少焉，英英飞上，缤纷山谷间，使人神意为夺。古人真不我欺也", 
        "type": "绝句", 
        "yun": "真"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "峰衔馀日变秋颜，澹彩流天丽且闲。", 
            "自是空山风景澈，云霞原不异人间。"
        ], 
        "title": "庐山杂诗十四首 其十四 晚晴云霞清艳殊绝", 
        "type": "绝句", 
        "yun": "删"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "香入疏帘意尚猜，惊看玉立久徘徊。", 
            "初阳欲襮幽花艳，更遣微风澹荡来。"
        ], 
        "title": "晨起捲帘，庭兰已开", 
        "type": "绝句", 
        "yun": "灰"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "塞外空吟物候新，霏霏寒雨不成春。", 
            "扁舟拿入吴淞口，芳草江南绿已匀。"
        ], 
        "title": "入吴淞口", 
        "type": "绝句", 
        "yun": "真"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "兼旬作客又还家，稚子迎门笑语哗。", 
            "步上小楼馀惘惘，春风鬓影在天涯。"
        ], 
        "title": "还家", 
        "type": "绝句", 
        "yun": "麻"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "人似归鸦暂息翰，玉山秋色静中看。", 
            "长飙一扫游氛尽，才识冰轮照胆寒。"
        ], 
        "title": "十月二十九日月下作", 
        "type": "绝句", 
        "yun": "寒"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "心似银河凝不流，凉萤的皪破林幽。", 
            "桐阴渐薄松阴老，并送秋声入小楼。"
        ], 
        "title": "秋夜四首 其一", 
        "type": "绝句", 
        "yun": "尤"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "狼藉书城獭祭频，夜凉灯味乍相亲。", 
            "闲愁不为西风起，自倚江楼念远人。"
        ], 
        "title": "秋夜四首 其二", 
        "type": "绝句", 
        "yun": "真"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "澹月疏星夜气清，遥闻砧杵动层城。", 
            "微虫不与无衣事，也作人间促织声。"
        ], 
        "title": "秋夜四首 其三", 
        "type": "绝句", 
        "yun": "庚"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "策策西风万木秋，玉箫哀怨未能收。", 
            "繁星点点人间泪，聚作银河万古流。"
        ], 
        "title": "秋夜四首 其四", 
        "type": "绝句", 
        "yun": "尤"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "溶溶新绿涨晴川，鸂鶒依蒲自在眠。", 
            "行过小桥馀惘惘，梨花似雪柳如烟。"
        ], 
        "title": "郊行", 
        "type": "绝句", 
        "yun": "先"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "农隙人家静且慵，饭馀箕踞领东风。", 
            "宜春帖子寻常见，点缀柴门特地红。"
        ], 
        "title": "旧历元旦经白云山麓书所见 其一", 
        "type": "绝句", 
        "yun": "东"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "村儿绿裤女红妆，分得黄柑著意尝。", 
            "却道城中风物好，不知身在白云乡。"
        ], 
        "title": "旧历元旦经白云山麓书所见 其二", 
        "type": "绝句", 
        "yun": "阳"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "泥潦纵横叱犊行，老农辛苦足平生。", 
            "今宵一酌屠苏酒，坐听家家爆竹声。"
        ], 
        "title": "旧历元旦经白云山麓书所见 其三", 
        "type": "绝句", 
        "yun": "庚"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "暮春三月雨滂沱，败壁颓檐暗薜萝。", 
            "鸟雀亦如人望治，晴光才动乐声多。"
        ], 
        "title": "即事", 
        "type": "绝句", 
        "yun": "歌"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "羃锦笼香好护持，宛然金屋贮蛾眉。", 
            "何如手种千竿竹，翠羽红襟自满枝。"
        ], 
        "title": "题画", 
        "type": "绝句", 
        "yun": "支"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "竹间微雨湿幽辉，万影参差欲上衣。", 
            "今夜姮娥意愁绝，玉颜和泪减腰围。"
        ], 
        "title": "十七日夜半雨止，月色掩映庭竹间", 
        "type": "绝句", 
        "yun": "微"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "两山缺处聚遥峰，翠黛含晖色万重。", 
            "玉宇琼楼原在望，只须身入白云中。"
        ], 
        "title": "庐山望云得一绝句", 
        "type": "绝句", 
        "yun": null
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "银汉迢迢玉宇恢，夜深风露涤馀埃。", 
            "此心得似冰蟾洁，曾濯沧溟万里来。"
        ], 
        "title": "海上", 
        "type": "绝句", 
        "yun": "灰"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "海风吹出月如如，一片清光不可濡。", 
            "上下翻飞何所似，渌波荡漾白芙蕖。"
        ], 
        "title": "海上观月", 
        "type": "绝句", 
        "yun": null
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "澹然相对蕴皆空，坐久微黁偶一逢。", 
            "玉骨冰肌尘不到，亭亭恰称月明中。"
        ], 
        "title": "白莲", 
        "type": "绝句", 
        "yun": "东"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "水精帘押荡微风，玉色清辉掩映中。", 
            "月即是人人是月，一时人月已交融。"
        ], 
        "title": "题画", 
        "type": "绝句", 
        "yun": "东"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "朝晖流影入云罗，尽熨风纹似镜磨。", 
            "一种清明和悦意，欲将坦荡托微波。"
        ], 
        "title": "海上杂诗 其一", 
        "type": "绝句", 
        "yun": "歌"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "碧浪千层天四围，斜阳欲下尚依依。", 
            "轻舟惊起潜鱼梦，队队凌波作燕飞。"
        ], 
        "title": "海上杂诗 其二", 
        "type": "绝句", 
        "yun": "微"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "见首便称龙，伏枥终为马。", 
            "八十年来世路间，多少经过者。", 
            "弦曲直于钩，玉碎全于瓦。", 
            "真理分清是与非，不畏群言也。"
        ], 
        "title": "卜算子 读日报有作，用稼轩词韵", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "新来愁恨无端。", 
            "菊丛残。", 
            "满地夕阳黄叶、暮鸦天。", 
            "浮生事。", 
            "歌垂泪。", 
            "酒开颜。", 
            "好是春花秋月自年年。"
        ], 
        "title": "相见欢 其一", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "今番已是春归。", 
            "莫相猜。", 
            "看取早梅开了、水仙开。", 
            "香盈袖。", 
            "情依旧。", 
            "且徘徊。", 
            "除却当时明月没人来。"
        ], 
        "title": "相见欢 其二", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "莺飞蝶舞草芊眠。", 
            "百花争妙妍。", 
            "江南春水好行船。", 
            "米家书画摊。", 
            "茶座敞，集群贤。", 
            "庄谐相后先。", 
            "清和光景太平年。", 
            "欢情入管弦。"
        ], 
        "title": "阮郎归 上海市文学艺术工作者第二次代表大会开幕，喜而赋此", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "千古纷纭，几辈狐裘，几人缊袍。", 
            "叹一车两马，栖遑道路，浮家泛宅，震荡波涛。", 
            "迁客多忧，劳人易感，不写风韵即赋骚。", 
            "知何世，听鸡鸣犬吠，虎吼狼嗥。", 
            "丘墟没尽蓬蒿。", 
            "便葬送，成名竖子曹。", 
            "看风流人物，英雄事业，足兵陇亩，足食隰皋。", 
            "不数汉唐，而今欧美，敢与神州试比高。", 
            "齐欢唱，有飞升灵药，益寿蟠桃。"
        ], 
        "title": "沁园春 偶读刘复村《我梦见君》词，改用其韵赋此", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "吹开头上乌云，乾坤浩荡东风里。", 
            "大家接过雷锋枪杆，武装自己。", 
            "还有八连，一尘不染，身居闹市。", 
            "愿倾心学习，全心创作，无产者新文艺。", 
            "革命进行到底，把红旗高高举起。", 
            "亚非风暴，拉美火焰，震惊天地。", 
            "相互支持，人民千亿，同心同气。", 
            "看东方红遍，百花争艳，换人间世。"
        ], 
        "title": "水龙吟 参加上海市文联扩大会议后，有作", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "一柱擎天，万里无云，四海无波。", 
            "喜红旗扬起，乾坤浩荡，东风拂遍，遐迩歌和。", 
            "六亿人民，同登寿域，见者惊译安乐窝。", 
            "国庆日，听天安门外，动地讴歌。", 
            "神州大好山河。", 
            "人更觉，今朝壮丽多。", 
            "看马列真文，功高粟帛。", 
            "孙吴神武，力止干戈。", 
            "玄圃桃繁，仙山枣大，松柏长青带茑萝。", 
            "无私颂，为群伦祝福，欢醉颜酡。"
        ], 
        "title": "沁园春 一九六三年十二月，赋呈毛主席", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "多暇实非易，胜事每相关。", 
            "群鸿游戏云海，几净砚差安。", 
            "未入山阴道上，已自不遑接应，犹看白鹅还。", 
            "妄欲换凡骨，是处觅金丹。", 
            "柿叶红，蕉叶绿，付丛残。", 
            "老僧饶日枯寂，门限铁为闲。", 
            "后五百年休问，十二时中须管。", 
            "坐席几曾寒。", 
            "映及霜崖兔，不得老崇山。"
        ], 
        "title": "水调歌头 其一 论学二王法书，文字写意，用复村词韵，跋尾自嘲", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "八十逢重五，又过一年关。", 
            "脊梁竖起犹可，脩竹报平安。", 
            "现在休轻放过，来著必须赶上，往者莫追还。", 
            "聆善仍牢记，差胜老师丹。", 
            "诗言志，书记事，接遗残。", 
            "存诚善世吾分，邪思所当闲。", 
            "老矣头还未白，留住少年丛里，共历岁时寒。", 
            "解听心弦响，流水复高山。"
        ], 
        "title": "水调歌头 其二 端阳节近，仍用前韵，赋此遣怀", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "蘋花桥畔。可奈垂杨鸦噪晚。", 
            "却话巴山。听雨焚香未是閒。", 
            "生花笔在。老玄声名犹可爱。", 
            "长住吴城。从古词人最有情。"
        ], 
        "title": "减字木兰花 题寄庵词卷二首 其一", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "翰林风月。千载如斯何用说。", 
            "旧样翻新。看取嵚崎一代人。", 
            "兰苕碧海。翡翠鲸鱼咸自在。", 
            "装点河山。正要新词被管弦。"
        ], 
        "title": "减字木兰花 其二", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": "五言律诗", 
        "text": [
            "日日阑干望，寥寥节序违。", 
            "雨林沈鹳井，潮步涨蛙衣。", 
            "乐府刘生咏，《春秋》铎氏微。", 
            "余年更无梦，万事不如归。"
        ], 
        "title": "日日", 
        "type": "律诗", 
        "yun": "微"
    }, 
    {
        "author": "沈曾植", 
        "era": "近现代", 
        "subtype": "五言律诗", 
        "text": [
            "芳草萎已尽，王孙归若何。", 
            "梦天宁有使，槁叶尚怜柯。", 
            "水相观浮世，虫声咽挽歌。", 
            "桥边摇落树，祇是白杨多。"
        ], 
        "title": "芳草 其一", 
        "type": "律诗", 
        "yun": "歌"
    }, 
    {
        "author": "沈曾植", 
        "era": "近现代", 
        "subtype": "五言律诗", 
        "text": [
            "闲阶成踯躅，晓坐一嚬申。", 
            "寒日光明薄，颓波变转新。", 
            "参方称幻寄，啸侣得畸人。", 
            "芋栗秋当熟，阶除鸟省驯。"
        ], 
        "title": "芳草 其二", 
        "type": "律诗", 
        "yun": "真"
    }, 
    {
        "author": "沈曾植", 
        "era": "近现代", 
        "subtype": "七言律诗", 
        "text": [
            "吹尽东风江上村，刹幡心动不堪论。", 
            "宵行齐鼠狸难捕，怪事巴蛇象可吞。", 
            "憔悴诗人依病榻，微茫《易》意筮归魂。", 
            "无穷天地长勤客，目断秦东碣石门。"
        ], 
        "title": "答若海病起之作", 
        "type": "律诗", 
        "yun": "元"
    }, 
    {
        "author": "沈曾植", 
        "era": "近现代", 
        "subtype": "七言律诗", 
        "text": [
            "海日楼头倚夕阳，春秋直为蟪蛄忙。", 
            "远人如杌忽移树，深草隐花微度香。", 
            "水位星摇占害气，金神气伏避炎方。", 
            "奇胲刑德非无意，会与闾昭一审详。"
        ], 
        "title": "简西岩老人 其一", 
        "type": "律诗", 
        "yun": "阳"
    }, 
    {
        "author": "沈曾植", 
        "era": "近现代", 
        "subtype": "七言律诗", 
        "text": [
            "炎宵无寐梦无家，强倚棂轩待曙霞。", 
            "病眼观空增矘䁳，文心失侣不雄夸。", 
            "飞来白鹄传书简，想见苍龙泼茗花。", 
            "独乐襟期随地在，吟怀应为晚凉加。"
        ], 
        "title": "简西岩老人 其二", 
        "type": "律诗", 
        "yun": "麻"
    }, 
    {
        "author": "沈曾植", 
        "era": "近现代", 
        "subtype": "七言律诗", 
        "text": [
            "寥天一去入寥阳，翻觉云居数劫忙。", 
            "法乐静时常在耳，鬘花萎后别生香。", 
            "仙家上法通三世，月地中庭可一方。", 
            "晚岁王官无个事，合将诗品更斟详。"
        ], 
        "title": "再叠前韵 其一", 
        "type": "律诗", 
        "yun": "阳"
    }, 
    {
        "author": "沈曾植", 
        "era": "近现代", 
        "subtype": "七言律诗", 
        "text": [
            "断虹下饮川中水，高壁明翻波底霞。", 
            "散卓笔书毫最适，吉祥车挽稳相夸。", 
            "心镫电续光明线，意树诗催顷刻花。", 
            "今夜月圆谁与望，影池荇藻想交加。"
        ], 
        "title": "再叠前韵 其二", 
        "type": "律诗", 
        "yun": "麻"
    }, 
    {
        "author": "沈曾植", 
        "era": "近现代", 
        "subtype": "七言律诗", 
        "text": [
            "江上穷愁十日霖，摇摇孤愦结微音。", 
            "松高独受寒风厄，凤老甘当众鸟侵。", 
            "睚眦一夫成世变，是非千载在公心。", 
            "言妖舌毒纷无纪，吞炭聊为豫子喑。"
        ], 
        "title": "寄上虞山相国师", 
        "type": "律诗", 
        "yun": "侵"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "玉笛三春吹不落。", 
            "曾夜把、残云嚼。", 
            "直红到、罗浮天一角。", 
            "人睡否，花初觉。", 
            "花睡否，人初觉。", 
            "世界燕支容易着。", 
            "嫌缟素、衣裳薄。", 
            "怎仙子也将时样学。", 
            "悄地让，仙郎索。", 
            "蓦地怕，渔郎错。"
        ], 
        "title": "酷相思 题红梅帐额", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "黄月如眉上一钩。", 
            "樱桃花里客句留。", 
            "夜镫似水摇难定，春梦和云散不收。", 
            "贪握手，却回眸。", 
            "情波画出别时秋。", 
            "消他眼角些须惠，博得心头尔许愁。"
        ], 
        "title": "鹧鸪天 有忆", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "碧云路永。", 
            "叹夜深徙倚，瑶情难赠。", 
            "玉手捣霜，悟后狂香也飞定。", 
            "金粟堆中小立，从空际、飘来仙磬。", 
            "要耐得、水样寒宵，偷剪露黄冷。", 
            "妆褪晓不整。", 
            "向一尺软波，独自窥镜。", 
            "怨蛾队暝，锁梦秋山古菭净。", 
            "开到淮天尽处，还怕有、骚魂私等。", 
            "又寂寂、凉吹晚，雀屏颤影。"
        ], 
        "title": "暗香 咏桂", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "瑶华寄语。", 
            "正碧山唤起，仙梦如雾。", 
            "剪碎秋心，寸感难销，微熏冷麝悽苦。", 
            "金风翠雨全身湿，浑不见、花魂来处。", 
            "待问他、小谪根由，头白广寒宫女。", 
            "惆怅蛛丝藓砌，嫩凉过几日，霜讯飘羽。", 
            "一角蟾天，似有低鬟，悄倚县香幽树。", 
            "残烟剩水年芳在，算错向、影娥池住。", 
            "自甚时、都没行踪，付与暗尘为主。"
        ], 
        "title": "疏影 前题", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "燕子窥时，东风不锁湘帘缝。", 
            "春愁暗送。", 
            "押住眉尖重。", 
            "卐字红阑，曲曲都如梦。", 
            "无人共。", 
            "小桃花影。", 
            "摇得香魂动。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "风雪呼安道。", 
            "记那日、孤舟感事，江花江草。", 
            "细雨春寒渔村路，一幅移家画稿。", 
            "曾几上通天台表。", 
            "水火干戈中出入，只文章、血性真奇宝。", 
            "从虎口，发高调。", 
            "吉光片羽休嫌少。", 
            "得良朋者般珍重，墨痕都笑。", 
            "但使今生逢知己，那怕三生潦倒。", 
            "毕竟是才人命好。", 
            "三复遗编三太息，有吴门、暗泪苏门啸。", 
            "幸不共，劫灰扫。"
        ], 
        "title": "金缕曲三首 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "往事君休道。", 
            "甚模糊、一分戎马，一分烟草。", 
            "唱罢南朝家山破，乐府焚翻旧稿。", 
            "猛回首乱离江表。", 
            "无限少陵身世感，向啼鹃、洒涕谈天宝。", 
            "已略变，盛唐调。", 
            "云萍散后音书少。", 
            "犹彷佛围城歌哭，朋尊欢笑。", 
            "三十年来文字饮，幻得风颠月倒。", 
            "总不似皖公青好。", 
            "问讯竹寒沙碧宅，怕骚魂、容易秋坟啸。", 
            "花落也，有谁扫。"
        ], 
        "title": "金缕曲三首 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "说与天知道。", 
            "问因甚、故人散雪，文人宿草。", 
            "此客居然求马骨，权当千金赋稿。", 
            "还怅望停云八表。", 
            "中有屋梁残月在，便零笺、没字都堪宝。", 
            "何况是，古时调。", 
            "九州未恨交游少。", 
            "只怕对茫茫尘海，无端啼笑。", 
            "似此高歌同患难，元白真教压倒。", 
            "从过后思量忒好。", 
            "烽火关山如梦里，念生平、我亦悲而啸。", 
            "铅样泪，不能扫。"
        ], 
        "title": "金缕曲三首 其三", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "笑阿侬魂儿太瘦，销来无可销者。", 
            "清歌曼舞寻常有，莫仿闲愁相惹。", 
            "行乐且。", 
            "算丝竹、陶情何必中年也。", 
            "流莺低骂。", 
            "看大白浮来，小红唱罢，词句付罗帕。", 
            "肠断矣，应是桓家子野。", 
            "一声檀板轻打。", 
            "无端触拨欢场泪，想到酒阑镫灺。", 
            "风月话。", 
            "把泊粉飘香，检入乌丝写。", 
            "黄金作斝。", 
            "要痛饮今宵，拚教醉死，死便葬花下。"
        ], 
        "title": "买陂塘", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "镜里春山眉欲语。", 
            "十里空江，红遍桃花雨。", 
            "仙犬一声天正午。", 
            "白云如海无寻处。", 
            "剪剪东风吹不住。", 
            "吹换秦时，几辈渔儿女。", 
            "烟唱收帆回别渚。", 
            "数枝柔橹摇春去。"
        ], 
        "title": "蝶恋花 春日题桃花源 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "盛代本无秦可避。", 
            "今日渔樵，旧日游仙地。", 
            "小小沧桑经第几。", 
            "水流又到人间世。", 
            "古月一丸飘冷翠。", 
            "照见千年，隔坞闲门闭。", 
            "天外有天红透矣。", 
            "桃花命竟长如此。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "匹马穿花。", 
            "十年作客，万里还家。", 
            "蚕尾今云，峨眉古雪，去矣天涯。", 
            "霜衾午夜闻笳。", 
            "应梦到关山月斜。", 
            "金粟楼头，玉松亭角，我在长沙。"
        ], 
        "title": "柳梢青 送人归蜀", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "吹箫吴市。自古英雄皆若此。", 
            "漫想逃禅。尚有恩雠未了然。", 
            "大江南北。才子谁知曾杀贼。", 
            "剑气三分。他日封侯让与君。"
        ], 
        "title": "减兰 与石重夫师铸夜话", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "秋到舵楼尖。", 
            "波平湿翠嵌。", 
            "有冷云黏住孤帆。", 
            "几点潇湘篷背雨，和别泪，上青衫。", 
            "剪烛共谁谭。", 
            "霜催酒力酣。", 
            "怎重衾添了还添。", 
            "今夜蘋花明月里，吹笛到，古江南。"
        ], 
        "title": "南楼令", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "红楼一角雨声声。", 
            "把酒也醒醒。", 
            "梦也醒醒。", 
            "罗帐有人扶病，太亭亭听听。", 
            "江南远到正清清。", 
            "更山也程程。", 
            "水也程程。", 
            "无奈晓风吹可，又行行卿卿。"
        ], 
        "title": "风马儿", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "帝子台高，秋九月、重阳天气。", 
            "问几处晚晴篱落，菊花开未。", 
            "蓝涧唫诗词客老，白衣送酒先生醉。", 
            "只古人旷达，与牢愁都成例。", 
            "白雁过霜痕，坠红叶、脱雨声至。", 
            "听潇湘涛，瑟瑟悲秋之泪。", 
            "华岳持螯名士派，彭城戏马英雄意。", 
            "对西风一笑，把茱萸秋山翠。"
        ], 
        "title": "上江虹 九日登定王台", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "才耶命耶，缘耶分耶，何劳问天。", 
            "只华年易过，悤悤十五，清班难厕，衮衮三千。", 
            "下第文章，少年名字，犹累他人万口传。", 
            "回头笑，把几场辛苦，当作游仙。", 
            "闲来负手江边。", 
            "要看尽人家上水船。", 
            "尽吹吾帽落，孙山而外，让伊鞭著，祖逖之先。", 
            "惨绿衣裳，愁红镫火，横笛高楼一惘然。", 
            "归来也，向秋风老屋，重觅萝牵。"
        ], 
        "title": "沁园春 癸酉秋闱落解", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "荒祠落叶歌延伫。", 
            "想见愁眉宇。", 
            "上帝无言，美人何处。", 
            "湘水流终古。", 
            "鬼镫数点摇秋雨。", 
            "薜荔寒如许。", 
            "一卷离骚，夜深时读。", 
            "似共灵均语。"
        ], 
        "title": "城头月 灵均祠", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "冰轮一弦。冰徽七弦。", 
            "水仙花下来弹。算知音最难。", 
            "烟痕翠峦。霜痕碧阑。", 
            "秋晓风露高寒。与嫦娥共闲。"
        ], 
        "title": "四字令", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "夕阳在地，认衣痕人影，与山争绿。", 
            "已是秋光将尽了，开遍岩天晚菊。", 
            "红叶中间，碧云下上，着个樵家屋。", 
            "输他儿女，能消这样清福。", 
            "经过秋士祠荒，夏王碑坏，吊古愁千斛。", 
            "眼底千年成代谢，几辈牢骚如仆。", 
            "读画烟明，游仙月冷，静抱泉声宿。", 
            "此间招隐，愿歌桂树遗曲。"
        ], 
        "title": "百字令 麓峰秋眺 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "麓宫高处，指遥天一白，湘流浩浩。", 
            "砧杵长沙三万户，不似此间秋好。", 
            "如此江山，几何岁月，都向愁中老。", 
            "半空吹笛，僧楼云气围绕。", 
            "且将上界星辰，下方烟雨，收拾归怀抱。", 
            "莫把登临无限感，换了尊前年少。", 
            "屈贾词章，朱张理学，大半知名早。", 
            "问来袖手，暮霞几朵红悄。"
        ], 
        "title": "百字令 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "倦修箫谱。", 
            "那得闲情绪。", 
            "数点冷萤青绿处。", 
            "摇得秋魂如雨。", 
            "衾窝著手成冰。", 
            "压梦更阑不成。", 
            "才要思量便黑，小红楼上疏镫。"
        ], 
        "title": "清平乐", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "胎禽倦舞。", 
            "正几枝照水，寒意如许。", 
            "篱院黄昏，不是亏他，香来没个寻处。", 
            "情仙萼绿妆成夜，漫比到、世间眉妩。", 
            "只教伊、郑重华年，休让玉箫吹去。", 
            "到此全空色相，怕无多影事，也被春误。", 
            "和病和愁，成梦成烟，毕竟有何情趣。", 
            "缟衣人远扉空闭，剩茜雪、一痕飘暮。", 
            "看万山、寒月如潮，中有香魂欲语。"
        ], 
        "title": "疏影 梅影，用红豆树馆韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "落红满地香成阵。东风吹得花心困。", 
            "愁杀惜芳人。斜阳深掩门。", 
            "人与春同命。春去春人病。", 
            "无奈更销魂。泪痕兼雨痕。"
        ], 
        "title": "菩萨鬘", 
        "type": "词", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "西望高峰黛色浮，山青一幅画图收。", 
            "干将炉铸安排九，剑气冲霄逼斗牛。"
        ], 
        "title": "青山", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "定峰西转势崔嵬，雅号女山异女堆。", 
            "空谷芳留人如玉，闲寻遗址有仙台。"
        ], 
        "title": "女山", 
        "type": "绝句", 
        "yun": "灰"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "天然矿产美江乡，白石嶙嶙作宝藏。", 
            "开凿居民安乐土，恰教利用惠工商。"
        ], 
        "title": "白石山", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "山形卑小宛如墩，下有嶙峋赤石根。", 
            "开凿为亭今已废，丹砂妙用孰探原。"
        ], 
        "title": "赤石山", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "为国干城誓敌歼，彭公号令本森严。", 
            "军中斩获殊京观，墓表高冈亦壮瞻。"
        ], 
        "title": "彭墓山", 
        "type": "绝句", 
        "yun": "盐"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "三十三山合境环，澄江形胜绝尘寰。", 
            "真龙归宿传何处？万寿名尊在此山。"
        ], 
        "title": "万寿山", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "君山西麓辟操场，训练兵戎集有方。", 
            "校武生童凭角艺，驰驱射击费评量。"
        ], 
        "title": "君山教场", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "价买江滨水草滩，兵民放牧各相安。", 
            "马肥足壮军行色，蹂躏无虞赖长官。"
        ], 
        "title": "牧马场", 
        "type": "绝句", 
        "yun": "寒"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "夏港元明最巨流，葫桥跨峙足千秋。", 
            "洞环二十波澜阔，疑是长虹一道浮。"
        ], 
        "title": "葫桥以", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "涧在真山出左冈，纡回远注石潭藏。", 
            "春来烂漫花开盛，疑是桃源夹水长。"
        ], 
        "title": "桃花涧", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "水色清寒迥异常，泉传弥勒在山冈。", 
            "桃枝剪取凭挥洒，一勺争携祓不祥。"
        ], 
        "title": "弥勒泉", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "泉水清甘酌虎跑，又名玉乳爱非嘲。", 
            "任携作酒成佳酿，遐迩名驰胜异胶。"
        ], 
        "title": "虎跑泉", 
        "type": "绝句", 
        "yun": "肴"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "白龙山麓有清泉，携取人间酿酒贤。", 
            "风味特殊陶令醉，名垂不让虎跑先。"
        ], 
        "title": "白龙泉", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "砂山泉水孰探原？香积名厨悟夙根。", 
            "一勺无多流石缝，闲供学士细评论。"
        ], 
        "title": "一勺泉", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "贪山西畔有深湾，人迹谁能到此间。", 
            "弥勒相传曾梦语，石头和尚许追攀。"
        ], 
        "title": "弥勒湾", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "白龙游绕在山巅，变幻无形有洞传。", 
            "燃烛三条深可入，雨祈灵应感神仙。"
        ], 
        "title": "白龙洞", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "寺传迎福住禅师，经写华岩绝妙姿。", 
            "掷笔铮然深入水，青莲矗立化冰池。"
        ], 
        "title": "冰莲池", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "一水莹然澈底清，池名不坠仗禅名。", 
            "螺皆截尾知怀德，鱼亦无鳞乐放生。"
        ], 
        "title": "放螺池", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "东坡遗迹纪香山，书法超然孰可攀？", 
            "砚洗芳流珍翰墨，一池清水认回环。"
        ], 
        "title": "洗砚池", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "憩息香山仰魏公，寺旁曲水引流通。", 
            "圣清题额留鸿雪，点缀禅林翰墨工。"
        ], 
        "title": "圣清池", 
        "type": "绝句", 
        "yun": "东"
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "篱外高枝厚朴花。", 
            "雨晴山鹊语喳喳。", 
            "斋罢道人无一事，数檐牙。", 
            "日与春迟弥澹水，梦随人散没开遮。", 
            "唤取樵青擎茗椀，碧萝芽。"
        ], 
        "title": "山花子", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "满泛雄黄酒。", 
            "且从容、艾符蒲剑，今年依旧。", 
            "安石榴花开几朵，太息吾行良久。", 
            "问客子、不归安否。", 
            "长月荒唐成毒月，付混元、合子张翁手。", 
            "何虫豸，强蟠纠。", 
            "清江湛湛平无皱。", 
            "御风来、终南进士，终葵杼首。", 
            "踏浪吴儿休竞渡，閒看吴娃竞走。", 
            "尽涂抹、青红新旧。", 
            "暮色苍然从远至，最高楼、倚望双虹彀。", 
            "墙角落，鸡虫斗。"
        ], 
        "title": "金缕曲 甲寅端阳", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "片雨清凉能泼火。", 
            "生日今朝，莲萼车轮破。", 
            "旧梦沈思无一可。", 
            "余生只欠王孙裸。", 
            "星影稀微萤影大。", 
            "暗碧冥濛，粒黍凝神我。", 
            "阁阁蛙声新勘过。", 
            "三官催缴私门课。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "釜山青，初阳村舍，桐乡昔意滋厚。", 
            "沧桑朝市都千变，尺步依然周亩。", 
            "葵麦茂。", 
            "伴台笠行归，虿发都人妇。", 
            "杜门窥牖。", 
            "问天道如何，遗民犹在，太息使君瘦。", 
            "人閒世，那得丹砂句漏。", 
            "萧然环堵五柳。", 
            "安期仙蹻今何在，缥缈晨霞海右。", 
            "芝三秀。", 
            "料一发千钧，荷担心如旧。", 
            "石头鍊否。", 
            "憯西北龙吟，东南虫化，天地共搔首。"
        ], 
        "title": "摸鱼子 题劳玉初釜山隐居图", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "乍鱼霞晕里，一掐新黄，奁隙晚妆点。", 
            "薄妒瑶台影，眉峰蹙，人天寂寞心眼。", 
            "春宵未展。", 
            "两纤纤，桂叶描懒。", 
            "认微步，碧海归来夜，怯罗袜尘浅。", 
            "留伴筝和琴散。", 
            "共玉清寂照，银渚低案。", 
            "绰约霜娥袂，掺离绪，春江愁夜潮满。", 
            "钩帘慢卷。", 
            "只暗尘火树斜见。", 
            "尽独处常娥，山河影，再生愿。"
        ], 
        "title": "眉妩 初月，和韵", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "五更转，睒睒大行星。", 
            "不寐得先醒。", 
            "万家梦里浑安帖，九霄露下忒清泠。", 
            "与丁宁，日莫出，事休生。", 
            "也漫道，山河皆幻影。", 
            "也须信，果瓜成笃病。", 
            "跳丸去，没前程。", 
            "螔蝓字画随涎出，蚵蚾鼓吹为官争。", 
            "碧翁翁，秋自瘦，泪难晴。"
        ], 
        "title": "最高楼", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "健骨金刚锁。", 
            "任铁围、八风飙起，四洲涛簸。", 
            "方丈维摩安稳在，时有天花飘堕。", 
            "有萨波、若师知我。", 
            "我梦千人石畔去，见生公、说法天龙卧。", 
            "寿者相，君知么。", 
            "寄声笑口应须破。", 
            "海中占、珠联璧合，再中日可。", 
            "艮地新年风起处，依旧司天台课。", 
            "把旧事、重提㦬懡。", 
            "二老风流相约去，醉长安、市上花三朵。", 
            "劝汝酒，一杯那。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "碧澜霁色，敛新寒，秋山为整妆容。", 
            "碧空禅撩，颠毛病秃，还来落帽西风。", 
            "人閒断蓬，著泪痕染遍江枫。", 
            "度关山万里云阴，伤禽不是楚人弓。", 
            "古往今来多事，尽牛山坐看，哀乐无穷。", 
            "坏井蛙声，危柯蚁梦，台边戏马悤悤。", 
            "骑马老公，莫青袍误了吴侬。", 
            "仗萸觞辟恶湔愁，愁来还荡胸。"
        ], 
        "title": "霜花腴 彊村示我九日词，感和", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "华阳旧馆，记清明上冢，网船归泊。", 
            "港尾溪头寻踏去，象设孙枝长托。", 
            "白槿编篱，青松偃盖，想像归田乐。", 
            "百弓量到，谁家邻比篱落。", 
            "何时墙角楼成，水湾门近，醧舫宾重酌。", 
            "添个玉堂宣唤影，深护层轩修幕。", 
            "诗派编图，瓣香呈佛，潜采光丘壑。", 
            "紫薇老矣，飘零长遁江角。"
        ], 
        "title": "念奴娇 曹秋岳竹垞图，今藏王息存处，出以索题，追和元韵", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "云起从东，云起从西。", 
            "打蓬蓬大帝蓑衣。", 
            "鼍鸣是否，鹙秃来兮。", 
            "总刈要晴，耕要雨，不舒齐。", 
            "巧语黄鹂，苦语鷤䳏。", 
            "泥滑滑竹里鸡啼。", 
            "谁家祭酒，若个阇黎。", 
            "任金刚眼，菩萨眼，一眯目蚩。"
        ], 
        "title": "行香子 其一", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "徙倚危楼，旷荡神州。", 
            "辊天门日月双毬。", 
            "齐云社蹴，白打钱投。", 
            "是二郎神，四圣观，趁场不。", 
            "雁字言愁，鹿角沈舟。", 
            "南北风来去无休。", 
            "可中下脚，输了缠头。", 
            "总水茫茫，沙浩浩，鬼啾啾。"
        ], 
        "title": "行香子 其二", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "问簸钱堂上，尽翌日枭卢几掷。", 
            "新年旧年，年华蝇扇翼。", 
            "蛛网禽迹。", 
            "信马垂鞭去，高桥回首，认槐安谁国。", 
            "滑稽履舄春芗泽。", 
            "广鬓香城，飞车绮陌，清歌尔汝怜惜。", 
            "怪东风多事，入户窥槅。", 
            "虚堂憩寂。", 
            "寄天青海碧。", 
            "未了平生梦，斟消息。", 
            "迷离燕雁归客。", 
            "总连环不断，春愁无极。", 
            "过人日，梅花岸帻。", 
            "强含韵，缠慢沈吟律犯，紫霞旁侧。", 
            "愁不断，船潮社汐。", 
            "数海桑，叶叶尘尘遍，麻姑记得。"
        ], 
        "title": "六丑 用美成韵", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "暂乞人閒解脱身。", 
            "安横何用闭樆门。", 
            "江上秋帆千里影。", 
            "风正。", 
            "归途万一妥归魂。", 
            "万树梢头敷座坐。", 
            "云过。", 
            "朗吟还见洞庭君。", 
            "一向松涛喧茗椀。", 
            "鱼眼。", 
            "先醒原是独醒人。"
        ], 
        "title": "定风波 寄詽斋", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "木兰花，玉溪悟后，的的假中不二。", 
            "秋思耗，悲来笑矣。", 
            "露滴幻香愁蕊。", 
            "汉国山河，秦关明月，楚客回风意。", 
            "咽竞气。", 
            "千载缠绵，鬼带殇戈，莫近汨罗宵济。", 
            "夜向晨，斗杓酹地，星霣吠流离碎。", 
            "如此江山，适来夫子，郁㱅钟山翠。", 
            "问归人归未，不是漆园早计。", 
            "大明王，西飞孔雀，覆遍光明金翅。", 
            "一念千年，十身九界，云海搴衣至。", 
            "任蟪蛄朝菌，斗诤黄帝岁，此心不去，也非来薏，妙莲华里。"
        ], 
        "title": "十二时慢 和鹤林靖韵", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "拆破贫儿衣上缕。", 
            "梦里分明，醒是瞢腾语。", 
            "门外天涯千里路。", 
            "到来莫作家乡住。", 
            "嚼碎云门玄妙句。", 
            "空也噇空，饥也知饥处。", 
            "谁见法身和露柱。", 
            "无星称上分釐觑。"
        ], 
        "title": "蝶恋花 读橘农詽斋词书后", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "年朝岁暮。", 
            "向消领湖漘，雁啼柔橹。", 
            "分轴编诗，倚声写梦，占得忘机逸旅。", 
            "一向椒芬凝酒，偏是蜡花窥户。", 
            "重点检旧春衫，一瓣心香荐否。", 
            "何处双缟袂，月地归来，白晓冰轮午。", 
            "照影波清，围炉夜永，几度移宫换羽。", 
            "零落潜夫旧事，都付补题新句。", 
            "为邀勒帝台春，回向歌边金缕。"
        ], 
        "title": "喜迁莺 和仁先韵却寄", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "轧茱萸，焦岩招手，词人共是仙曹。", 
            "泛凌江单舸，灵胥眼，海门高。", 
            "风雨年年重九，甚今年残照，与煖霜袍。", 
            "对江山、摇落不是旧题糕。", 
            "关塞路，影消梦消。", 
            "松寥阁自前朝。", 
            "呼旧酒，炙新螯。", 
            "望南山不见，寻寻觅觅，暮暮朝朝。", 
            "雁来数行题字，回帆掺，荡归潮。", 
            "尽人閒难开笑口，桑田掷米，新句得恁相招。", 
            "愁重痒搔。"
        ], 
        "title": "紫萸香慢 和彊村九日焦岩登高词", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "五十年来三世相，华胥梦里婆娑。", 
            "神光离合洛灵过。", 
            "天花原不落，休著老维摩。", 
            "露电无痕仙影在，江南江北愁多。", 
            "幽香小迟道人歌。", 
            "梁尘前日绕，柰许袜尘何。"
        ], 
        "title": "临江仙 缀玉轩主留赠小影，赋此以答", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "安石榴花开几次，睡乡还在他乡。", 
            "黄神镌得越巫章。", 
            "告天烦雀使，酿蜜要蜂王。", 
            "楼阁参差无尽意，凭阑惆怅斜阳。", 
            "惠风吹去禊亭觞。", 
            "飘零王略帖，数番付元章。"
        ], 
        "title": "其一 临江仙", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "昨日雨寒今日热，午风儿女钗符。", 
            "大夫角黍意何如。", 
            "九江山九面，九逝郢魂苏。", 
            "满酌雄黄除恶酒，老夫醉颊回朱。", 
            "三年蓄艾计非疏。", 
            "南山骑虎去，不见鬼捓揄。"
        ], 
        "title": "临江仙 其二 午日有寄", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "西北浮云车盖去，晚来心与飘风。", 
            "高楼独上与谁同。", 
            "名随三老隐，声在九歌终。", 
            "不是凭阑无下意，新来筋力添慵。", 
            "江心桃竹倚从容。", 
            "音书迟雁字，经本閟龙宫。"
        ], 
        "title": "临江仙 其三 彊村词来，调高意远，讽味不足，聊复继声", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "雄剑无端挂壁鸣。", 
            "秋涛摇废垒，转鼍更。", 
            "王良阁道照人行。", 
            "歌宛转，心抱北辰明。", 
            "云水谢浮名。", 
            "客心争日月，预期程。", 
            "与君回抚伯牙琴。", 
            "天风静，来有大龙听。"
        ], 
        "title": "小重山 客有歌鄂王词者，音节慨慷，感而赋此", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "谢阇黎，十年禁足，玉鞭忘了春骑。", 
            "夕阳漫想亭亭影，烘入澄江霞绮。", 
            "呼角里。", 
            "道收拾商芝，移种秦源里。", 
            "鹧鸪啼起。", 
            "便红雨纷纷，道人悟了，作饭了非计。", 
            "伤春目，多少蜂酣蝶戏。", 
            "不是凉州乐世。", 
            "散花天姊含颦见，不断花閒兴废。", 
            "楼笛倚。", 
            "便吹彻苍龙，难道悲华意。", 
            "东风休矣。", 
            "只笑也堪怜，开原多事，鹃血渍襟泪。"
        ], 
        "title": "摸鱼子 彊村写示龙华桃花词，依韵答之。是日寺僧约看花未往", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "猱升渐上最高峰，喘汗才收语笑同。", 
            "河汉倒悬行杖底，江湖齐落酒杯中。", 
            "泉兼风雨飞腾壮，山纳烟云变化重。", 
            "回首不嫌归路永，万松如鹤正浮空。"
        ], 
        "title": "大汉阳峰上作", 
        "type": "律诗", 
        "yun": null
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "酒市酣歌共慨慷，况兹挥手上河梁。", 
            "怀才盖聂身偏隐，授命于期目尚张。", 
            "落落死生原一瞬，悠悠成败亦何常。", 
            "渐离筑继荆卿剑，博浪椎兴人未亡。"
        ], 
        "title": "豁盦出示易水送别图中有予旧日题字并有榆生释戡两词家新作把览之余万感交集率题长句二首 其一", 
        "type": "律诗", 
        "yun": "阳"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "少壮今成两鬓霜，画图重对益彷徨。", 
            "生惭郑国延韩命，死羡汪锜作鲁殇。", 
            "有限山河供堕甑，无多涕泪泣亡羊。", 
            "相期更聚神州铁，铸出金城万里长。"
        ], 
        "title": "豁盦出示易水送别图中有予旧日题字并有榆生释戡两词家新作把览之余万感交集率题长句二首 其二", 
        "type": "律诗", 
        "yun": "阳"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "笑将远响答清吟，叶在欹巾酒在襟。", 
            "天淡云霞自明媚，林空岩壑更深沉。", 
            "茱萸枨触思亲感，碑版勾留考古心。", 
            "咫尺名山时入梦，偶逢佳节得登临。"
        ], 
        "title": "重九游西石岩", 
        "type": "律诗", 
        "yun": "侵"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "忧来如病亦绵绵，一读黄书一泫然。", 
            "瓜蔓已都无可摘，豆箕何苦更相煎。", 
            "笳中霜月凄无色，画里江城黯自怜。", 
            "莫向燕台回首望，荆榛零落带寒烟。"
        ], 
        "title": "有感", 
        "type": "律诗", 
        "yun": "先"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "树犹如此况生平，动我苍茫思古情。", 
            "千里不堪闻路哭，一鸣岂为令人惊。", 
            "疏阴落落无蟠节，枯叶萧萧有恨声。", 
            "寥寂阶前坐相对，南枝留得夕阳明。"
        ], 
        "title": "咏杨椒山先生手所植榆树", 
        "type": "律诗", 
        "yun": "庚"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "西风庭院夜深沉，彻耳秋声感不禁。", 
            "伏枥骅骝千里志，经霜乔木百年心。", 
            "南冠未改支离态，画角中含激楚音。", 
            "多谢青燐慰岑寂，残宵犹自伴孤吟。"
        ], 
        "title": "狱中杂感 其一", 
        "type": "律诗", 
        "yun": "侵"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "煤山云树总凄然，荆棘铜驼几变迁。", 
            "行去已无乾净土，忧来徒唤奈何天。", 
            "瞻乌不尽林宗恨，赋鵩知伤贾傅年。", 
            "一死心期殊未了，此头须向国门悬。"
        ], 
        "title": "狱中杂感 其二", 
        "type": "律诗", 
        "yun": "先"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "落叶空庭夜籁微，故人梦里两依依。", 
            "风萧易水今犹昨，魂度枫林是也非。", 
            "入地相逢虽不愧，擘山无路欲何归。", 
            "记从共洒新亭泪，忍使啼痕又满衣。"
        ], 
        "title": "秋夜", 
        "type": "律诗", 
        "yun": "微"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "血钟英响满天涯，不数当年博浪沙。", 
            "石虎果然能没羽，城狐知否悔磨牙。", 
            "须衔剑底情何暇，犀照矶头语岂夸。", 
            "长记越台春欲暮，女墙红遍木棉花。"
        ], 
        "title": "狱中闻温生才刺孚琦事", 
        "type": "律诗", 
        "yun": "麻"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "欲将诗思乱闲愁，却惹茫茫感不收。", 
            "九死形骸惭放浪，十年师友负绸缪。", 
            "残灯难续寒更梦，归雁空随欲断眸。", 
            "最是月明邻笛起，伶俜吟影淡于秋。"
        ], 
        "title": "辛亥三月二十九日广州之役，余在北京狱中，偶闻狱卒道一二，未能详也，诗以寄感 其一", 
        "type": "律诗", 
        "yun": "尤"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "珠江难觅一双鱼，永夜愁人惨不舒。", 
            "南浦离怀虽易遣，枫林噩梦漫全虚。", 
            "鹃魂若化知何处，马革能酬愧不如。", 
            "凄绝昨宵灯影里，故人颜色渐模糊。"
        ], 
        "title": "辛亥三月二十九日广州之役，余在北京狱中，偶闻狱卒道一二，未能详也，诗以寄感 其二", 
        "type": "律诗", 
        "yun": null
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "昌平园寝郁参差，想见尘清漠北时。", 
            "地老天荒终有恨，山环水抱亦无奇。", 
            "铜驼魏阙芜仍没，石马昭陵汗已滋。", 
            "索与虬松同醉倒，不须惆怅读碑辞。"
        ], 
        "title": "游昌平陵", 
        "type": "律诗", 
        "yun": "支"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "猎猎旌旗控上游，越王台榭只荒邱。", 
            "一枝漫向鹪鹩借，三窟谁为狡兔谋。", 
            "节度义儿良有幸，相公曲子定无愁。", 
            "过江名士多于鲫，只恐新亭泪不收。"
        ], 
        "title": "广州感事", 
        "type": "律诗", 
        "yun": "尤"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "灯影柁楼起夕阴，早秋凉气感人心。", 
            "愁生庾信江南赋，意远成连海上琴。", 
            "明月不来天寂寂，繁霜初下夜沈沈。", 
            "块然亦自成清梦，三两疏星落我襟。"
        ], 
        "title": "舟出吴淞口作", 
        "type": "律诗", 
        "yun": "侵"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "平原秋气正漫漫，步上河梁欲别难。", 
            "弹指光阴弥可恋，积胸磊块未能欢。", 
            "巢成苦被飞鸮妒，露重遥知落雁寒。", 
            "久立橹声帆影里，不辞吹浪湿衣单。"
        ], 
        "title": "展堂养疴江之岛，余往省之，留十日归。舟中寄以此诗", 
        "type": "律诗", 
        "yun": "寒"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "地球一角忽飞去，留得茫茫海水平。", 
            "却化月华临夜静，顿令波影为秋清。", 
            "单衣凉露盈盈在，短鬓微风沨沨生。", 
            "斗转参横仍不寐，要看霞采半天明。"
        ], 
        "title": "太平洋舟中玩月。达尔文尝云月自地体脱卸而出，其所留之洼痕即今之太平洋也。戏以此意搆为长句", 
        "type": "律诗", 
        "yun": "庚"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "一襟海气晕成冰，天宇沈沈叩不应。", 
            "缺月因风如欲坠，疏星在水忽生棱。", 
            "闻歌自愧隅常向，读史微嫌泪易凝。", 
            "故国未须回首望，小舟深入浪千层。"
        ], 
        "title": "自上海放舟，横太平洋经美国赴法国，舟中感赋", 
        "type": "律诗", 
        "yun": "蒸"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "乌篷十日风兼雨，初见春波日影融。", 
            "家在微茫苍霭外，舟行窈窕绿湾中。", 
            "鸾飘凤泊年年事，水秀山明处处同。", 
            "双照楼中人底似？莫教惆怅首飞蓬。"
        ], 
        "title": "舟次檀香山书寄冰如", 
        "type": "律诗", 
        "yun": "东"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "鸥影微茫海气春，雨收馀霭碧天匀。", 
            "波凝绿蚁风无翼，浪蹙金蛇月有鳞。", 
            "始信琼楼原不远，却妨罗袜易生尘。", 
            "钟声已与人俱寂，袖手危阑露满身。"
        ], 
        "title": "十一月八日自广州赴上海舟中作", 
        "type": "律诗", 
        "yun": "真"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "飞鸟茫茫岁月徂，沸空铙吹杂悲吁。", 
            "九原面目真如见，百劫山河总不殊。", 
            "树木十年萌蘖少，断篷万里往来疏。", 
            "读碑堕泪人间事，新鬼为邻影未孤。"
        ], 
        "title": "十年三月二十九日，黄花岗七十二烈士墓下作", 
        "type": "律诗", 
        "yun": null
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "鹤瞑髹栏日上迟，南枝红影静中移。", 
            "由来潇洒出尘者，定有芳华绝世姿。", 
            "风骨转教添妩媚，冬心聊复寄冲夷。", 
            "与君冰雪周旋久，欲近脂香似未宜。"
        ], 
        "title": "生平不解作咏物诗，冬窗晴暖，红梅作花，眷然不能已于言 其一", 
        "type": "律诗", 
        "yun": "支"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "朝霞和雪作肌肤，更把宫砂渍臂腴。", 
            "火齐光芒娇欲吐，水沈香气暗相濡。", 
            "终留玉洁冰清在，自与嫣红姹紫殊。", 
            "底事凝脂生薄晕，似闻佳婿是林逋。"
        ], 
        "title": "生平不解作咏物诗，冬窗晴暖，红梅作花，眷然不能已于言 其二", 
        "type": "律诗", 
        "yun": "虞"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "拂拭书城不染尘，瓶花旖旎有馀春。", 
            "开编真似逢知己，得句还愁后古人。", 
            "梅雨池塘鱼自乐，楝花帘幕燕初驯。", 
            "近来何事关心最？一纸书来万里亲。"
        ], 
        "title": "初夏即事寄冰如", 
        "type": "律诗", 
        "yun": "真"
    }, 
    {
        "author": "沈瑜庆", 
        "era": "近现代", 
        "subtype": "七言律诗", 
        "text": [
            "天道宁教裨灶知，忧时未用苦吟诗。", 
            "一官江海归何日，满目流亡念在兹。", 
            "竹木劳人怜我拙，斗钟为德恐君疲。", 
            "长堤障水无穷利，远迹涂山问导师。"
        ], 
        "title": "答冯梦华太守次冯庵原韵", 
        "type": "律诗", 
        "yun": "支"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "月色何清腴，团团明镜姿。", 
            "玲珑媚瑶簟，窈窕映兰闺。", 
            "秋花不自好，含意弄霏微。", 
            "座有双明珠，流彩入幽菲。", 
            "揽以慰我怀，忽忽生遐思。", 
            "愿言托灵鹊，衔之西北飞。"
        ], 
        "title": "拟古 （二首） 其一", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "迢迢西北驰，去去洛阳道。", 
            "洛阳非无花，清露滋秋草。", 
            "岂唯滋秋草，水深多泥淖。", 
            "驱车若为行，马鸣风浩浩。", 
            "凄我羁旅心，沉忧恐速老。", 
            "东邻有新声，间以筝琶抱。", 
            "强起理清尊，一醉颜色好。"
        ], 
        "title": "拟古 （二首） 其二", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "铜瓶尺半不为短，清泉半尺不为浅。", 
            "中有两枝三枝梅，短枝拗折生冰苔。", 
            "长吟曼语千徘徊，秘香飞出盘云罍。", 
            "瑶妃幽窅无鸾媒，琼花瘦尽还须开。", 
            "龙卵初破凤初胎，座中隐隐闻春雷。", 
            "玉女十万朝天回，火玉六出杂明瑰。", 
            "玲珑窗户飞红埃，步虚声落云屏隈。", 
            "坐笑刘彻非仙才，巾笈百卷胡为哉？", 
            "人生寿命徒疑猜，尊酒全胜登蓬莱。", 
            "对此一饮复一咍，丹鹤散去旋归来。"
        ], 
        "title": "赋铜瓶梅花", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "远思凌浮云，澄怀悦棐几。", 
            "缅怀林泉居，云何在官里。", 
            "虽无山水胜，颇具花竹美。", 
            "短亭惬游目，曲沼荡心滓。", 
            "哦诗送白日，流光惊电驶。", 
            "十载四出入，人事悲生死。", 
            "顿令风雅绪，一紊不可理。", 
            "马尾南山云，马首黄埃起。", 
            "郁郁返故庐，敝褐长安市。", 
            "道旁连甲第，煊赫者谁子？", 
            "舆服何豪华，言状何下俚？", 
            "芒芒九陌间，万辙同一轨。", 
            "冀北藐神驹，辽东珍白豕。", 
            "井蛙语沧海，见小多如此。", 
            "傥荡中时忌，动辄得谤毁。", 
            "和光嗟偃蹇，同俗费钩揣。", 
            "世敝缛礼文，指摘及冠履。", 
            "莽莽元规尘，污人莫可迩。", 
            "颇忆终南径，延亘馀千里。", 
            "险巇讵所安，清旷乃足喜。", 
            "处境难具良，得半亦云已。", 
            "若论独善怀，未必非昨是。", 
            "独惭烟霞俦，谓非今世士。", 
            "所贵精神完，焉可议形似。", 
            "挟艺事权要，志士亦足耻。", 
            "吾辈荣浮名，有如长江水。"
        ], 
        "title": "小斋兀坐感旧咏怀，寄远兄兼弟并呈星姊", 
        "type": "古风", 
        "yun": "纸"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "今日不乐复何喜，风雨沉沉动江水。", 
            "越台云物望中断，吴苑莺花尘底死。", 
            "去年城头乌夜啼，坐中有客念愁凄。", 
            "今年乌飞夜将旦，东方大星光灿灿。", 
            "星光忽堕酒光紫，杯酒英雄数谁子？", 
            "屋头老树纷披离，百年彊干无丑枝。", 
            "拗枝作箸食不下，弹剑长歌泪如泻。"
        ], 
        "title": "今日不乐拉杂为此", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "霜日普无精，晖晖动寒色。", 
            "开轩延朝气，清露泫然入。", 
            "中庭无草木，秋光胡由得。", 
            "凉风在户牖，何时不相及。", 
            "天时固鞧迫，人事待比饬。", 
            "悠悠岁暮怀，感之百忧集。", 
            "匪唯衣裳单，我民念食息。", 
            "年少爱春华，历兹终嘿嘿。", 
            "庄杀天地然，慨叹中肠直。", 
            "何须酤美酒，浊醪犹足挹。", 
            "黄菊以乐饥，相将葆贞德。"
        ], 
        "title": "秋日杂诗 其一", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "晨雀噪檐端，啁啾不能休。", 
            "寄言谓晨雀，尔鸣将焉求？", 
            "飘摇风雨急，何用事绸缪。", 
            "八表俨同昏，日月固不周。", 
            "兹乃天攸为，要非人可谋。", 
            "浮沉匪我愿，避世资车舟。", 
            "羡尔健两翼，倏忽任所游。", 
            "寥廓讵不远，罻罗安足仇。", 
            "世途多荆棘，人禽共一忧。", 
            "寄言谓晨雀，尔鸣将焉求！"
        ], 
        "title": "秋日杂诗 其二", 
        "type": "古风", 
        "yun": "尤"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "平波荡轻舟，徐风散烦襟。", 
            "孤山在人境，避俗暂幽寻。", 
            "迭嶂挂微阳，澄湖渺且深。", 
            "昔时充隐地，梅花成故林。", 
            "高人不可见，空谷叹遗音。", 
            "举世无伯牙，谁为写瑶琴？", 
            "长啸感玄鹤，逌然江海心。"
        ], 
        "title": "泛舟至孤山作", 
        "type": "古风", 
        "yun": "侵"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "洪濛辟宇合，太古崇二皇。", 
            "遂令构治乱，君臣紊天常。", 
            "仁哉混沌氏，七窍以凿伤。", 
            "圣哲终何营？跬步嗟迷阳。"
        ], 
        "title": "杂感 （八首） 其一", 
        "type": "古风", 
        "yun": "阳"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "董生佐武皇，六经日月悬。", 
            "自从仓沮来，事象穷其玄。", 
            "啾啾鬼神泣，忧患何时蠲？", 
            "毁书坑儒生，远矣嬴政贤。"
        ], 
        "title": "杂感 （八首） 其二", 
        "type": "古风", 
        "yun": "先"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "日月丽中天，众星安在哉？", 
            "元经接获麟，藐尔王佐才。", 
            "被发祭郊野，名山望君来。", 
            "怀生知顺则，经纶布九垓。"
        ], 
        "title": "杂感 （八首） 其三", 
        "type": "古风", 
        "yun": "灰"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "伐国不肯言，寂寞扬子云。", 
            "渊渊陶彭泽，曾无代禅文。", 
            "明哲古所希，危行寄人群。", 
            "饮酒复饮酒，侵晨达日曛。"
        ], 
        "title": "杂感 （八首） 其四", 
        "type": "古风", 
        "yun": "文"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "求仙复何许？云在三神山。", 
            "海风引舟去，望见三青鸾。", 
            "饵术不获年，持斋使人鳏。", 
            "寄谢尘世人，长醉保朱颜。"
        ], 
        "title": "杂感 （八首） 其五", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "壮士梦田猎，射虎南山头。", 
            "朝来泪盈握，功实不相侔。", 
            "宝剑为我友，黄金为我仇。", 
            "骏足轻万里，羁绊将何求？"
        ], 
        "title": "杂感 （八首） 其六", 
        "type": "古风", 
        "yun": "尤"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "憧憧出门去，黄埃杂车马。", 
            "相逢大道傍，谁肯为我下？", 
            "仰天招白云，御我之旷野。", 
            "呦呦麋鹿音，和者一何寡！"
        ], 
        "title": "杂感 （八首） 其七", 
        "type": "古风", 
        "yun": "马"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "朝日射棂槛，暮雨洒床帷。", 
            "圜道绝偏私，无喜复何悲！", 
            "揽镜对形影，还问子为谁？", 
            "当身本无物，焉知有是非。"
        ], 
        "title": "杂感 （八首） 其八", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "凌虚靡劲翮，逍遥陜八荒。", 
            "霜雪交四序，冥色生高堂。", 
            "坐阅尘世人，忧艰竞侯王。", 
            "渊渊山水理，于兹异炎凉。", 
            "诛茅媚穹谷，怀哉此周行。", 
            "高名今见殉，寂寞岂其常。", 
            "沈沦既不易，萌志即高翔。"
        ], 
        "title": "题灵峰寺补梅庵 其一", 
        "type": "古风", 
        "yun": "阳"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "昔闻市朝隐，今见丘山性。", 
            "循隙遵荒途，服御迫从政。", 
            "高怀缅前修，倞志崇逸行。", 
            "灵峰何年辟，山寺弥幽夐。", 
            "故老厌喧嚣，颇言寄觞咏。", 
            "风雪满天地，不踏孤山径。", 
            "寒葩岂终荣，根枯随岁竟。", 
            "三椽写新构，百树复前盛。", 
            "障岩修竹密，凿土方池净。", 
            "惬心在寓目，苍翠深相映。", 
            "栖止爱长夏，非必悦冬令。", 
            "沈冥契妙理，世缘绝将迎。", 
            "幽籁发清虚，知情信予圣。"
        ], 
        "title": "题灵峰寺补梅庵 其二", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "少欲决世网，叔季郁忧心。", 
            "嘉遁讵不念，岁月坐浮沉。", 
            "淹留力事蓄，尘秽愧书琴。", 
            "乡邦佳山水，及兹颇幽寻。", 
            "出意埃壒内，微尚感苔岑。", 
            "清赏寄高咏，逸情美薄斟。", 
            "仁德乐崇峻，林峦理致深。", 
            "岂要适俗韵，烟霞饷知音。", 
            "嘒嘒新蝉响，冥冥灌木阴。", 
            "良候伊可怀，当风愿投簪。"
        ], 
        "title": "题灵峰寺补梅庵 其三", 
        "type": "古风", 
        "yun": "侵"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "长卿工谢病，一坐倒金樽。", 
            "知音在新寡，琴心春以温。", 
            "孰云佣保贱，牛酒献当门。", 
            "时无杨狗监，终负卓王孙。"
        ], 
        "title": "文儒咏 司马相如", 
        "type": "古风", 
        "yun": "元"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "济济罗诸彦，明时信康哉。", 
            "南皮乐高会，西园良夜开。", 
            "绸缪结君心，自竭理无乖。", 
            "不睹桢与干，谁论邺宫材？"
        ], 
        "title": "文儒咏 建安七子", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "官阶何足论，太守犹步兵。", 
            "时既失斟酌，怨愤亦殊情。", 
            "旨酒信无功，新诗厉金声。", 
            "异彼竹林咏，不及山王名。"
        ], 
        "title": "文儒咏 颜延之", 
        "type": "古风", 
        "yun": "庚"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "伊人实北秀，在璞媲楚玉。", 
            "不作侯山碑，谁知马坊辱？", 
            "德素敷文表，深情蕴终曲。", 
            "虚惭食弊襦，终饿晋阳狱。"
        ], 
        "title": "文儒咏 温子升", 
        "type": "古风", 
        "yun": "沃"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "刘生赋六合，才识自惊众。", 
            "郦李不蔽贤，魏邢何多讽。", 
            "干君敷帝道，除令志神梦。", 
            "堪嗟时不济，鬼语时矜重。"
        ], 
        "title": "文儒咏 刘昼", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "渊渊王辅嗣，弱冠尚玄虚。", 
            "解老既洞鉴，学易亦超摅。", 
            "若人忽云殁，斯道归丘墟。", 
            "百年得陆生，精契遥相符。", 
            "酬酢通神明，幽显道不殊。", 
            "迷途吾不叹，所叹失其居。", 
            "空令百世后，游想在遗书。"
        ], 
        "title": "读《晋书 陆云传》有作", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "念彼巢林鸟，嘤嘤复何为？", 
            "托迹人群里，离群良可悲。", 
            "接交自密迩，君子淡相期。", 
            "至性非骨肉，世事多危疑。", 
            "在昔管鲍交，何能无所欺。", 
            "久久精诚著，道义犹未亏。"
        ], 
        "title": "拟古", 
        "type": "古风", 
        "yun": "支"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "吉人非自吉，贤士竟谁贤。", 
            "黪黩风尘里，冥漠罂槽前。", 
            "物情著未兆，人意轻未然。", 
            "不值永嘉末，宁思正始年！"
        ], 
        "title": "咏怀 （五首） 其一", 
        "type": "古风", 
        "yun": "先"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "新沐宜振衣，新浴必弹冠。", 
            "如何芳洁性，举世见其难。", 
            "郁郁青云路，由来非一端。", 
            "桃李熙春阳，松柏生夏寒。", 
            "谁将两种意，取并一朝看。"
        ], 
        "title": "咏怀 （五首） 其二", 
        "type": "古风", 
        "yun": "寒"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "世俗爱朝荣，古人玩芳草。", 
            "朝荣零露前，芳草天涯道。", 
            "时序暗已移，鶗鴂鸣非早。", 
            "安得神仙人，令我颜色好。", 
            "石室与瑶池，寂寞三青鸟。", 
            "人生竟何待，所忧不速老。"
        ], 
        "title": "咏怀 （五首） 其四", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "君言子谷死，我闻情恻恻。", 
            "满坐谈笑人，一时皆太息。", 
            "平生殊可怜，痴黠人莫识。", 
            "既不游方外，亦不拘绳墨。", 
            "任性以行游，关心惟食色。", 
            "大嚼酒案旁，呆坐歌筵侧。", 
            "寻常觉无用，当此见风力。", 
            "十年春申楼，一饱犹能忆。", 
            "于今八宝饭，和尚吃不得。"
        ], 
        "title": "刘三来言子谷死矣", 
        "type": "古风", 
        "yun": "职"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "读书无近功，浸淫义乃见。", 
            "简编三绝韦，意精易可赞。", 
            "轻浮矜一知，文字黠者衒。", 
            "安足致世用，遂为世所贱。", 
            "有书如无书，识者同一叹。", 
            "束书更不观，事功方炳焕。"
        ], 
        "title": "秋明室杂诗（五十二首录三十） 其一", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "寒冻与暑铄，困人人鲜怒。", 
            "小苦至大顺，天道行之素。", 
            "时令即有乖，终必复常度。", 
            "是以民信天，于天无所忤。", 
            "虽死而无怨，文王法天故。"
        ], 
        "title": "秋明室杂诗（五十二首录三十） 其二", 
        "type": "古风", 
        "yun": "遇"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "老马嘶故枥，残蝉咽柳条。", 
            "安得复嘒嘒，犹自思萧萧。", 
            "异形有同心，百感共一遭。", 
            "气结不能言，万里寒刁骚。"
        ], 
        "title": "秋明室杂诗（五十二首录三十） 其三", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "处世既非易，自处良复难。", 
            "日旰不甘食，披衣起夜阑。", 
            "皇皇欲何补？时逝力亦殚。", 
            "古来贤达人，引酒强自宽。", 
            "老松卧云壑，萧瑟生风湍。"
        ], 
        "title": "秋明室杂诗（五十二首录三十） 其四", 
        "type": "古风", 
        "yun": "寒"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "宋固有南北，唐亦分三四。", 
            "六朝与两汉，杂然竞鼓吹。", 
            "其实实诗论，止一非有二。", 
            "一言以蔽之，托兴以言志。", 
            "所贵无邪思，浅深随文字。", 
            "合作自有人，未因时代异。"
        ], 
        "title": "秋明室杂诗（五十二首录三十） 其五", 
        "type": "古风", 
        "yun": "寘"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "少读涪翁诗，每发下士笑。", 
            "晚学差有味，犹愧未闻道。", 
            "寥寥千载间，斯人惜怀抱。", 
            "森泓不可言，悲深知语妙。"
        ], 
        "title": "秋明室杂诗（五十二首录三十） 其六", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "一念生参差，万端付怠惰。", 
            "腾腾十二时，并作一日过。", 
            "连山屹不移，澄江净莫唾。", 
            "相看不相涉，眯目飞尘堁。", 
            "礼乐在衣食，道义出冻饿。", 
            "为己抑为人，兼独两无那。", 
            "昔嘲夷齐阵，今遂无一个。", 
            "此辈诚清流，旋供浊流涴。", 
            "彼哉求田人，亦就床下卧。"
        ], 
        "title": "秋明室杂诗（五十二首录三十） 其七", 
        "type": "古风", 
        "yun": "个"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "光辉烂朱阁，摩天插云里。", 
            "平陆忽掀簸，墙宇倾欲圯。", 
            "阁上戏明琼，酣嬉谁家子？", 
            "翻翻巢幕燕，火炎无全理。", 
            "谁无骨肉爱，愤然挟之起。", 
            "独醒众已醉，宁故别人己。", 
            "推枕起徬徨，世事何遽尔！"
        ], 
        "title": "秋明室杂诗（五十二首录三十） 其八", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "吾生诚苦晚，纷然欣多遇。", 
            "瞻前非一新，察往非一故。", 
            "损益今攸为，因革古所具。", 
            "只此斟酌间，遂成当世务。", 
            "向来注六经，安知无谬误？", 
            "圣贤蓄德音，读者在章句。"
        ], 
        "title": "秋明室杂诗（五十二首录三十） 其九", 
        "type": "古风", 
        "yun": "遇"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "世情得失间，蹙蹙靡所便。", 
            "达人解其会，作《易》写忧患。", 
            "日月昭明示，阴阳复幽赞。", 
            "理静无悬殊，迹动有异变。", 
            "易简得要约，三《易》还一贯。", 
            "远说固莫穷，近察察可见。", 
            "无为心眼役，离经成虚玩。"
        ], 
        "title": "秋明室杂诗（五十二首录三十） 其十", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "黄流接混茫，浩浩下泥沙。", 
            "九曲如有让，千里谁能遮？", 
            "怀哉利济功，漂溺复无涯。", 
            "始以一线源，纳彼万派差。", 
            "不息成其大，感之长咨嗟！"
        ], 
        "title": "秋明室杂诗（五十二首录三十） 其十一", 
        "type": "古风", 
        "yun": "麻"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "风吹庭前树，不复分昨今。", 
            "花花更新朵，叶叶生旧阴。", 
            "月照堂上樽，何由别浅深。", 
            "朱颜映潋滟，华发看侵寻。", 
            "泠泠七弦琴，寥寥万古心。", 
            "一弹再三叹，持此感知音。"
        ], 
        "title": "秋明室杂诗（五十二首录三十） 其十二", 
        "type": "古风", 
        "yun": "侵"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "灼灼鸡冠花，昂然当阶前。", 
            "凉飙翻岂动，秋阳曜更妍。", 
            "泯彼开落迹，无为图画传。", 
            "杂之百卉间，所立卓不偏。", 
            "向来绝品题，此事或当贤。"
        ], 
        "title": "秋明室杂诗（五十二首录三十） 其十三", 
        "type": "古风", 
        "yun": "先"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "小草守本根，而不殉世情。", 
            "庭野无二致，古今同一荣。", 
            "每被秋霜杀，还共春阳生。", 
            "践踏随所遭，俯仰岂不平！", 
            "寻常乃如此，松柏有高名。"
        ], 
        "title": "秋明室杂诗（五十二首录三十） 其十四", 
        "type": "古风", 
        "yun": "庚"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "团枝非一实，连林非一花。", 
            "风翻明胜锦，霜垂烂若霞。", 
            "狂蜂不禁入，好鸟还思家。", 
            "正为色味来，此事堪咨嗟！"
        ], 
        "title": "秋明室杂诗（五十二首录三十） 其十五", 
        "type": "古风", 
        "yun": "麻"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "渊明但饮酒，诗成倩人书。", 
            "既书还阁置，所怀良已舒。", 
            "翻从千载下，津津味其馀。", 
            "好鸟鸣林间，枝条仍扶疏。", 
            "三复当日言，不乐复何如！"
        ], 
        "title": "秋明室杂诗（五十二首录三十） 其十六", 
        "type": "古风", 
        "yun": "鱼"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "人生忧患间，非病即惊老。", 
            "神意固有馀，形骸难久好。", 
            "白日去堂堂，悲叹迹如扫。", 
            "赴此百年期，终须一日保。"
        ], 
        "title": "秋明室杂诗（五十二首录三十） 其十七", 
        "type": "古风", 
        "yun": "皓"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "霜风惊草木，叶落还归根。", 
            "流水赴大壑，不复顾其源。", 
            "此自何得丧，百虑煎精魂。", 
            "悠游可卒岁，世事难具论。"
        ], 
        "title": "秋明室杂诗（五十二首录三十） 其十八", 
        "type": "古风", 
        "yun": "元"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "西风飘落叶，哀蝉噤无声。", 
            "严霜杀百草，唧唧寒螀鸣。", 
            "岂不感气候，而能持素情。", 
            "微物有如此，因之念平生。"
        ], 
        "title": "秋明室杂诗（五十二首录三十） 其十九", 
        "type": "古风", 
        "yun": "庚"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "风前芙蓉花，既开卷始落。", 
            "霜下黄金英，枝头乾灼灼。", 
            "春红岂不好，分飞意落漠。", 
            "生死还相保，感念平生约。"
        ], 
        "title": "秋明室杂诗（五十二首录三十） 其二十", 
        "type": "古风", 
        "yun": "药"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "夜雨怨巴山，巴山那得知！", 
            "巴山常夜雨，未异从来时。", 
            "悠悠古人心，沈沈今日思。", 
            "且莫论古今，但咏西窗诗。"
        ], 
        "title": "秋明室杂诗（五十二首录三十） 其二十一", 
        "type": "古风", 
        "yun": "支"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "喔喔鸡相和，闻知非恶声。", 
            "细雨洒灯前，夜窗殊未明。", 
            "万里有同心，千载无异情。", 
            "感兹不能寝，起坐何由平！"
        ], 
        "title": "秋明室杂诗（五十二首录三十） 其二十二", 
        "type": "古风", 
        "yun": "庚"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "蜀道最崎岖，难于上青天。", 
            "气流有波折，御风善泠然。", 
            "涉滩更陟岭，动成溺与颠。", 
            "有迹终可辨，世路谁能便？", 
            "心兵久已起，谈笑方樽前。"
        ], 
        "title": "秋明室杂诗（五十二首录三十） 其二十三", 
        "type": "古风", 
        "yun": "先"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "绮窗紫霞怀，王母妙颜开。", 
            "谁能轻万里，一上昆崙来！", 
            "蟠桃满玄圃，圆月临瑶台。", 
            "似闻天上乐，还为人间哀。", 
            "长谣思周穆，当时亦费才。"
        ], 
        "title": "秋明室杂诗（五十二首录三十） 其二十四", 
        "type": "古风", 
        "yun": "灰"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "至动叹逝水，至静仰高山。", 
            "山水各动静，人意参其间。", 
            "俨若握枢机，息息遂相关。", 
            "一身备万物，行之宁匪艰！"
        ], 
        "title": "秋明室杂诗（五十二首录三十） 其二十五", 
        "type": "古风", 
        "yun": "删"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "江北望江南，迢迢俨千里。", 
            "江南隔江北，盈盈但一水。", 
            "将心托明月，并入流波里。", 
            "流波青天色，夜夜情无已。", 
            "一任往来风，吹波连岸起。", 
            "岸上依楼人，脉脉当会此。"
        ], 
        "title": "秋明室杂诗（五十二首录三十） 其二十六", 
        "type": "古风", 
        "yun": "纸"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "斯人非圣贤，差失孰能免。", 
            "观过可知仁，是非难骤辨。", 
            "贻害固在恶，败绩或因善。", 
            "流弊每易滋，安得不加勉！"
        ], 
        "title": "秋明室杂诗（五十二首录三十） 其二十七", 
        "type": "古风", 
        "yun": "铣"
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "中夜弹鸣琴，阮公起徘徊。", 
            "无夕不饮酒，陶令胡为哉？", 
            "一灯照暗室，五字蕴奇才。", 
            "今情殊未已，古意却渐回。", 
            "持此一卷书，叩彼千载怀。", 
            "佳城闭已久，郁郁谁为开？"
        ], 
        "title": "秋明室杂诗（五十二首录三十） 其二十八", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "多难历诈虞，鸟兽可以群。", 
            "礼法日以疏，野性日以亲。", 
            "未要返三古，正尔任其真。", 
            "世间事文字，辨析方斤斤。"
        ], 
        "title": "秋明室杂诗（五十二首录三十） 其二十九", 
        "type": "古风", 
        "yun": null
    }, 
    {
        "author": "沈尹默", 
        "era": "近现代", 
        "subtype": null, 
        "text": [
            "循发视所亲，终焉墨而止。", 
            "正以无言词，弥复有情理。", 
            "苍黄随所染，荣辱一弹指。", 
            "天人将何由，唯当尽在己。"
        ], 
        "title": "秋明室杂诗（五十二首录三十） 其三十", 
        "type": "古风", 
        "yun": "纸"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "咄咄昂藏七尺身，不仙不佛此何人。", 
            "大搜剪翠裁红韵，细嚼吟边酒畔春。", 
            "今古悠悠惟孕梦，筝琶楚楚小怡神。", 
            "园林酥透江南雨，手掐檀痕岁月新。"
        ], 
        "title": "自题俪乐园谱曲图", 
        "type": "律诗", 
        "yun": "真"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "秋阶细碎响秋虫，剔起秋灯不寐中。", 
            "一点心原如我耿，终宵焰是为谁红。", 
            "煎熬普照千秋梦，摇曳休惊五夜风。", 
            "最是更阑人静后，尚留馀烂对朦胧。"
        ], 
        "title": "秋夜咏灯", 
        "type": "律诗", 
        "yun": "东"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "寂寞寒窗罢读骚，抛书遥见月轮高。", 
            "水天沉寂鱼龙睡，荆棘纵横虎豹嗥。", 
            "绝塞功名期燕颔，半生得失薄鸿毛。", 
            "满怀愁绪将谁诉，长啸风前酌浊醪。"
        ], 
        "title": "月夜书感 其一", 
        "type": "律诗", 
        "yun": "豪"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "零星燐火远山横，撼竹寒风瑟瑟鸣。", 
            "野漠烟轻梅影瘦，中天云淡月华清。", 
            "故人无恙轩裘马，时局多艰困甲兵。", 
            "大好神州怜破碎，问谁仗义作长城！"
        ], 
        "title": "月夜书感 其二", 
        "type": "律诗", 
        "yun": "庚"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "深深深院夜垂帘，自把炉香细细添。", 
            "鬼气荒寒随处是，诗心起落一灯黏。", 
            "芳华已向秋前谧，肝胆都从吷里严。", 
            "历历江山容吐纳，起看明月在苍蒹。"
        ], 
        "title": "秋宵", 
        "type": "律诗", 
        "yun": "盐"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "炊烟栉栉霭纷纷，倚遍西风数雁群。", 
            "山水遥秋成此日，虫沙满地吊诸君。", 
            "闲吟不必皆奇句，小立惟宜看白云。", 
            "冷煞蓼花秋未觉，鹧鸪声里夕阳曛。"
        ], 
        "title": "晚眺", 
        "type": "律诗", 
        "yun": "文"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "月离离处夜森森，一角屏山拥寂岑。", 
            "岂是书生难挺拔，可怜王气太销沉。", 
            "玄黄战里诸般劫，饥溺场中一片心。", 
            "谈剑谈兵空复尔，尊前搓手费沉吟。"
        ], 
        "title": "夜次屏山作", 
        "type": "律诗", 
        "yun": "侵"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "无端烽火警哀鸿，避乱纷然唱北风。", 
            "到处人如秋后燕，徒劳气似雨馀虹。", 
            "穿来云岫层层上，踏碎霜花叶叶中。", 
            "不是流离逢小劫，荒山谁吊一林红。"
        ], 
        "title": "避乱并序 其一", 
        "type": "律诗", 
        "yun": "东"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "惊红骇绿太仓皇，且向前程祝吉祥。", 
            "纵有妻儿累肩仔，岂无肝胆历冰霜。", 
            "北山罗网何须恨，东道因缘好自商。", 
            "喘定惊余还自笑，林边负手啸斜阳。"
        ], 
        "title": "避乱并序 其二", 
        "type": "律诗", 
        "yun": "阳"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "茅檐瓮牗赋闲居，爆竹声声逼岁除。", 
            "稚子年来看长大，佳人天末近何如？", 
            "买来曲檗堪逃俗，盼断烟云欲寄书。", 
            "亦有梅花谁共赏，闭门风雪渺愁予。"
        ], 
        "title": "岁莫怀人寄季端", 
        "type": "律诗", 
        "yun": "鱼"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "碧海青天指顾中，鸾骖鹤驭不匆匆。", 
            "是何福分邀援引，待把因缘问始终。", 
            "弱水三千朝唤渡，灵光一现夜横空。", 
            "有人招手相迎笑，楚楚秋星或是公。"
        ], 
        "title": "游仙吟三十首用栩园韵 其一", 
        "type": "律诗", 
        "yun": "东"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "妙谛参来一笑逢，曼陀罗下语从容。", 
            "果然天路新相识，都是人寰旧懊侬。", 
            "至性何曾微有昧，前缘信结十公浓。", 
            "初桄记取欢娱日，剔起朱弦谱夹钟。"
        ], 
        "title": "游仙吟三十首用栩园韵 其二", 
        "type": "律诗", 
        "yun": "冬"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "修罗逐逐未全降，普照能无九子釭。", 
            "大澈悟时锋已解，小诙谐处谑成腔。", 
            "但教太乙燃藜炬，愿共飞琼值绮窗。", 
            "钿约钗期同折證，步虚声里影双双。"
        ], 
        "title": "游仙吟三十首用栩园韵 其三", 
        "type": "律诗", 
        "yun": "江"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "从头一一断嗔痴，痛葆心光愿可知。", 
            "阿母见怜容把晤，梁清未忏是相思。", 
            "拈来翡翠珊瑚管，扫去风花惝恍词。", 
            "北渚中洲天不夜，月中人倚露华枝。"
        ], 
        "title": "游仙吟三十首用栩园韵 其四", 
        "type": "律诗", 
        "yun": "支"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "六辔如琴四牡騑，春游小试五铢衣。", 
            "偶从碧落盈盈过，戏擘浮云片片飞。", 
            "听法亦随莲座女，藏钩时约蕊宫妃。", 
            "丹房秘洞参差接，戏罢何妨各自归。"
        ], 
        "title": "游仙吟三十首用栩园韵 其五", 
        "type": "律诗", 
        "yun": "微"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "放眼红尘浩劫馀，化身几辈绝温裾。", 
            "千寻孽海无涯涘，万里罡风有卷舒。", 
            "各把私衷愁此日，谁将公案错当初。", 
            "灵泉信是伤心水，不许遨游比目鱼。"
        ], 
        "title": "游仙吟三十首用栩园韵 其六", 
        "type": "律诗", 
        "yun": "鱼"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "力向芝田垦绿芜，至情何日肯模糊。", 
            "偶鞭渤海仙人石，幻作阎浮鬼趣图。", 
            "触手但看花似锦，投怀孤负月如珠。", 
            "昨挥麈尾通宵坐，赢得东风唱鹧鸪。"
        ], 
        "title": "游仙吟三十首用栩园韵 其七", 
        "type": "律诗", 
        "yun": "虞"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "瑶池片席久同栖，水自东流日自西。", 
            "爽籁一窗摇凤尾，好春十亩祝豚蹄。", 
            "麻姑爪待他时借，菩萨眉真几处低。", 
            "四首桃源门巷在，年来多谢柳萋萋。"
        ], 
        "title": "游仙吟三十首用栩园韵 其八", 
        "type": "律诗", 
        "yun": "齐"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "乘风乘雾半能谐，不信愁难天上埋。", 
            "百斛香醪倾玉盏，两行小字籀金钗。", 
            "消来白日呼如愿，划破青天写咏怀。", 
            "闻得有魔高十丈，莫教道力一时乖。"
        ], 
        "title": "游仙吟三十首用栩园韵 其九", 
        "type": "律诗", 
        "yun": "佳"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "九关虎豹为谁哀，劝汝长星酒满杯。", 
            "双铗朝从闲处吼，万言夜趁醉馀裁。", 
            "投将白璧终盟水，湿到崇兰欲祭灰。", 
            "鳷鹊桥边珠阁下，绸缪絮语一回回。"
        ], 
        "title": "游仙吟三十首用栩园韵 其十", 
        "type": "律诗", 
        "yun": "灰"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "云中君是旧姻亲，入座风怀笑语真。", 
            "清吷悠扬开一局，神江离合感何人。", 
            "莫吟兰杜春前句，等是冰霜劫后身。", 
            "可惜湘皋能解佩，下方不当席中珍。"
        ], 
        "title": "游仙吟三十首用栩园韵 其十一", 
        "type": "律诗", 
        "yun": "真"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "缠绵到此不堪论，自断悲欢莫叩阍。", 
            "剑气珠光求絮果，铜瓶纸帐梦梅魂。", 
            "愁苗种尽天无缝，恨字书来月有痕。", 
            "漫道瀛洲真极乐，断肠时节亦闻猿。"
        ], 
        "title": "游仙吟三十首用栩园韵 其十三", 
        "type": "律诗", 
        "yun": "元"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "玉参差和宝琴弹，天遣霓裳擅广寒。", 
            "北斗当头如此洁，东溟屈指不妨乾。", 
            "四和香里观心易，九转丹成度世难。", 
            "咒得金莲开钵底，风波争忍几回看。"
        ], 
        "title": "游仙吟三十首用栩园韵 其十四", 
        "type": "律诗", 
        "yun": "寒"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "采芝日日在蓬山，来往苍涯紫嶂间。", 
            "撷九茎云堪献佛，證三生石未归班。", 
            "愿开夏屋停朱幌，长把春松照玉颜。", 
            "羽葆翠旗遥望处，天风隐隐响珠环。"
        ], 
        "title": "游仙吟三十首用栩园韵 其十五", 
        "type": "律诗", 
        "yun": "删"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "问我前身第几仙，龙华会本意中缘。", 
            "但逢止止能为悟，除却非非不是天。", 
            "镜说无尘馀小偈，珠擎如意待何年。", 
            "维摩妻亦多情甚，祇向当时病处怜。"
        ], 
        "title": "游仙吟三十首用栩园韵 其十六", 
        "type": "律诗", 
        "yun": "先"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "悠悠霞起赤城标，权借天台贮阿娇。", 
            "避地忽逢无奈日，拈花闷对可怜宵。", 
            "三分憨向尊前慰，一种情难笔底描。", 
            "生恐弱魂留不得，巫阳些里又相招。"
        ], 
        "title": "游仙吟三十首用栩园韵 其十七", 
        "type": "律诗", 
        "yun": "萧"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "兰姨琼姊莫相嘲，占得人间第几爻。", 
            "云路未驰追电骥，洞天合住泣珠鲛。", 
            "言诠有约提心上，情绪无端在眼梢。", 
            "红芍药开花一簇，几番旋摘复旋抛。"
        ], 
        "title": "游仙吟三十首用栩园韵 其十八", 
        "type": "律诗", 
        "yun": "肴"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "龙鸾百队会蟠桃，冷看熙来攘往劳。", 
            "座上有时吹合雅，人间何处吊离骚。", 
            "投壶未必诸天笑，衔石终看一念牢。", 
            "妙手不辞稍点缀，居然忘镜又忘刀。"
        ], 
        "title": "游仙吟三十首用栩园韵 其十九", 
        "type": "律诗", 
        "yun": "豪"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "云街月路怕闻歌，对此娟娟奈若何。", 
            "示我冰绡微有恨，为谁罗袜巧凌波。", 
            "忏除烦恼佛微笑，搴到芳馨露正多。", 
            "误把双丸轻种下，华严界里日消磨。"
        ], 
        "title": "游仙吟三十首用栩园韵 其二十", 
        "type": "律诗", 
        "yun": "歌"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "九垓有约踏飞霞，莫把蹉跎误岁华。", 
            "宝瑟人弹今夜月，璇房春瘦几分花。", 
            "半生眉语参仙佛，万死情肠绝衅瑕。", 
            "自向芙蓉城里住，为君好久不离家。"
        ], 
        "title": "游仙吟三十首用栩园韵 其二十一", 
        "type": "律诗", 
        "yun": "麻"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "女伴相逢语上方，紫罗兰是夜来凉。", 
            "一番烛烬春魂谧，无数峰青水气香。", 
            "笼里怕饶灵鸟舌，琴中暗转紫螺肠。", 
            "蓬莱莫恃花长好，不见仙翁鬓已霜。"
        ], 
        "title": "游仙吟三十首用栩园韵 其二十二", 
        "type": "律诗", 
        "yun": "阳"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "请将牧石问初平，愿侍巾枷海上城。", 
            "巳矢皈依言外约，难忘热切个中情。", 
            "桃筵倘许谐联席，莲国真甘不独生。", 
            "青女素娥休忖揣，相怜无愧是光明。"
        ], 
        "title": "游仙吟三十首用栩园韵 其二十三", 
        "type": "律诗", 
        "yun": "庚"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "古无二解是伶俜，不意仙家惜影形。", 
            "赤县久嗟人事恶，蓝桥今荷眼波青。", 
            "策来秋气犹私幸，唤起春婆好共醒。", 
            "记得三郎遗恨在，痴心还欲问双星。"
        ], 
        "title": "游仙吟三十首用栩园韵 其二十四", 
        "type": "律诗", 
        "yun": "青"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "恩怜万顷我何胜，呼马呼牛两可应。", 
            "好梦依依真自负，呓词絮絮记吾曾。", 
            "芝延寿处原无我，石点头时不为僧。", 
            "色相尽忘君见否，万重云水一端凝。"
        ], 
        "title": "游仙吟三十首用栩园韵 其二十五", 
        "type": "律诗", 
        "yun": "蒸"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "何用醰醰啜九流，乾坤眼底万沉浮。", 
            "道心久记琴三叠，眉影长悬月一钩。", 
            "亦有鹂羹难疗俗，不如萱草且忘忧。", 
            "琅玕锦绣都无价，莫怪张公咏四愁。"
        ], 
        "title": "游仙吟三十首用栩园韵 其二十六", 
        "type": "律诗", 
        "yun": "尤"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "听尽霜钟与月砧，难容鹤梦复沉沉。", 
            "漆胶原合谐知己，琼玖何能报赏音。", 
            "十索留为偿恨券，九歌慵作独醒吟。", 
            "竿头百尺兢兢处，看取冰壶一片心。"
        ], 
        "title": "游仙吟三十首用栩园韵 其二十七", 
        "type": "律诗", 
        "yun": "侵"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "千丝万缕柳毵毵，不问南桡与北骖。", 
            "愿力待飞他日凤，禅心合是几眠蚕。", 
            "兰愁蕙怨天何苦，露重风多我所甘。", 
            "闻道慈航能普济，与君商榷共朝参。"
        ], 
        "title": "游仙吟三十首用栩园韵 其二十八", 
        "type": "律诗", 
        "yun": "覃"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "记向清真谒阿纤，侍儿亲为揭朱帘。", 
            "双声法曲融融度，一炷馨香细细添。", 
            "火枣不烦因酒劝，哀梨终是为情甜。", 
            "重重恨事销难尽，愿借灵芸痛泪淹。"
        ], 
        "title": "游仙吟三十首用栩园韵 其二十九", 
        "type": "律诗", 
        "yun": "盐"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "尝遍天厨旨与咸，朝真慵理旧衣衫。", 
            "岂无净土栽连梗，会向银河挂一帆。", 
            "黑白枰馀收拾著，雌雄铗有智仁函。", 
            "双飞若阻蚕丛路，分付黄金用力劖。"
        ], 
        "title": "游仙吟三十首用栩园韵 其三十", 
        "type": "律诗", 
        "yun": "咸"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "一叶轻舟趁晚凉，吴江枫落点秋光。", 
            "山川几度烽烟劫，禋祀千年姓字香。", 
            "地接新关临钜市，人来旧庙荐清觞。", 
            "芦花两岸风萧瑟，寂寞寒林映夕阳。"
        ], 
        "title": "谒灵泽夫人庙 其一", 
        "type": "律诗", 
        "yun": "阳"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "一锁深宫望翠华，巫云梦断哭天涯。", 
            "徒劳上将安刘室，终见阿兄负汉家。", 
            "此事已成千古恨，长江犹抱数峰斜。", 
            "水天岑寂松楸冷，惆怅垂杨宿暮鸦。"
        ], 
        "title": "谒灵泽夫人庙 其二", 
        "type": "律诗", 
        "yun": "麻"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "新凉天气早秋时，烟水云山有所思。", 
            "大陆龙蛇争未已，朝庭鹿马竞相欺。", 
            "青鸾蓬岛无消息，黄叶柴门怅别离。", 
            "闲煞薜萝归不得，此时情绪几人知。"
        ], 
        "title": "七月二十六夜作", 
        "type": "律诗", 
        "yun": "支"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "风雪漫天有所思，轻裘寒蹇策迟迟。", 
            "断桥横笛云深处，流水空山日暮时。", 
            "高卧林中惟处士，横斜岭上见疏枝。", 
            "不辞来往吟肩瘦，幽意惟凭野鹤知。"
        ], 
        "title": "寻梅", 
        "type": "律诗", 
        "yun": "支"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "流水栖鸦暮色催，斜阳古道更低徊。", 
            "寒云满眼秋无恙，落叶当门客不来。", 
            "菊有黄华空傲俗，世多白眼孰怜才。", 
            "何堪瘦骨西风里，醉哭醒歌日几回。"
        ], 
        "title": "秋兴四首录一", 
        "type": "律诗", 
        "yun": "灰"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "十尺蒲帆一苇航，莫愁湖上暂停装。", 
            "风烟幻尽秋无恙，金粉淘馀劫正长。", 
            "几辈英雄徒割据，千秋事业付沧桑。", 
            "我来刚值潇潇雨，咫尺天花缥缈香。"
        ], 
        "title": "七月二十六日抵金陵坐雨", 
        "type": "律诗", 
        "yun": "阳"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "久从湖海望文星，镇把长蛾羡尹邢。", 
            "四海论文空顾盼，一身挟策太飘零。", 
            "涧边草自经春绿，天外山惟入梦青。", 
            "侥幸离尘听法曲，钧天声里拜瑶庭。"
        ], 
        "title": "谒陈栩园学琴", 
        "type": "律诗", 
        "yun": "青"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "十日平原作暂游，一千里外又中秋。", 
            "别开世界成新赏，混入鱼龙散旅愁。", 
            "月色不随尘攘减，乡情好赋浪涛休。", 
            "忽然放眼繁华外，遐想层层一倚楼。"
        ], 
        "title": "中秋夜新世界楼上玩月", 
        "type": "律诗", 
        "yun": "尤"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "我有仙游谱未成，深秋翻作病虫声。", 
            "七弦细按归来曲，片刻权陶太古情。", 
            "指下风云随剔抹，胸头海岳忽纵横。", 
            "药香茶熟西风紧，诗骨槎丫太瘦生。"
        ], 
        "title": "病中弹琴琴罢赋诗", 
        "type": "律诗", 
        "yun": "庚"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "当年圣叹诩文豪，今向吟坛见凤毛。", 
            "一局纵横春在眼，大江南北梦为劳。", 
            "关心得失应无恨，触手芳馨欲化骚。", 
            "彼此中年哀乐感，不妨长啸倚天高。"
        ], 
        "title": "次韵金君珏见赠", 
        "type": "律诗", 
        "yun": "豪"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "久闻带砺誓河山，多事重防百二关。", 
            "谁系降王来阙下，天教覆局劫枰间。", 
            "执牲盟肯心同守，贯肘轮甘血染殷。", 
            "赢得黄金如斗大，四郊多垒果何颜。"
        ], 
        "title": "诸将五首用工部韵 其一", 
        "type": "律诗", 
        "yun": "删"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "瘴雨天南海上城，遥遥铜柱望旄旌。", 
            "不堪影响关全局，长遣功勋误小兵。", 
            "跃马已传争割据，渡江犹说誓澄清。", 
            "江湖满地风波恶，呜咽涛头撼不平。"
        ], 
        "title": "诸将五首用工部韵 其二", 
        "type": "律诗", 
        "yun": "庚"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "欲将愤愤息长烽，尘障添来又几重。", 
            "游戏武人翻浩劫，流离估客恸提封。", 
            "谁分九派誇天堑，长使三军急赋供。", 
            "祸始追原应有在，可怜仰屋窘司农。"
        ], 
        "title": "诸将五首用工部韵 其三", 
        "type": "律诗", 
        "yun": "冬"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "漫图麒阁姓名标，王气沉沉黯欲消。", 
            "贯虱几曾眸闪闪，饲蚕恐已叶寥寥。", 
            "关中昔耻羊头尉，座上今盈狗尾貂。", 
            "铜马玉鱼犹寂寞，文明还望整天朝。"
        ], 
        "title": "诸将五首用工部韵 其四", 
        "type": "律诗", 
        "yun": "萧"
    }, 
    {
        "author": "汪石青", 
        "era": "近现代", 
        "subtype": "七言律诗", 
        "text": [
            "仲华拜衮笑人来，焚砚君苗事事哀。", 
            "热血溅衣宁有价，千金市骏况无台。", 
            "怜渠末路歌三叠，劝汝长星酒一杯。", 
            "樵谷桃源容小隐，搜林莫漫顾庸才。"
        ], 
        "title": "诸将五首用工部韵 其五", 
        "type": "律诗", 
        "yun": "灰"
    }, 
    {
        "author": "沈尹默", 
        "era": "近现代", 
        "subtype": "五言排律", 
        "text": [
            "海气开珠馆，云光散绮寮。", 
            "粉多捎蝶翅，香重压蜂腰。", 
            "即席才犹艳，怀人感未销。", 
            "帘须犀角押，炉倩麝脐烧。", 
            "车走明灯市，船通暗柳桥。", 
            "曲房棋欲罢，良夜瑟仍调。", 
            "彩凤飞难定，青禽去自遥。", 
            "离情和雨断，幽恨共风飘。", 
            "故阁明珠网，新妆耀翠翘。", 
            "他年未经意，虚遣见娇娆。"
        ], 
        "title": "珠馆一首，用义山碧瓦韵", 
        "type": "排律", 
        "yun": "萧"
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "白帝云孤，瞿塘月冷，江潮尚裹龙腥。", 
            "老杜悲秋，萧萧木叶关情。", 
            "黄沙翠石成疑阵，笑吴人、空自谈兵。", 
            "竹枝歌，楚水巴山，时雨时晴。", 
            "当年世俗多淳朴，有银簪负水，短笠烧坰。", 
            "山上人家，朝朝暮暮猿鸣。", 
            "西风吹梦成今昔，只沙边、依旧鱼罾。", 
            "动吟思，明日回舟，也下江陵。"
        ], 
        "title": "高阳台 白帝城", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "三界梦回时，厨下刀鱼熟，丁卯桥边美食家，美酒葡萄绿。", 
            "门外噪刍尼，有客来空谷，携取巫山一段云，来乞江南曲。"
        ], 
        "title": "卜算子 访许老图南乞墨", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "一片草茸茸。", 
            "花树葱茏。", 
            "人家青绕绿扶中。", 
            "不是迷楼高百尺，小筑玲珑。", 
            "大道指南东。", 
            "车泄车溶。", 
            "了无尘土有柔风。", 
            "独立斜阳人似佛，心事谁同。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "残炮津头思古戍。", 
            "花落花开，几许流年度。", 
            "今日乘潮冲浪去，人间黑白欢儿女。", 
            "我是低回嗟负负。", 
            "误了前生，也恐来生误。", 
            "天不薄人人自侮。", 
            "平生阵阵狂风雨。"
        ], 
        "title": "蝶恋花 海滩感赋", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "秋九月，风景似曾谙。", 
            "天上高寒情已肃，山中小集味初甘。", 
            "人语在江南。"
        ], 
        "title": "望江南 己卯重九诗社诸君子于北固山小集", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "山，道士仙居石不顽。", 
            "风浩浩，天语出其间。"
        ], 
        "title": "十六字令 茅山之巅风大作", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "山，脉脉无言屈曲盘。", 
            "丝丝雨，湿翠耐人看。"
        ], 
        "title": "十六字令 雨中瓦屋山", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "车上碧云端，花雨生寒。", 
            "再从仙境走人间。", 
            "一路苍岩随瀑转，龙隐三潭。", 
            "相伴此名山，曾有名媛。", 
            "妙高台上舞衣鲜。", 
            "战马乍嘶人去也，月缺风残。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "婺源好，山翠逼人来。", 
            "幽涧濛濛飞白雨，危崖艳艳野花开。", 
            "水木绝尘埃。"
        ], 
        "title": "望江南 婺源好六章选五 其一", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "婺源好，流水一湾湾。", 
            "水面红鱼吹白浪，枝头黄鸟叫绵蛮。", 
            "人倚画栏杆。"
        ], 
        "title": "望江南 婺源好六章选五 其二", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "婺源好，古洞忒希奇。", 
            "直下幽冥三万步，地河舟送出前溪。", 
            "风日又光辉。"
        ], 
        "title": "望江南 婺源好六章选五 其三", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "婺源好，况味说人文。", 
            "朱氏佳城环绿树，天官老宅溢清芬。", 
            "傩舞大招魂。"
        ], 
        "title": "望江南 婺源好六章选五 其四", 
        "type": "词", 
        "yun": null
    }, 
    {
        "author": "汪玢", 
        "era": "近现代", 
        "subtype": null, 
        "text": [
            "婺源好，风俗最淳真。", 
            "家有诗书能贾福，山多宝货不忧贫。", 
            "做个乐天人。"
        ], 
        "title": "望江南 婺源好六章选五 其五", 
        "type": "词", 
        "yun": null
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "鸿鹄元无燕雀媒，乾坤俯仰一倾杯。", 
            "箧中尚有能鸣剑，未是风尘大可哀。"
        ], 
        "title": "即时偶占 （二首） 其一", 
        "type": "绝句", 
        "yun": "灰"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "海上烟云意未平，春风不放十分晴。", 
            "会须一洗筝琶耳，来听江湖澎湃声。"
        ], 
        "title": "即时偶占 （二首） 其二", 
        "type": "绝句", 
        "yun": "庚"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "草树萋圆未似秋，孤蝉低咽怨清游。", 
            "车声历鹿河声死，碾破西行五日愁。"
        ], 
        "title": "洛阳道上作", 
        "type": "绝句", 
        "yun": "尤"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "天风吹暖过兰堂，亲受飞琼进玉浆。", 
            "坐我三熏三沐已，低头一笑太轻狂。"
        ], 
        "title": "述梦 （八首） 其一", 
        "type": "绝句", 
        "yun": "阳"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "牢落情怀酒百觞，惺松尘梦费思量。", 
            "微微心上温黁在，剩孕天花散后香。"
        ], 
        "title": "述梦 （八首） 其二", 
        "type": "绝句", 
        "yun": "阳"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "楼外春云易化烟，春声留梦不曾圆。", 
            "金筝雁柱从头数，拨到当胸第几弦。"
        ], 
        "title": "述梦 （八首） 其三", 
        "type": "绝句", 
        "yun": "先"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "十二珠帘敞画筵，酒痕和月上眉端。", 
            "那堪一曲潇潇雨，翠袖红灯照夜寒。"
        ], 
        "title": "述梦 （八首） 其四", 
        "type": "绝句", 
        "yun": "寒"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "窗纱惨绿上单衣，一抺遥山小苑西。", 
            "半是低徊半惆怅，万花如梦一莺啼。"
        ], 
        "title": "述梦 （八首） 其五", 
        "type": "绝句", 
        "yun": "齐"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "团栾宫样制湘纨，不绣鸳鸯不画鸾。", 
            "细字写他欢喜语，替他礼佛爇沉檀。"
        ], 
        "title": "述梦 （八首） 其六", 
        "type": "绝句", 
        "yun": "寒"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "油壁香车载别愁，绕城骏马霎时休。", 
            "不堪更向城东路，细草垂杨尽带秋。"
        ], 
        "title": "述梦 （八首） 其七", 
        "type": "绝句", 
        "yun": "尤"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "一花一叶寻常怨，恼我沉吟万古情。", 
            "打散天涯芳草梦，寺楼钟鼓太凄清。"
        ], 
        "title": "述梦 （八首） 其八", 
        "type": "绝句", 
        "yun": "庚"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "桃花还比海棠柔，娇小端应字莫愁。", 
            "听取晓窗鹦鹉语，唤人开幔替梳头。"
        ], 
        "title": "后述梦 （八首） 其一", 
        "type": "绝句", 
        "yun": "尤"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "也无情思赋朝云，辜负金炉竟夕熏。", 
            "一种难忘好心性，湘兰香息玉温文。"
        ], 
        "title": "后述梦 （八首） 其二", 
        "type": "绝句", 
        "yun": "文"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "牡丹开过懒填词，绿妒红憨两未知。", 
            "山色楼头朝暮见，了无幽怨到蛾眉。"
        ], 
        "title": "后述梦 （八首） 其三", 
        "type": "绝句", 
        "yun": "支"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "苍松翠竹啸龙鸾，小有亭楼当画看。", 
            "解道诗腔胜丝竹，宫词珠字写冰纨。"
        ], 
        "title": "后述梦 （八首） 其四", 
        "type": "绝句", 
        "yun": "寒"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "玲珑秋玉嫭晶盘，细语幽芳小比肩。", 
            "凉绝藕花池畔路，罗衣如水月如烟。"
        ], 
        "title": "后述梦 （八首） 其五", 
        "type": "绝句", 
        "yun": "先"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "梅花落尽百花迟，肯信芳华未有期。", 
            "愁绝寒堂开夜宴，灯痕红瘦别离时。"
        ], 
        "title": "后述梦 （八首） 其六", 
        "type": "绝句", 
        "yun": "支"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "柳花漠漠罨春城，犹记当时相见情。", 
            "谁分湘弦未终曲，空教鸾鹤怨三生。"
        ], 
        "title": "后述梦 （八首） 其七", 
        "type": "绝句", 
        "yun": "庚"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "沉沉草树暮烟斜，愁想芳茵糁落花。", 
            "无法谶卿还自谶，秋灯夜夜泣灵华。"
        ], 
        "title": "后述梦 （八首） 其八", 
        "type": "绝句", 
        "yun": "麻"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "卖酒炉边春已归，春归无奈酒人稀。", 
            "剩看一卷萧疏画，合化荒江烟雨飞。"
        ], 
        "title": "题曼殊画册 其一", 
        "type": "绝句", 
        "yun": "微"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "脱下袈裟有泪痕，旧游无处不伤神。", 
            "何堪重把诗僧眼，来认江湖画里人。"
        ], 
        "title": "题曼殊画册 其二", 
        "type": "绝句", 
        "yun": "真"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "柳昏花暝愁风雨，二月馀寒在画屏。", 
            "独夜高楼春思迥，转灯出户见春星。"
        ], 
        "title": "春夜漫兴", 
        "type": "绝句", 
        "yun": "青"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "眼中黄落尽雕年，独上高楼海气寒。", 
            "从古诗人爱秋色，斜阳鸦影一凭栏。"
        ], 
        "title": "题刘三黄叶楼", 
        "type": "绝句", 
        "yun": "寒"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "景阳钟断散栖鸦，积雪飞残更作花。", 
            "莫向东风怨飘泊，春来双燕入谁家？"
        ], 
        "title": "旧公主宅杨花", 
        "type": "绝句", 
        "yun": "麻"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "柳棉薄薄怨春迟，深院棠梨已满枝。", 
            "蜂蝶自忙花自落，更无人赏未开时。"
        ], 
        "title": "出游见落花有感 其二", 
        "type": "绝句", 
        "yun": "支"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "天水违行语岂虚，小人君子竟何如？", 
            "不妨梦里看星坠，只恐人间有谤书。"
        ], 
        "title": "读《北史 儒林传》  （二首）", 
        "type": "绝句", 
        "yun": "鱼"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "能说讹文八十宗，居然郑学号明通。", 
            "今人何事输儒雅，吹笛弹筝恨未工。"
        ], 
        "title": "读《北史 儒林传》  （二首） 其二", 
        "type": "绝句", 
        "yun": "东"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "天心民意本难明，物我相看岂有情。", 
            "多少东山携妓客，何曾挥涕为苍生！"
        ], 
        "title": "答季刚（四首录二） 其一", 
        "type": "绝句", 
        "yun": "庚"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "凛凛寒冰意自伤，由来才命恐相妨。", 
            "山阳一赋千秋恨，不比寻常话断肠。"
        ], 
        "title": "答季刚（四首录二） 其二", 
        "type": "绝句", 
        "yun": "阳"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "东风吹我出门去，草绿莺啼日易斜。", 
            "可惜当筵少杨柳，春光浪属夜樱花。"
        ], 
        "title": "追赋旧岁观夜樱", 
        "type": "绝句", 
        "yun": "麻"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "闲中风味爱诗家，乞取新荷为煮茶。", 
            "一碗清香清澈骨，始知荷叶胜荷花。"
        ], 
        "title": "中央公园小游偶占（四首录二） 其一", 
        "type": "绝句", 
        "yun": "麻"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "疏林灯火接遥星，风送游人笑语声。", 
            "清露渐多知夜久，花间犹自有人行。"
        ], 
        "title": "中央公园小游偶占（四首录二） 其二", 
        "type": "绝句", 
        "yun": "庚"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "难禁白酒薄于水，可要黄花贵似金。", 
            "一例风烟重九日，十年前事此时心。"
        ], 
        "title": "病中过重九，因忆十年前九日卧病湖州，有“九日风烟淡不收”之作，偶成一首", 
        "type": "绝句", 
        "yun": "侵"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "四海飘零定夙因，青山绿水最情亲。", 
            "袈裟满渍红樱泪，爱国何如爱美人！"
        ], 
        "title": "读子谷遗稿感题 其一", 
        "type": "绝句", 
        "yun": "真"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "读君遗画更遗诗，真抵相逢话别离。", 
            "红叶满山秋色好，莫教传语女郎知。"
        ], 
        "title": "读子谷遗稿感题 其二", 
        "type": "绝句", 
        "yun": "支"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "欢乐难长愁复短，玉簪花尽已无秋。", 
            "而今池畔凄清月，莫向人间照别愁。"
        ], 
        "title": "偶有忆", 
        "type": "绝句", 
        "yun": "尤"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "梧叶披离荷叶乾，西风吹梦过江干。", 
            "斜阳古寺西湖路，无复嵚奇老衲看。"
        ], 
        "title": "闻雷峰塔倾坏", 
        "type": "绝句", 
        "yun": "寒"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "叶下高梧一夜霜，薄阴经冷过重阳。", 
            "秋光淡到无寻处，犹有葵花映日黄。"
        ], 
        "title": "犹有", 
        "type": "绝句", 
        "yun": "阳"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "木落天高气最清，小庭幽处转通明。", 
            "凭谁描取西风色？红蓼疏花倚晚晴。"
        ], 
        "title": "晚晴", 
        "type": "绝句", 
        "yun": "庚"
    }, 
    {
        "author": "沈尹默", 
        "era": "近现代", 
        "subtype": "五言律诗", 
        "text": [
            "风霜一雁叫，灯火几人归。", 
            "独倚高楼望，繁星忽满衣。", 
            "难将歌吹遣，端与性情违。", 
            "此际嗟生事，高吟未免饥。"
        ], 
        "title": "赴宴夜归闻雁", 
        "type": "律诗", 
        "yun": "微"
    }, 
    {
        "author": "沈尹默", 
        "era": "近现代", 
        "subtype": "五言律诗", 
        "text": [
            "乱雨沉春色，寒风转故丛。", 
            "翛然兰蕙意，尘世百无功。", 
            "四海有兄弟，十年几雁鸿。", 
            "沧浪天未喻，尊酒念何穷！"
        ], 
        "title": "棠社坐雨同兄弟作", 
        "type": "律诗", 
        "yun": "东"
    }, 
    {
        "author": "沈尹默", 
        "era": "近现代", 
        "subtype": "五言律诗", 
        "text": [
            "涉世风波急，平流渡亦难。", 
            "室家尚南北，骨肉足悲欢。", 
            "鹃血三年碧，松涛二月寒。", 
            "墓门今日誓，生死一儒冠。"
        ], 
        "title": "谒墓", 
        "type": "律诗", 
        "yun": "寒"
    }, 
    {
        "author": "沈尹默", 
        "era": "近现代", 
        "subtype": "五言律诗", 
        "text": [
            "平生飞动意，何事在蒿莱？", 
            "欲尽深尊酒，终惭贤圣才。", 
            "浮云犹蔽日，久雨不闻雷。", 
            "日夜长江水，遥从万里来。"
        ], 
        "title": "久雨", 
        "type": "律诗", 
        "yun": "灰"
    }, 
    {
        "author": "沈尹默", 
        "era": "近现代", 
        "subtype": "五言律诗", 
        "text": [
            "尊酒休辞尽，相逢意兴宽。", 
            "湖山随地美，歌舞叹才难。", 
            "临水秋生眼，餐英露在肝。", 
            "只应将此意，珍重岁时寒。"
        ], 
        "title": "秋日湖上呈莲士紫封师愚", 
        "type": "律诗", 
        "yun": "寒"
    }, 
    {
        "author": "沈尹默", 
        "era": "近现代", 
        "subtype": "五言律诗", 
        "text": [
            "破晓闻清角，翻飞叶满林。", 
            "风尘千里目，霜露九秋心。", 
            "涉世应多故，哀时方自今。", 
            "卧龙去已久，忧思一何深！"
        ], 
        "title": "破晓民国元年", 
        "type": "律诗", 
        "yun": "侵"
    }, 
    {
        "author": "沈尹默", 
        "era": "近现代", 
        "subtype": "五言律诗", 
        "text": [
            "天心既不愦，人心亦不危。", 
            "纷纭惊白昼，千古势如斯。", 
            "歌哭川原改，俯仰市朝非。", 
            "不作远游想，悲哉怀采薇。"
        ], 
        "title": "咏怀 （五首） 其三", 
        "type": "律诗", 
        "yun": null
    }, 
    {
        "author": "沈尹默", 
        "era": "近现代", 
        "subtype": "五言律诗", 
        "text": [
            "龙性固矫矫，鹤翼亦翩翩。", 
            "孰知网罗密，仰视无青天。", 
            "伊人逝焉如，纵横陌与阡。", 
            "宁闻穷鸟赋，续造疾邪篇。"
        ], 
        "title": "咏怀 （五首） 其五", 
        "type": "律诗", 
        "yun": "先"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "幽花寂寂媚苍苔，凉雨萧疏秋更哀。", 
            "江水何心流梦远，岳云无意拨愁开。", 
            "故人天际飞鸿疾，消息南中迟雁来。", 
            "渐近中秋更重九，可能松菊共清醅。"
        ], 
        "title": "秋日雨中寄师愚", 
        "type": "律诗", 
        "yun": "灰"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "东南金碧入烟濛，怅望还期一水通。", 
            "珠络香鞯闲宝马，私书芳意约征鸿。", 
            "梦中草色沉沉尽，醉里霜花旋旋空。", 
            "剩与海棠寻旧约，断肠无奈夕阳红。"
        ], 
        "title": "怅望", 
        "type": "律诗", 
        "yun": "东"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "朱楼士二玉为房，幽靓难成时世妆。", 
            "云锦牵丝愁宛转，月轮碾梦怨飞扬。", 
            "春蛾乾死兰膏歇，幺凤重生锦瑟张。", 
            "错向太平坊底过，被人猜作踏摇娘。"
        ], 
        "title": "幽靓", 
        "type": "律诗", 
        "yun": "阳"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "短舸微吟一粟身，苍然烟雨眼中新。", 
            "亭前孤鹤去千载，湖上游人历几春。", 
            "南国英灵枯树在，古祠荒意野梅贫。", 
            "可堪沧海横流日，来与闲鸥话苦辛。"
        ], 
        "title": "泛舟湖上", 
        "type": "律诗", 
        "yun": "真"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "弹指茫洋现十洲，可应无地与埋忧。", 
            "耽精慧业原多患，被服芳馨讵自由。", 
            "遁世潜龙无日起，生郊戎马几时休？", 
            "升平歌吹浑疑梦，恼我无端发醉讴。"
        ], 
        "title": "感时咏怀兼忆师愚", 
        "type": "律诗", 
        "yun": "尤"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "淡淡霜花缀细茎，一丛冷艳古今情。", 
            "篱边山色看犹是，陇上歌声久不赓。", 
            "正气乾坤随岁尽，沉忧风雨一时生。", 
            "不应独抱江湖感，来向荒畦醉落英。"
        ], 
        "title": "以酒赏残菊", 
        "type": "律诗", 
        "yun": "庚"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "东风迤逦柳婆娑，横笛声中奈此何！", 
            "未必春心是黄檗，枉凭清泪续流波。", 
            "当歌对酒真成醉，闭户焚香易著魔。", 
            "底事欲穷千里目，短屏深处落红多。"
        ], 
        "title": "春日感怀", 
        "type": "律诗", 
        "yun": "歌"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "坐爱微凉一散襟，酒杯还与澹相寻。", 
            "闲身可饫风尘味，末俗难知道路心。", 
            "劫急一枰终扰攘，雨鸣连日暗销沉。", 
            "前头已试风波险，要与先生放浪吟。"
        ], 
        "title": "雨晴访芸生归而有作，因赠并寄寰尘", 
        "type": "律诗", 
        "yun": "侵"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "九日风烟淡不收，茱萸懒插忆吟俦。", 
            "清疏坐雨仍三地，黄落雕年又一秋。", 
            "可有高丘劳蜡屐，宁非吾土怨登楼。", 
            "剩教卧病酬佳节，白酒霜螯未许求。"
        ], 
        "title": "重九卧病忆兄弟，前年是日雨，在长安与姊联句寄怀，因成一律", 
        "type": "律诗", 
        "yun": "尤"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "幽花闲掩读书堂，诗力令人起慨慷。", 
            "百感情怀说成剑，千金岁月待倾觞。", 
            "江山只合惊秋雨，楼阁何曾恋夕阳。", 
            "胜具不殊尘事在，坐看黄叶转风廊。"
        ], 
        "title": "次韵伯兄和张冷题研屏诗", 
        "type": "律诗", 
        "yun": "阳"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "被酒残灯耿欲然，孤怀差共使君贤。", 
            "千秋碧血原遗憾，一世黄书只浪传。", 
            "倒海龙蛇刚起陆，画江旗帜敢遮天。", 
            "成名竖子嗟无识，绿水青山又十年。"
        ], 
        "title": "被酒一首呈原丈", 
        "type": "律诗", 
        "yun": "先"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "手翻手覆事难工，人哭人歌理自同。", 
            "漫倚高怀成酒病，不缘独驾识途穷。", 
            "纸明窗暖虫争日，人去廓回叶转风。", 
            "独抱遗芳向江海，故人怜我未须东。"
        ], 
        "title": "偶有感", 
        "type": "律诗", 
        "yun": "东"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "忆从剪烛话春归，风雨经年梦不飞。", 
            "时复一尊欢会短，中更多病世情微。", 
            "琴书送日宁今是，贫贱骄人恐昨非。", 
            "此际犹堪共清醒，明明初月上帘衣。"
        ], 
        "title": "用太夷《春归》韵赠仲恺", 
        "type": "律诗", 
        "yun": "微"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "雁红吹满。", 
            "千林树、还催吟鬓彫晚。", 
            "翠微多处看西山，戒峭寒清旦。", 
            "带一抹、平芜似剪。", 
            "愁心江上烟波远。", 
            "荡倦客羁魂，纵宋玉能招，到此不禁肠断。", 
            "仍见。", 
            "遍插茱萸，车螯丁酒，醉菊香噀缸面。", 
            "故乡无地可登临，定有人伤乱。", 
            "剩蜀国、弦中望眼。", 
            "薛涛笺写蘋洲怨。", 
            "念岁华，惊离梦，京洛衣缁，锦城丝管。"
        ], 
        "title": "霜叶飞 重九霜降，凭高念远，以待制旧调写之", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "背城路曲，趁小车、清风为我吹冠。", 
            "霜晓枫浓，日昙花病，秋容绘也应难。", 
            "倦怀暂宽。", 
            "甚旧情、偏触尊前。", 
            "叹频年、雁翼参差，上京风雨蒯缑寒。", 
            "尘劫尽归游眺，吊南洼牧笛，故苑哀蝉。", 
            "蠃墨残题，菭砖凄句，江亭画壁传笺。", 
            "劝觥送船。", 
            "荡坠魂、离梦连娟。", 
            "谢朝华、鬓改簪羞，强来临镜看。"
        ], 
        "title": "霜花腴 重九后三日访菊南郊农场，倚梦窗自度腔抒感", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "雨脚飘愁，帘腰通梦，迸作旅窗魂断。", 
            "才侵露幌，乍落平沙，天际阵云驱雁。", 
            "憔悴江关，庾郎孤馆，端忧烛花频剪。", 
            "叹逢秋、多感书空，无字信沈人远。", 
            "还自忆、绣幕销春，锦屏围昼，剩遣护寒憎煖。", 
            "花閒腻语，柱底芳尘，多少乳莺娇燕。", 
            "谁道离居茂陵，弦冷琴台，酒疏梁苑。", 
            "送边声、不过潇湘，双悬泪眼。"
        ], 
        "title": "选冠子 坐雨闻雁", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "缺月半挂帘钩上，轻钩恨眼，牢锁眉心。", 
            "漏短夜长，孤烛不照窗深。", 
            "沈水旋添袖香，重衣篝、薄掩辟寒金。", 
            "最凄楚、残蛩虚籁，似助哀吟。", 
            "孀娥倩影亭亭立，怕今宵、碧天离梦难寻。", 
            "厌旅倦怀，空自抚剑雷音。", 
            "争遣酒边效蛮语，只怜山袋怯瑶簪。", 
            "萧瑟意、穷秋老，尽百感光阴。"
        ], 
        "title": "月当厅 雨霁延月，和梅溪", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "长塘故里。", 
            "问散帙羽陵，拜经庚子。", 
            "千本梅花，绕屋夜寒香细。", 
            "签声动处珠尘起。", 
            "镜虚庭、月明如水。", 
            "百城南面，三余结习，旧家风味。", 
            "便探尽、嫏嬛宛委。", 
            "任天禄石渠，绛云传是。", 
            "观古延芳，五厄散亡能纪。", 
            "莫教蠹损神仙字。", 
            "有蓬莱、藏室云气。", 
            "在阴鸣鹤，名园渌饮，遇诸图里。"
        ], 
        "title": "疏帘淡月 题鲍印亭寒夜检书图", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "椒酒迎年，正梅催晓妆，雪融初日。", 
            "鸣笳赛鼓，竞入俊游坊陌。", 
            "兰成赋笔。", 
            "动江关、最怜萧瑟。", 
            "愁见了、春幡彩胜，依稀故乡风色。", 
            "漂泊。", 
            "旧京词客。", 
            "对丝鹅蜡燕，旅怀如织。", 
            "书空雁早未省，倦翎犹力。", 
            "深杯漫惜。", 
            "醉边寻、青鸾消息。", 
            "留梦影、钗兰蒂并，著我异时相忆。"
        ], 
        "title": "汉宫春 戊午元日新霁", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "服媚传馨，认蝶魂稳并，隐约钗盟。", 
            "当年二妃重见，唤起湘灵。", 
            "古怨今情谁托，佩环悄、仙影亭亭。", 
            "高怀寄空谷，素萼同心，愁买倾城。", 
            "折梅还索笑，伴犀簪翠压，螺髻香凝。", 
            "罥襟横枕，偷染红泪春冰。", 
            "梦引参差帝乐，两玉童、鸾琯双声。", 
            "贞蕤比金石，更祝千里，连理朋生。"
        ], 
        "title": "国香慢 赋钗上并头兰", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "江空岁晚，帆背轻鸥飞过。", 
            "带回雪攒花飘絮，对舞婆娑。", 
            "棹舣虚明，鬓丝尊酒老关河。", 
            "笛渔凄唱，星槎梦影，羞理烟蓑。", 
            "五緉溯风，湖光如练，碧浪如罗。", 
            "幻真色、山屏百面，画里沧波。", 
            "鹤响龙吟，步虚仙约两无何。", 
            "天公玉戏，招邀素女，使我颜酡。"
        ], 
        "title": "采桑子慢 和六生湖舟夜雪", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "湖天清旷弄影。", 
            "雪重寒相警。", 
            "倦羽依洲濑，平沙曲，弦中领。", 
            "孤旅同泛梗。", 
            "愁边听，漏短宵弥永。", 
            "水云冷。", 
            "江湖载酒，十年尘梦今醒。", 
            "书空有字，字里客怀谁省。", 
            "知尔梳翎意自迥。", 
            "悲哽。", 
            "哀鸣如送归艇。"
        ], 
        "title": "隔浦莲近拍 和六生湖舟雪夜闻雁", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "夕阳红滴。", 
            "映月生霞际，眼帘愁隔。", 
            "旆影收红，灯球簇电，随处绮罗相直。", 
            "厌听箫鼓闹，还共惜、可怜春色。", 
            "梦华事，剩缣纨蠹墨，凄断词客。", 
            "无迹。", 
            "但自忆。", 
            "三五帝城，柳外喧丛笛。", 
            "锁院齐开，金吾不禁，人影跨鳌澄碧。", 
            "旧游今几在，谁与说、承平经历。", 
            "暗恨极，对劫余莺燕，飞泪尘隙。"
        ], 
        "title": "黄钟喜迁莺 章门元夕，了无灯事，姚景之和梅溪元夕韵见示，余亦继声", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "璅窗兰气暖。", 
            "唤玉妃、梳洗返魂骚畹。", 
            "春迟楚天晚。", 
            "记芳馨依旧，泛人曾见。", 
            "光风乍转。", 
            "麝熏浓、清尊共款。", 
            "奈湘波、不浣愁襟，认取泪绡红变。", 
            "肠断。", 
            "楼心归梦，画里吴船，柱边斜雁。", 
            "书沈路远。", 
            "钗卜误，镜盟换。", 
            "想佳人、空谷国香遗恨，恨逐琼芽暗展。", 
            "付瑶琴、细写幽姿，露痕自剪。"
        ], 
        "title": "瑞鹤仙 收灯节对盆兰感忆", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "月下横枝，罨疏窗、半幅瑶台清景。", 
            "高寒自警。", 
            "未许海棠为媵。", 
            "冰溪岁晚，料无奈、翠禽三请。", 
            "愁负了、石帚风怀，乍入小红妆镜。", 
            "扬州梦谁先醒。", 
            "道何郎纵老，犹饶诗兴。", 
            "龙箫凤颖。", 
            "试谱暗香疏影。", 
            "丝阑醉写，倩谁问、素娥孤冷。", 
            "休便遣、羌筦横吹，夜遥路迥。"
        ], 
        "title": "一枝春 瓶梅", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "寒雨连江，暮城严鼓，倦旅清宵。", 
            "欹枕细数檐花，潇潇下、窗纸频敲。", 
            "翠衾冷逼梦惊，误灯影红摇。", 
            "甚雁声、偏搅愁人，未教到耳已魂销。", 
            "还理断弦翻苦调，望神京、一发霾云表。", 
            "有泪不洒觚棱，嗟予季、戢羽天寥。", 
            "信沈道远，怨鸿响、凄绝南谯。", 
            "怅夜永、羁绪鳏鳏，暗里青鬓彫。"
        ], 
        "title": "雨淋铃 夜窗听雨，孤雁和之，客感深矣。因调夹钟羽平叶一解", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "雪晴天子嶂。", 
            "喜劫后、山灵似人无恙。", 
            "芙蓉丽仙掌。", 
            "映湖波遥斗，二姑眉匠。", 
            "非烟下上。", 
            "税悬装、萝扃岫幌。", 
            "坠鬘云、五老峰巅，俯谢世尘清旷。", 
            "盈望。", 
            "霞横山带，日照香炉，瀑翻银浪。", 
            "星宫素氅。", 
            "骖鹤驾，共来往。", 
            "问餐霞、仙侣沧江一卧，事影应劳梦想。", 
            "漫相遭、旧楚狂人，凤歌自响。"
        ], 
        "title": "瑞鹤仙 儗游匡庐，先赋此为山灵讯", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "出门一笑，江横武陵，未比天台远。", 
            "轻舟乱水，吟鞭遥指，霞城隐见。", 
            "春在三村，一村临路，二村斜转。", 
            "看分畦种菜，编篱傍柳，还疑是，玄都观。", 
            "休问寻春游伴。", 
            "镇相怜、劫余莺燕。", 
            "瑶宫露井，仙山度索，华林上苑。", 
            "犬吠刘晨，实偷方朔，赏延公干。", 
            "叹芳菲总被，年涯送老，更何人管。"
        ], 
        "title": "水龙吟 三村桃花下赋", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "斩蛟沈璧何年事，茫茫浪淘千古。", 
            "宰树愁春，高城翳日，陈迹难寻抔土。", 
            "怀方去鲁。", 
            "有三百同游，道开吴楚。", 
            "友教诸侯，载书江介气如虎。", 
            "嗟余师训恨晚，乱离婴世网，羁宦贫旅。", 
            "桂海骖鸾，辽阳返鹤，空惜云霄毛羽。", 
            "苔扃酹醑。", 
            "怕呼出精魂，剑光犹怒。", 
            "未敢哀时，向人谈貌取。"
        ], 
        "title": "台城路 散策寻春，经澹台墓作", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "水村梦忆，正燕苦莺愁，旧林如埽。", 
            "剩红最小。", 
            "怕东风误却，阮郎重到。", 
            "绣槛围春，看比枝头更好。", 
            "向谁道。", 
            "道接叶渡江，遗兴今少。", 
            "花静人意悄。", 
            "恁护暖调寒，伴昏吟晓。", 
            "忏情未了。", 
            "叹瓶边镜里，鬓华催老。", 
            "嫩绿新阴，纵目仙源望杳。", 
            "动离抱。", 
            "琐窗前、厌闻啼鸟。"
        ], 
        "title": "埽花游 三村桃花为风雨所败，独瓶供二枝，经旬灼灼，谥以留春，和碧山叶宠之", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "信马东湖上，趁浪花娇鸟，来去如织。", 
            "废宅何王，问娉婷、旧市锁尘无隙。", 
            "路转红桥隔。", 
            "尚暗想、盛时筝笛。", 
            "自上蓝、院改南平，难觅故家春色。", 
            "古陌。", 
            "残红剩碧。", 
            "带枯柳长堤，曾骤金勒。", 
            "女乐余姿，便招魂再写，紫箫烟幂。", 
            "倦旅逢寒食。", 
            "吊坠景、自排岑寂。", 
            "更与翻、僭国春秋，削麟未得。"
        ], 
        "title": "曲游春 永宁寺寻娉婷市钟传故宅，用草窗韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "璇宫罢夜织。", 
            "弄玉催停骖凤翼。", 
            "归去钟陵旧宅。", 
            "算唐韵四声，曾佣仙笔。", 
            "瑶台弟一。", 
            "问绣襦、甲帐谁识。", 
            "陪清课，叠笺试墨，此福最消得。", 
            "予亦。", 
            "救贫无策。", 
            "叹纸贵、研斗价失。", 
            "丝阑愁与共擘。", 
            "脉望何功，字枉三食。", 
            "赋情空自惜。", 
            "况乱久、漂蘦钿尺。", 
            "双飞远，江山如梦，坐对两悽恻。"
        ], 
        "title": "霓裳中序第一 紫极宫写韵轩", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "半窗月色罨疏桐。", 
            "写秋心、迎露兰红。", 
            "惊梦换尘徽，新声暗落云东。", 
            "幺弦断、寡鹄离鸿。", 
            "留仙弄、休按参差凤翼，散雪归风。", 
            "正哀蝉赋罢，落叶翳雕栊。", 
            "音容。", 
            "披图只追想，人不语、鉴影停空。", 
            "清泪点綀囊，碎玉响和号钟。", 
            "料难禁、药店飞龙。", 
            "侧商送。", 
            "天上人间此夜，契阔还同。", 
            "定刊琼、染素朱，押老琴佣。"
        ], 
        "title": "高山流水 题程柏庐空琴居图", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "花枝红映醉颜酡，杂遝游人笑语和。", 
            "我更为花深祷告，折花人少种花多。"
        ], 
        "title": "游春词 其一", 
        "type": "绝句", 
        "yun": "歌"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "千红万紫各成行，日暖林塘蔼蔼香。", 
            "此际园丁高枕卧，游人自为看花忙。"
        ], 
        "title": "游春词 其二", 
        "type": "绝句", 
        "yun": "阳"
    }, 
    {
        "author": "汪精卫", 
        "era": "近现代", 
        "subtype": "七言绝句", 
        "text": [
            "藤竹萧森石径斜，结邻三五尽田家。", 
            "游人去后黄蜂静，付与村童扫落花。"
        ], 
        "title": "游春词 其三", 
        "type": "绝句", 
        "yun": "麻"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "莽乾坤有情人少，天心特使相聚。", 
            "守此一腔真血性，万劫了无忧惧。", 
            "谋嫁娶。", 
            "便游遍名山，也要携儿女。", 
            "墨花浓处。", 
            "到地老天荒，一家骨肉，还在画中住。", 
            "高堂上，二老发何曾素。", 
            "年年青鬓如故。", 
            "兰心玉色为兄弟，更指谢家之树。", 
            "东风驻。", 
            "只几本桃花，他日须添补。", 
            "画师亏汝。", 
            "送上界凤鸾，下方鸡犬，飞入白云去。"
        ], 
        "title": "买陂塘 自题天伦乐事图", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "亡国谈风雅。", 
            "莽乾坤、风云破碎，飞龙战野。", 
            "天子无愁行乐耳，如此江山都舍。", 
            "谁救尔儿孤妇寡。", 
            "莺燕飘零烟月死，剩孤臣、骨冷梅花下。", 
            "谱一曲，泪如泻。", 
            "小朝廷事堪悲咤。", 
            "算平分一行歌舞，两行戎马。", 
            "生死江南同醉梦，苦被桃花误也。", 
            "红泪向扇头偷洒。", 
            "中有美人才子恨，付乌丝、并作沧桑写。", 
            "侬是唤，奈何者。"
        ], 
        "title": "金缕曲 题桃花扇乐府", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "小影落金尊。", 
            "绿蘸眉痕。", 
            "东风吹急燕生嗔。", 
            "红到桃花无缝处，藏了春人。", 
            "旧曲惯翻新。", 
            "不动歌尘。", 
            "累侬千遍唤真真。", 
            "分付秋波休更转，留住些魂。"
        ], 
        "title": "卖花声", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "膝前长跪魂如醉，感上心头。", 
            "悲上心头。", 
            "泪到湘天日夜流。", 
            "照人一样关山月，亲在黔州。", 
            "儿在潭州。", 
            "祝汝团圞万古秋。"
        ], 
        "title": "丑奴儿令 两大人之黔中，鼎以试事留湘，赋感 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "莱衣要待明年舞，椿定长生。", 
            "萱定长生。", 
            "预向离筵寿一觥。", 
            "大江西上孤帆远，小弟随行。", 
            "小妹随行。", 
            "膝下承欢待汝兄。"
        ], 
        "title": "丑奴儿令 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "人海苍茫，算桥霜店月，容易催老。", 
            "剩水残山，何苦费些鸿爪。", 
            "不如紧靠柴扉，要看尽古来斜照。", 
            "向青山黄叶中间，寻出秋心多少。", 
            "红衣偶把溪边钓。", 
            "却不道枫人来早。", 
            "渔樵野局西风里，便是天然之稿。", 
            "画工多事传真，反恐暗尘飞到。", 
            "且共寻诗梦，补几笔西堂草。"
        ], 
        "title": "玲珑四犯 题冰如四兄秋隐图", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "立马函关，看古帝王州无恙。", 
            "问何处旗亭睹酒，双鬟曾唱。", 
            "紫塞三千杨柳路，黄河一半桃花浪。", 
            "更西风、驴背古长安，增惆怅。", 
            "金鉴录，怀贤相。", 
            "玉关曲，思名将。", 
            "记几番搔首，定军山上。", 
            "割据风云王霸气，河山面目英雄样。", 
            "听大江、流尽古今秋，声悲壮。"
        ], 
        "title": "满江红 追忆旧游四首 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "蜀道蚕丛，是贱子旧游之地。", 
            "曾梦到峨眉绝顶，天风吹翠。", 
            "丞相祠环松柏古，锦官城锁芙蓉媚。", 
            "最悤悤、玉垒过浮云，英雄气。", 
            "公孙井，残蛙吠。", 
            "帝子庙，寒鹃泪。", 
            "叹江山如此，兴亡偏易。", 
            "万甲裹来兵亦陡，五丁辟后山都碎。", 
            "只供他、细雨剑门行，诗人未。"
        ], 
        "title": "满江红 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "黄鹤仙人，招我上江边高阁。", 
            "只不见年时吹笛，梅花曾落。", 
            "老子南楼兴不浅，先生赤壁游真乐。", 
            "对一洲、芳草忽生愁，才名错。", 
            "江夏誉，成飘泊。", 
            "阳春曲，都萧索。", 
            "剩劫余新柳，武昌城郭。", 
            "楚国君臣神女梦，乔家夫婿英雄略。", 
            "有隔江、山色送前朝，青如昨。"
        ], 
        "title": "满江红 其三", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "蛇虎丛中，那容得书生一介。", 
            "曾立马牂柯江上，辰龙关外。", 
            "狞石撑空涛力陡，蛮烟寒路山形怪。", 
            "甚浮云、万叠拥边愁，乾坤隘。", 
            "写未尽，飘零话。", 
            "偿未尽，牢骚债。", 
            "且壮游此地，夜郎自大。", 
            "供奉窜来魑魅喜，武侯去后风云坏。", 
            "笑靴刀、帕首走穷荒，真无赖。"
        ], 
        "title": "满江红 其四", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "富贵固堪乐，贫贱且无忧。", 
            "名山高于华屋，可以傲王侯。", 
            "堂上六经诸史，宇内群山万壑，海外九神州。", 
            "收入寸心里，日与百灵谋。", 
            "酒沽春，棋销夏，笔唫秋。", 
            "封侯心事偶动，耳热抚吴钩。", 
            "戏彩老莱寿母，举案伯鸾佳妇，真乐破闲愁。", 
            "他日相访处，泛宅五湖舟。"
        ], 
        "title": "水调歌头 口号赠袁敬抚", 
        "type": "词", 
        "yun": "尤"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "指沈沈碧琉璃样，镜中呼出凉月。", 
            "才把斜阳生送了，都没一丝儿热。", 
            "香成国。", 
            "有一种秋心，要与荷花说。", 
            "菱歌唱彻。", 
            "且玉椀调冰，银镫照水，坐到满湖黑。", 
            "回首看，几个名场结客。", 
            "黄尘衣上三尺。", 
            "谁似藕丝乡里做，消受花红水碧。", 
            "鸥波阔。", 
            "算小小乌篷，便是江南宅。", 
            "惹侬愁绝。", 
            "又采绿年年，闹红处处，飞梦到天末。"
        ], 
        "title": "摸鱼儿 题荷池晚泛图", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "梦比春寒浅。", 
            "人在芝田馆。", 
            "碧城深锁一重烟，远远远。", 
            "轻步瑶阶，莫教惊起，桃花仙犬。", 
            "锦字无心剪。", 
            "斗帐流苏掩。", 
            "双鬟催上七香车，懒懒懒。", 
            "生怕春人，魂儿太弱，被风吹转。"
        ], 
        "title": "醉春风 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "珠斗斜还整。", 
            "背坐红阑冷。", 
            "双星曾证那宵盟，肯肯肯。", 
            "月弄庭花，教人疑是，个侬春影。", 
            "翠被寒拚忍。", 
            "其奈寒难尽。", 
            "步虚声杳碧云痴，等等等。", 
            "幽梦重浓，一声秋雨，无端敲醒。"
        ], 
        "title": "醉春风 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "刬地风成阵。", 
            "吹断青鸾讯。", 
            "红墙抵是万重山，闷闷闷。", 
            "猜破根由，伊家缘故，自家缘分。", 
            "月黑情天晕。", 
            "缺也无人问。", 
            "从来好事说多磨，信信信。", 
            "地老天荒，总难销此，相思一寸。"
        ], 
        "title": "醉春风 其三", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "斜河界破向思路，情波一痕秋小。", 
            "睡脸新开，愁鬟旧亸，料是云軿倒了。", 
            "病愁多少。", 
            "合付与凉飙，一齐吹扫。", 
            "天上人间，风光可惜不常好。", 
            "从来艳宵易晓。", 
            "再填桥几度，乌鹊应老。", 
            "耕织神仙，别离夫妇，未必天孙真巧。", 
            "屏山坐悄。", 
            "累半臂添来，最惊寒早。", 
            "墙角幽花，梦回疏雨恼。"
        ], 
        "title": "齐天乐 七夕", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "照破乾坤闷。", 
            "算今宵、人间天上，平分秋恨。", 
            "十二阑干凉似水，中有个侬闲凭。", 
            "心上着秋痕一寸。", 
            "万古西风吹不落，伴山河、留得蟾宫镜。", 
            "兴废事，也难问。", 
            "霜华劝染姮娥鬓。", 
            "倘年年玉颜无恙，那禁孤另。", 
            "忽地冷萤帘外绿，摇荡秋魂未定。", 
            "又花影与人同困。", 
            "空际似闻呼月子，料霓裳、旧谱须他正。", 
            "我欲向，广寒听。"
        ], 
        "title": "贺新凉 中秋", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "秋容如画。", 
            "有雁声一派，送将来也。", 
            "算不同、王粲登楼，指故国山河，这般清暇。", 
            "烟草连天，过几度、称王称霸。", 
            "甚熊家缔造，马氏经营，瞥眼飘瓦。", 
            "今日客何为者。", 
            "倚阑干提起，数千年话。", 
            "呼酒处、秋与云平，更休要听他，江流日夜。", 
            "唫瘦西风，怕只是、沧桑难写。", 
            "又荒原、斜照沈沈，无言西下。"
        ], 
        "title": "解连环 登城南天心阁", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "名状元孙，不喜谈文，从军战场。", 
            "记楼船飞渡，寒江惨白，营门起立，残月昏黄。", 
            "末路英雄，一官江海，吴市箫声最慨慷。", 
            "酒酣后，每抽弧注矢，思射天狼。", 
            "尊前莫问行藏。", 
            "且收拾功名入醉乡。", 
            "笑吾侪今日，学书学剑，中原几辈，称帝称王。", 
            "二十年华，万千事业，第一关心镜里霜。", 
            "相思处，又雁声湘路，潮信钱塘。"
        ], 
        "title": "沁园春 二友词赠石重夫、陈白严 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "公子翩翩，挹秀西江，标隽南州。", 
            "算深于情者，交原似水，悲哉气也，君得其秋。", 
            "自读离骚，同耽奇服，新制高冠号远游。", 
            "输君事，为贪临粉阵，懒筑糟邱。", 
            "相逢一笑悠悠。", 
            "且莫管他家拥八驺。", 
            "问既然修到，通麋慧业，不应带得，洗马清愁。", 
            "湖海中间，两人年少，醉倚君家百尺楼。", 
            "生平约，有名山老屋，东海扁舟。"
        ], 
        "title": "沁园春 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "重阳节近，是湘中骚客，悬弧之日。", 
            "堕地百忧从此始，悔别玉楼长吉。", 
            "秋士青衫，春人红豆，著甚伤心极。", 
            "前途事黑，倩谁问个消息。", 
            "谁知好梦如烟，华年似水，转瞬皆陈迹。", 
            "佛地仙天何处也，这点因缘未毕。", 
            "病里求生，愁中觅死，天亦难为力。", 
            "菊花开了，且拚痛饮今夕。"
        ], 
        "title": "酹江月 甲戌十七初度 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "湘天住久，算有情山水，物情岁月。", 
            "守著美人香草在，强似江湖落魄。", 
            "笛簟填词，筝篷载酒，来往烟骚国。", 
            "并非纪律，此身总觉如客。", 
            "眼底红叶高楼，黄花小院，相对堪浮白。", 
            "一种秋风成共命，记否去年今日。", 
            "一第天悭，百蛮亲老，那更流光瞥。", 
            "鬓丝禅榻，华年两字消得。"
        ], 
        "title": "酹江月 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "玉杵敲霜。", 
            "蓝桥访月，曾乞琼浆。", 
            "最是难消，花前睡态，镜里啼妆。", 
            "江干黄竹成箱。", 
            "料锦瑟华年暗伤。", 
            "一点相思，寄伊无路，何况明珰。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "十载江湖酒梦消。", 
            "短篷身世又今朝。", 
            "秋江催动木兰桡。", 
            "分手青山云黯黯，打头黄叶雨萧萧。", 
            "一声画角送归潮。"
        ], 
        "title": "浣溪纱 湘江舟行 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "破屋三间放鸭棚。", 
            "空江几个打鱼罾。", 
            "孤篷一点闹蛾镫。", 
            "细雨黄花疏酒伴，故山红豆老唫朋。", 
            "隔层烟水唤难应。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "澹极秋光转觉浓。", 
            "水亭添上一分红。", 
            "枫人斜立夕阳中。", 
            "乌鹊啼残筝馆月，鲤鱼催起舵楼风。", 
            "碧天无分采夫容。"
        ], 
        "title": "浣溪纱 其三", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "几点鸦飞淡墨天。", 
            "峭帆如箭暮云穿。", 
            "一声声橹破秋烟。", 
            "眼底天长飞恨杳，眉间地窄坐愁偏。", 
            "碧湘秋色在唫边。"
        ], 
        "title": "浣溪纱 其四", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "不是江南载酒游。", 
            "偶然吹笛向蘋洲。", 
            "此时鸥梦淡于秋。", 
            "风色剪来三两桨，月魂飘满一重楼。", 
            "远山无语对人愁。"
        ], 
        "title": "浣溪纱 其五", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "碧尽湘天古恨多。", 
            "万重明月万重波。", 
            "湘花颜色似湘娥。", 
            "桃叶江空愁读曲，竹枝调若畏闻歌。", 
            "湘人情性奈秋何。"
        ], 
        "title": "浣溪纱 其六", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "断尽湘流九曲肠。", 
            "漫同月子话凄凉。", 
            "输他照影又成双。", 
            "一绿迷离杨柳岸，千红飘泊藕丝乡。", 
            "和烟和雨画潇湘。"
        ], 
        "title": "浣溪纱 其七", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "水落空湾欲剑沙。", 
            "里湖风色暝鱼叉。", 
            "鹭鹚飞上白蘋花。", 
            "浦口南云浓送雁，渡头西日淡留鸦。", 
            "秋光占住钓人家。"
        ], 
        "title": "浣溪纱 其八", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "猎猎船旗忽倒吹。", 
            "断风声里立多时。", 
            "单衫凉透没人知。", 
            "镫影惨红山鬼屋，声声寒绿水仙祠。", 
            "一江如梦怕寻思。"
        ], 
        "title": "浣溪纱 其九", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "系缆昏黄傍驿桥。", 
            "柁楼吹笛雨潇潇。", 
            "一镫红得太无聊。", 
            "寻梦寻烟秋冷淡，听风听水夜迢遥。", 
            "累侬到此又魂销。"
        ], 
        "title": "浣溪纱 其十", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "幽魂咽。", 
            "东风万古伤离别。", 
            "伤离别。", 
            "春江是泪，春花是血。", 
            "人家岁岁清明节。", 
            "关山处处销魂色。", 
            "销魂色。", 
            "红时斜日，碧时斜月。"
        ], 
        "title": "忆秦娥 子规", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "又到今年矣。", 
            "甚流光、暗中吹过，东风似水。", 
            "脱了青衫还戏彩，春在寿萱花里。", 
            "听爆竹声声不止。", 
            "笑捧一卮为母寿，倩屠苏、净把愁肠洗。", 
            "饮此者，大欢喜。", 
            "梅花算个真知己。", 
            "任终朝断风残雪，闭门而已。", 
            "阿父天涯携弟妹，怅望二千余里。", 
            "想寂寞应无异此。", 
            "骨肉无端分五处，猛思量、旧恨重提起。", 
            "倦且坐，乌皮几。"
        ], 
        "title": "金缕曲 其一 乙亥元日，时在鼎州", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "百战英雄老。", 
            "向南山、短衣射虎，应弦而倒。", 
            "如此将才无用处，一代风云气小。", 
            "让竖子成名去了。", 
            "矍铄据鞍空复尔，故将军、不画云台表。", 
            "种瓜者，青门道。", 
            "记曾放马天山草。", 
            "剩此日溪山驴背，夕阳秋好。", 
            "照水头颅千丈雪，波底鱼龙惊搅。", 
            "野戍外角声吹晓。", 
            "听罢荒鸡频起舞，抚雕戈、誓把烟尘扫。", 
            "虎头相，已枯槁。"
        ], 
        "title": "金缕曲 其二 老将", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "学究先生样。", 
            "半生来、青镫黄卷，乌皮绛帐。", 
            "三字头衔穷措大，不讳含酸骨相。", 
            "难得是斯文未丧。", 
            "一第蹉跎头白早，叹磨穿、铁砚心徒壮。", 
            "功名路，恐难望。", 
            "济南博士江都相。", 
            "溯流传汉家真派，何嫌依傍。", 
            "辛苦儒林谋绝业，全力名山休让。", 
            "觅冷蠹堆中同葬。", 
            "七贵五侯君不见，牧猪奴、转瞬青云上。", 
            "得富贵，且无恙。"
        ], 
        "title": "金缕曲 其三 老儒", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "生死蘋乡里。", 
            "有同盟、旧鸥三两，是他知己。", 
            "明月一江吹笛响，拿个扁舟去矣。", 
            "或雨细风斜不止。", 
            "渔弟渔兄身世感，怕沧桑、换到闲烟水。", 
            "渔儿女，又如此。", 
            "联篷夜火镫成市。", 
            "正家家柁楼炊饭，酒香鱼美。", 
            "袖手江天垂钓罢，看尽来头去尾。", 
            "问顺水顺风能几。", 
            "飞到浪花头也白，况禁他、世上风波起。", 
            "渔唱远，暮霞紫。"
        ], 
        "title": "金缕曲 其四 老渔", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "无计留春住。", 
            "听帘前、一声杜宇，唤他归去。", 
            "多少莺花都命短，散了彩云无数。", 
            "剩憔悴章台旧树。", 
            "留得缕金衫子在，认红心、碎点燕支污。", 
            "风与月，等闲度。", 
            "秋娘老矣凭谁顾。", 
            "莫思量琵琶江上，荻花飘曙。", 
            "愁压眉尖和黛重，那有镜中人妒。", 
            "怕照影惊鸿相遇。", 
            "月地花天无恙否，是当年、一曲销魂处。", 
            "青衫客，泪如注。"
        ], 
        "title": "金缕曲 其五 老妓", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "春波一顷。", 
            "曾照惊鸿影。", 
            "谁道银河天上近。", 
            "不似红墙太迥。", 
            "重来欲问桃根。", 
            "流水无情送春。", 
            "惆怅个侬何处，半弯眉月黄昏。"
        ], 
        "title": "清平乐", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "春山冻。岚气如波欲动。", 
            "谁把春寒轻剪送。压帘帘骨重。", 
            "花影红沈窗缝。菭色绿浮篱空。", 
            "香怕烧多金鸭痛。碧纱烟入梦。"
        ], 
        "title": "谒金门", 
        "type": "词", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "十万尸骸暴露伤，空前浩劫痛江乡。", 
            "一丘白骨埋何怨，毅魄同归日月光。"
        ], 
        "title": "万骨茔", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "忠义名邦信有因，万民殉难话庚申。", 
            "凄凉白骨埋山麓，建塔成形纪念真。"
        ], 
        "title": "白骨塔", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "高封大土号仓墩，墓说前朝敬帝尊。", 
            "发见花砖逾数十，巨蜂群出显精魂。"
        ], 
        "title": "梁敬帝墓", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "閒寻古迹君山下，墓有春申仰昔贤。", 
            "珠履三千成幻梦，漆灯长夜照荧然。"
        ], 
        "title": "春申墓", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "古来饮酒多豪杰，磈垒能消忆杜康。", 
            "池水清涟鱼可数，遗坟凭吊在中央。"
        ], 
        "title": "杜康墓", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "酒载刘伶百世芳，高风荷锸忆佯狂。", 
            "荒凉古墓今犹在，碑字模糊认夕阳。"
        ], 
        "title": "刘伶墓", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "砂山古墓足千秋，父老相传说二侯。", 
            "旧石纵横遗址在，牧樵歌唱暮烟浮。"
        ], 
        "title": "二侯墓", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "为爱名山葬此间，诗人傲骨俗尘删。", 
            "卓然不朽真君子，犹指层峦认翠环。"
        ], 
        "title": "魏璞墓", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "牛眠卜地悟前因，郭母曾将葬水滨。", 
            "垒垒三坟千古在，沧桑屡易莫沈沦。"
        ], 
        "title": "郭母墓", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "九莲庵址卜山冈，葛墓巍然拥后方。", 
            "叠嶂回环形势胜，凿残龙脉说荒唐。"
        ], 
        "title": "葛母墓", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "林深百亩胜佳城，徐氏遗坟负盛名。", 
            "祭扫无虞逢雨节，季春十日喜天晴。"
        ], 
        "title": "大宅坟（在祝塘乡）", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "由来风鉴擅阴阳，坟美千松卜地昌。", 
            "龙脉凿残真气绝，红桥流水感苍凉。"
        ], 
        "title": "千松坟（在邑东长泾乡）", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "相传杨舍本荒丘，镇以人名户口稠。", 
            "墓葬水滨清可鉴，摩挲碑碣足千秋。"
        ], 
        "title": "杨舍人墓", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "风高百世孝无惭，像塑衣冠仰赵庵。", 
            "墓碣巍然凭吊古，莲花穴畔许神参。"
        ], 
        "title": "赵孝子墓", 
        "type": "绝句", 
        "yun": "覃"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "一门三孝绍箕裘，黄氏家风弈世昌。", 
            "南北坟高存茂墅，丰碑鼎峙永流芳。"
        ], 
        "title": "黄氏三孝子墓", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "同时殉节溯遗型，七女坚贞应七星。", 
            "张范芳名垂百世，青旸访古抚碑铭。"
        ], 
        "title": "七烈女墓", 
        "type": "绝句", 
        "yun": "青"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "梁王有女耽音律，瑟在人亡世孰悲。", 
            "自古知心能有几，空留遗冢对江湄。"
        ], 
        "title": "石女冢", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "自古君黄多毓秀，澄江集社溯权舆。", 
            "诗吟提倡宗风雅，元末徐张喜见书。"
        ], 
        "title": "澄江诗社", 
        "type": "绝句", 
        "yun": "鱼"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "沧洲耆旧孰相参，当代名流二十三。", 
            "合德联吟成古社，艳传评语遍江南。"
        ], 
        "title": "沧洲诗社", 
        "type": "绝句", 
        "yun": "覃"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "九子齐名结社贤，聊吟江上纪诗篇。", 
            "才难自古宣尼叹，数合唐虞未许全。"
        ], 
        "title": "江上九子社（社长为黄毓祺）", 
        "type": "绝句", 
        "yun": "先"
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "别浦徘徊隐钿车。", 
            "谪仙散诞醉流霞。", 
            "归来渔子都忘世，去后刘郎不问花。", 
            "空色眩，色空嗟。", 
            "杳然流水到天涯。", 
            "东皇合念春无主，处处流莺忆故家。"
        ], 
        "title": "鹧鸪天 再和彊村韵", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "春在无人行处院。", 
            "燕语声停，蝶梦花头款。", 
            "卐字阑干连不断。", 
            "柔波荡漾银塘满。", 
            "两地沉吟三月半。", 
            "约略行踪，只在蔷薇畔。", 
            "密语幽期深复浅。", 
            "袖中锦字分明见。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "月约寻翻误，春愁梦惯疑。", 
            "壁弓杯影任娇痴。", 
            "忘却一彄银约定情词。", 
            "子夜歌频变，秦筝调更移。", 
            "簪花新格写乌丝。", 
            "认得三星带月小名儿。"
        ], 
        "title": "南歌子", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "楚天征雁参差起，斜行北向凄断。", 
            "低徊重倚木兰桡，殢晴云池馆。", 
            "悄堤上柳舒青盼，夜来不放红妆绾。", 
            "总是玉关情，怕缺月窥人丝鬓，寒食春远。", 
            "长近酒尾吟边，断肠无处，鹊炉心字千篆。", 
            "风怀不是绛都春，芳事悤悤换。", 
            "便千里鹧鸪啼遍，梦魂还滞梨云攓。", 
            "自料量乌巾角乱，插繁花莫惊泪眼。"
        ], 
        "title": "霜叶飞", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "岸帻风前，又过了、一年春色。", 
            "垂杨外、鹊儿喜报，莺儿歌剧。", 
            "梁燕语闻长叹久，林鹃泪为思归滴。", 
            "又红肥、绿瘦几多般，催朝夕。", 
            "霜鬓老，金杯窄。", 
            "花易尽，愁何益。", 
            "怕东君误了，九秋荆棘。", 
            "鹰到春来能变化，蛇怜风去无踪迹。", 
            "作大家、儿笑复如何，茵凭侧。"
        ], 
        "title": "满江红", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "残照不回头。", 
            "睇燕危楼。", 
            "无心秋色有心愁。", 
            "尽眼垂杨千万缕，踠地丝休。", 
            "重叠报章留。", 
            "黯淡银钩。", 
            "榆钱飞尽麦人收。", 
            "长是断无人见处，芳草悠悠。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "春风独笑。", 
            "樱晚棠还早。", 
            "燕子多情忙不了。", 
            "今日呢喃谁晓。", 
            "清江自惯东流。", 
            "遥山两点长愁。", 
            "过了清明上巳，孤他楚尾吴头。"
        ], 
        "title": "清平乐", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "九叠屏风取次张。", 
            "九派下浔阳。", 
            "九九图中，燕脂催点，春事九回肠。", 
            "情知不是长安路，九面误衡湘。", 
            "稽首灊云，九天司命，九鳸问归装。"
        ], 
        "title": "少年游 偶闻婢语明日三九", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "花朝三日过。", 
            "殢江皋，余寒香悭花朵。", 
            "挂月珊枝，僾西风，想见石公高卧。", 
            "禅榻沈吟，甚病树仙舟情左。", 
            "孤负遥期，雪海春浮，梦君吟坐。", 
            "莫放箬如船簸。", 
            "问可有留题，脂粘粉涴。", 
            "雪暗关山，倩西崦，一笛玉龙吹破。", 
            "送客诗成，便稳趁橛头单舸。", 
            "重向莫釐高处，议联青琐。"
        ], 
        "title": "三姝媚 邓尉探梅不果，和彊村韵", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "散诞青鞋紫领巾。", 
            "旬休联得自由身。", 
            "棠妆故是唐宫态，樱品偏矜海国春。", 
            "留跘坐，起频申。", 
            "惜花休便著花嗔。", 
            "来从天姊观空相，去谢风姨是恶宾。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "残雪楼台似梦中。", 
            "去年花下惜悤悤。", 
            "断肠流水又相逢。", 
            "海涸尚余清浅碧，泪多难洗两三红。", 
            "返魂忽证凤林钟。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "道人心性圆如月，帝网重重无量。", 
            "百面交光，三生留照，不断字轮明相。", 
            "蟠龙鼻仰。", 
            "问青盖何年，玄冥无恙。", 
            "鬓影春风，倚楼频看自惆怅。", 
            "拓本几番相饷。", 
            "有西池瞻敬，尊那供养。", 
            "仕至公卿，传宜孙子，多贺国家天上。", 
            "听声卜响。", 
            "剩表圣心情，容成知状。", 
            "不老山人，玉泉饶醉盎。"
        ], 
        "title": "齐天乐 徐积畲揽镜图", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "愁日愁随一线长。", 
            "流珠去去不商量。", 
            "长鬣松呼能识我。", 
            "磥砢。", 
            "数他夏腊饱风霜。", 
            "不用餐英还拂帽。", 
            "颠倒。", 
            "梅花红处菊犹香。", 
            "松下老僧无尽意。", 
            "庆喜。", 
            "婆罗勒果叶间藏。"
        ], 
        "title": "定风波 题病山松菊障子，李子申画也", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "金风似剪，银潢如带，良夜愔愔罗袜。", 
            "人间已自罢穿针，只天上未忘佳节。", 
            "画屏殢楚，金钗诉愿，儿女夜情都别。", 
            "仙裙永断适石榴红，问此后聘钱谁质。"
        ], 
        "title": "鹊桥仙 七夕和韵", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "东篱采罢。", 
            "是南山一抹，晴翠遥冶。", 
            "省识秋容，花亦无多，月地灯窗从写。", 
            "霜前已识西风惯，问霜后峭寒谁怕。", 
            "向酒边一笑先相看，莲社逃禅归也。", 
            "准拟年时重九，龙山旧会处，满插盈把。", 
            "薏苦苗甘，梦短心长，的的日精不化。", 
            "秋花不比春花落，早霓额通明帘下。", 
            "算晚香未要矜持，待返中黄仙驾。"
        ], 
        "title": "疏影 汤愚峰画菊，仁庵弟属题", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "问南湖湖畔，渔隐话，几人传。", 
            "有拾得诗成，僧伽伴在，一味诗禅。", 
            "炉烟夜深香烬，恰十分秋月定光圆。", 
            "影事琼楼玉宇，归心下噀斜川。", 
            "词笺写了又重看。", 
            "渺渺义熙年。", 
            "道菊是渊明，渊明是菊，形影神全。", 
            "觥船。", 
            "夕阳一棹，唤林翁相约酌寒泉。", 
            "郁郁门前五柳，不曾摇落江干。"
        ], 
        "title": "木兰花慢 寄仁先湖上", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "南湖日暮。", 
            "尽消遍游尘，总宜船橹。", 
            "瘴雨飘襟，蛮花侧帽，今日江湖倦旅。", 
            "为问渔庄蟹舍，何似马人龙户。", 
            "听夜雨。", 
            "暗潮生，还有婆留射否。", 
            "是处深巷畔，碎远春声，点点都昙鼓。", 
            "鹤去亭孤，龙移潭冷，望到江莲白羽。", 
            "几日竹林游迹，拍遍梅边乐句。", 
            "莫苦忆武昌鱼，试脍宋家霜缕。"
        ], 
        "title": "喜迁莺 和止存", 
        "type": "词", 
        "yun": null
    }, 
    {
        "author": "沈曾植", 
        "era": "近现代", 
        "subtype": null, 
        "text": [
            "呼起弁阳叟，还作雅谈无。", 
            "野语齐东未问，韵语落西湖。", 
            "不向二宗参话，不共四灵通社，佳句锦囊余。", 
            "无学亦无病，诗说味同如。", 
            "我知君，君靳我，卷还渠。", 
            "清苕浊霅，无恙仙馆占名区。", 
            "也有玉田春水，也有碧山新月，个是竹山庐。", 
            "谁是紫霞叟，还倩上彊朱。"
        ], 
        "title": "水调歌头 蒋孟蘋得宋刊周密草窗韵语，以密韵榜其楼，索赋词纪之", 
        "type": "词", 
        "yun": null
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "鸳鸯湖上泛鸳鸯，烟雨楼头未夕阳。", 
            "情似春潮无畔岸，思如幽草有芬芳。", 
            "惊鸿照影空回首，别鹤流声易断肠。", 
            "罗袜凌波原一瞬，只宜画里与端详。"
        ], 
        "title": "为余十眉题鸳湖双棹图", 
        "type": "律诗", 
        "yun": "阳"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "不晴不雨只阴阴，此日西湖倦色侵。", 
            "孤塔偶从云外见，好山如在梦中寻。", 
            "幽怀自乐波光澹，清啸遥随谷籁沈。", 
            "掉到水心亭下泊，半林黄叶识秋深。"
        ], 
        "title": "十月二十四日过西湖", 
        "type": "律诗", 
        "yun": "侵"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "临流莫笑影婆娑，一月西湖得再过。", 
            "烟敛波光如薄睡，日融山色似微酡。", 
            "疏钟渡水无歧籁，落木攒空有静柯。", 
            "短棹夷犹亦徒尔，累他芦雁戒心多。"
        ], 
        "title": "十一月二十四日再过西湖", 
        "type": "律诗", 
        "yun": "歌"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "篱角相逢风雪侵，岁寒弥见故人心。", 
            "别时情绪君能记，醉后疏狂我不禁。", 
            "如接笑言禅思定，微闻芗泽绮怀深。", 
            "林间满地横斜月，愿托苔枝似翠禽。"
        ], 
        "title": "岁暮风雪，忽忆山中梅花，往视之，已盛开矣", 
        "type": "律诗", 
        "yun": "侵"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "病骨乐与瘦筇俱，疏阴漏日午晴馀。", 
            "觅新诗似驴旋磨，温旧书如牛反刍。", 
            "岸几罗花村舍静，峰屏衬树行人疏。", 
            "林深足茧思小憩，啼鸟一声真起予。"
        ], 
        "title": "病起郊行", 
        "type": "律诗", 
        "yun": null
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "摊书枕畔送黄昏，泪湿行间旧墨痕。", 
            "种豆岂宜杂荒秽，植桑曾未择高原。", 
            "孤云叆叆诚何托，新月依依欲有言。", 
            "山泽川涂同一例，人生何处不笼樊。"
        ], 
        "title": "病中读陶诗 其一", 
        "type": "律诗", 
        "yun": "元"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "病怀听尽雨飕飕，斜日柴门得小休。", 
            "抱节孤松如有傲，含薰幽蕙本无求。", 
            "闲居始识禽鱼乐，广土终悬霜霰忧。", 
            "暂屏酒尊亲药裹，感因苦口致深尤。"
        ], 
        "title": "病中读陶诗 其二", 
        "type": "律诗", 
        "yun": "尤"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "檐卜花开古寺东，莓苔依约旧游踪。", 
            "迢迢远浦乘潮月，谡谡疏林隔水风。", 
            "梵呗已随乌雀静，征衣犹映芰荷红。", 
            "牧童黧面吹横笛，象背徜徉兴未穷。"
        ], 
        "title": "重过坚底古寺", 
        "type": "律诗", 
        "yun": null
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "一叶烟波万叠间，垂纶端为钓潺湲。", 
            "暂留残照天边树，尽抹微云雨后山。", 
            "隐雾笛随黄犊远，定风帆与白鸥闲。", 
            "湖光入夜犹奇绝，指点秋星久未还。"
        ], 
        "title": "湖上", 
        "type": "律诗", 
        "yun": "删"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "倚栏惟见水无垠，天海遥从一线分。", 
            "渺渺沧波峰载雪，沈沈暝色岫连云。", 
            "佳兵似火终难戢，止乱如丝只益棼。", 
            "惆怅风涛作松籁，梦魂犹认故山闻。"
        ], 
        "title": "舟中感怀", 
        "type": "律诗", 
        "yun": "文"
    }, 
    {
        "author": "汪精卫", 
        "era": "近现代", 
        "subtype": "七言律诗", 
        "text": [
            "几日棠梨烂熳开，春归重对旧池台。", 
            "情随芳草连天去，梦逐轻鸥拍水回。", 
            "飞絮便应穷碧落，坠红犹复绚苍苔。", 
            "梓桐拱把清阴好，还记年时手自栽。"
        ], 
        "title": "春归", 
        "type": "律诗", 
        "yun": "灰"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "炒栗香中秋已深，高秋能有几登临？", 
            "西京红叶南山桂，并作闲窗坐忆心。"
        ], 
        "title": "秋忆", 
        "type": "绝句", 
        "yun": "侵"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "秋情澹澹菊花天，白蓼黄葵各自妍。", 
            "风细日斜闲伫立，霜红吟堕暮鸦前。"
        ], 
        "title": "秋情", 
        "type": "绝句", 
        "yun": "先"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "往日人情向黄菊，今年秋色属红蕉。", 
            "人情秋色长堪在，月下风前慰寂寥。"
        ], 
        "title": "红蕉", 
        "type": "绝句", 
        "yun": "萧"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "淡淡秋阴薄似罗，美人蕉好莫嫌多。", 
            "西风几日闲庭院，不见枝头袅女萝。"
        ], 
        "title": "共云君闲话 （二首） 其一", 
        "type": "绝句", 
        "yun": "歌"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "篱落荒寒色渐工，小庭疏树意无穷。", 
            "葵花惯作高秋格，不学红蕉烂漫红。"
        ], 
        "title": "共云君闲话 （二首） 其二", 
        "type": "绝句", 
        "yun": "东"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "莫漫将心拟塞鸿，南天尽被战云封。", 
            "可堪月冷霜清夜，坐听严城几杵钟。"
        ], 
        "title": "莫漫", 
        "type": "绝句", 
        "yun": "冬"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "金碧东南伤烂漫，烟尘北地苦凄凉。", 
            "春风迟到花迟发，犹是人间草树香。"
        ], 
        "title": "杂感（七首录二）", 
        "type": "绝句", 
        "yun": "阳"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "叶重花低晓露漙，枝梢春尽有微寒。", 
            "珠珠恰似离人泪，莫当宵来雨点看。"
        ], 
        "title": "晓起", 
        "type": "绝句", 
        "yun": "寒"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "檐树绿张风定后，屏花红暗雨来时。", 
            "诗中会得闲生理，说与旁人自不知。"
        ], 
        "title": "会得", 
        "type": "绝句", 
        "yun": "支"
    }, 
    {
        "author": "沈尹默", 
        "era": "近现代", 
        "subtype": "七言绝句", 
        "text": [
            "无尽生中有尽身，定于何处證前因？", 
            "一溪春水悠然去，遍照人间现在人。"
        ], 
        "title": "杂感（七首录二） 其二", 
        "type": "绝句", 
        "yun": "真"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "南北东西足苦吟，楼高天远望沉沉。", 
            "独怜乌鹊群飞意，谁挽江河日下心。", 
            "孤愤终朝成抵几，故情从古惜亡簪。", 
            "穷途穷律犹非是，对酒当歌已不禁。"
        ], 
        "title": "孤愤", 
        "type": "律诗", 
        "yun": "侵"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "稍从隐几明无我，暂得逍遥物外游。", 
            "莽莽虫沙一凡楚，纷纷蝼蚁几王侯。", 
            "孤明如月何堪掇，澹荡为云已不收。", 
            "掩卷茫然天地大，高吟聊发海中沤。"
        ], 
        "title": "掩卷", 
        "type": "律诗", 
        "yun": "尤"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "入世端须有杀机，健儿身手未应非。", 
            "生更忧患言难好，祸及禽鱼事已微。", 
            "饮血黄獐刚耳热，突林双雉又心飞。", 
            "南山有虎仍当道，更请从君猎一围。"
        ], 
        "title": "谱琴猎得两獐因赠", 
        "type": "律诗", 
        "yun": "微"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "醉梦腾腾有此身，朝糜一呷便忘贫。", 
            "春风澹宕能容我，夜雨萧疏更忆人。", 
            "花事几编棠社草，马鞭十里柳堤尘。", 
            "如今双鬓犹堪在，攀竹烹茶一怆神。"
        ], 
        "title": "春雨感旧寄兄弟并呈伯姊", 
        "type": "律诗", 
        "yun": "真"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "鸿雁南回有报书，已拚魂梦落江湖。", 
            "花枝照眼愁多少，春色还人事有无？", 
            "尘世况逢兵火急，中年争耐旅情孤。", 
            "御河冰泮微波绿，如此风光旧帝都。"
        ], 
        "title": "二月廿三日作", 
        "type": "律诗", 
        "yun": "虞"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "上寿仪成日未醺，殿庭光景自凌云。", 
            "绣衣群帅新开府，绵蕞诸生久策勋。", 
            "胆落竟无温御史，心惊犹有李将军。", 
            "名驹漫许夸千里，手诏当时纪汉文。"
        ], 
        "title": "咏史 其一", 
        "type": "律诗", 
        "yun": "文"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "尧鹤犹能语岁寒，九华新殿聚衣冠。", 
            "灵光五畤开三辅，雪色平阳接上兰。", 
            "已见扫门除内史，几闻襆被出郎官。", 
            "天关荡荡天衢阔，细马高车著意看。"
        ], 
        "title": "咏史 其二", 
        "type": "律诗", 
        "yun": "寒"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "工部文章惊海内，司勋健者合登坛。", 
            "玉韬金版谁能说？虎脊龙文试与看。", 
            "珠箔长悬明月去，佳人易得此才难。", 
            "何当更向扬州路，借得千金拾古欢。"
        ], 
        "title": "题《樊川集》", 
        "type": "律诗", 
        "yun": "寒"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "紫陌春雷走钿车，柳阴深锁馆陶家。", 
            "人间瑶草难为佩，天上琼枝尽作花。", 
            "有酒终浇赵州土，多金惟买越溪纱。", 
            "昔人行乐今人笑，玉树流光起暮霞。"
        ], 
        "title": "京中春日有作 其一", 
        "type": "律诗", 
        "yun": "麻"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "草色云容今古同，春情似絮惹晴空。", 
            "千株苑树有新绿，十里宫墙无故红。", 
            "金策赐秦成已事，连城输赵定谁功？", 
            "无人解作援笳者，入塞愁声倚晚风。"
        ], 
        "title": "京中春日有作 其二", 
        "type": "律诗", 
        "yun": "东"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "游人踯躅大堤旁，旧日昆明绿未央。", 
            "黄竹应能忆王母，金牛还解说高皇。", 
            "海空楼橹销兵气，人去亭台峙夕阳。", 
            "七国三边忧不到，宸游真不系兴亡。"
        ], 
        "title": "颐和园", 
        "type": "律诗", 
        "yun": "阳"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "高柳参差云影低，几家楼阁望中迷。", 
            "房蜂分户成新蜜，檐燕营巢堕旧泥。", 
            "有恨风飘花艳艳，无言人去草萋萋。", 
            "春情如此谁关得？箫鼓才停日又西。"
        ], 
        "title": "出游见落花有感 其一", 
        "type": "律诗", 
        "yun": "齐"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "风暖名园斗绮罗，偶来燕赵为闻歌。", 
            "溶溶流水情无尽，片片飞花意若何？", 
            "精卫应愁东海阔，杜鹃仍伴一春过。", 
            "中年哀乐俱难遣，未怪人间鬓易皤。"
        ], 
        "title": "有感", 
        "type": "律诗", 
        "yun": "歌"
    }, 
    {
        "author": "沈尹默", 
        "era": "近现代", 
        "subtype": "七言律诗", 
        "text": [
            "彩凤回翔一枕中，碧霞隐隐起朱栊。", 
            "灯飘兰烬朝疑雾，帘戛花钩夜有风。", 
            "扇影初闲香乍断，珠光不定意何穷！", 
            "瑶宫贝阙三山远，争信微波语可通。"
        ], 
        "title": "争信一首", 
        "type": "律诗", 
        "yun": "东"
    }, 
    {
        "author": "汪文溥", 
        "era": "近现代", 
        "subtype": null, 
        "text": [
            "我闻漆园入梦蝶栩栩，又闻太白举杯邀月舞。", 
            "如来无我无众生，化身万亿菩提树。", 
            "钱君钱君仙佛徒，君卿唇舌淳于如。", 
            "偶向人间弄狡狯，无相有相今之图。", 
            "虬髯一张怒如戟，回鸪缚裤龟兹帻。", 
            "忽然窈窕垂云鬟，肌理莹澈藐姑射。", 
            "天人变幻谁能知，非儒非侠非神奇。", 
            "弹琴蹴鞠等闲耳，青天碧海鞭龙螭。", 
            "子陵仙去少陵老，钓台无恙莓苔扫。", 
            "长铲七尺白木柄，荒江野客种瑶草。", 
            "有时西笑入长安，七贵三公取次看。", 
            "千骑上头拥夫婿，长衫没髁随奚官。", 
            "丈夫得志贵不朽，抚髀闲煞射雕手。", 
            "一朝百万策貔貅，鞭笞宙合姿躏蹂。", 
            "惜哉有才不有用，腐鼠鸱鸮嚇雏凤。", 
            "左徒击石浸江水，泉明乞食抱春瓮。", 
            "白衣苍狗只如此，钧天偶醉何足齿。", 
            "宁堪仙佛两无成，青袍布袜誓从子。", 
            "沧江卧看日杲杲，文通才尽愁枯槁。", 
            "苦浼陆郎丐我诗，何如黎里柳郎好。", 
            "人生只作画图看，展图援笔心茫然。", 
            "他年纸本流传在，鼠肝虫臂空悲欢。"
        ], 
        "title": "子美嘱题化佛化装百相即柬亚子", 
        "type": "古风", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "填咽鸿都，悲歌燕市，梦余万感春明。", 
            "尘土无情，莺花多恙，廿年回首堪惊。", 
            "旧游重省，更休说、风云上京。", 
            "铜仙辞汉，清泪如铅，沾洒觚棱。", 
            "当时太学诸生，云散星飞，江海飘零。", 
            "彝鼎沦亡，诗书灰烬，会看十鼓薶荆。", 
            "世传精本，好归贮、黄山万层。", 
            "摩挲嗟叹，歌效昌黎，录补明诚。"
        ], 
        "title": "庆春宫", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "断魂直。", 
            "归访芝崦瘦碧。", 
            "游仙事、空想寓言，石老梅枯照颜色。", 
            "青山换故国。", 
            "争识。", 
            "銮坡旧客。", 
            "江湖梦，寻鹜伴沤，晞发阳阿涕盈尺。", 
            "词篇半尘迹。", 
            "叹绞敛斜衾，香烬瑶席。", 
            "鸺啼鹃语催寒食。", 
            "嗟夙世兰锜，寓公吴苑，流风余韵话置驿。", 
            "问天吊穷北。", 
            "心恻。", 
            "素怀积。", 
            "念石帚云薶，花外音寂。", 
            "华严转眼悲何极。", 
            "怕鹤帐新鬼，告哀邻笛。", 
            "沧洲残画，剩蠹纸，泪尚滴。"
        ], 
        "title": "兰陵王 吊郑叔问文焯，用清真韵二解 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "冷吟直。", 
            "愁写分山断碧。", 
            "皋桥上、重赋五噫，佚老无归怨春色。", 
            "微箕尚逊国。", 
            "安识。", 
            "青蝇吊客。", 
            "巫阳下，招取散魂，双阙岧峣去天尺。", 
            "孤云荡无迹。", 
            "算几辈词仙，沤鹜分席。", 
            "西山薇苦谁能食。", 
            "寻一卧江介，梦回青琐，沈沈梅讯断雁驿。", 
            "送穷誓投北。", 
            "休恻。", 
            "半尘积。", 
            "叹鹤化天寥，琴碎音寂。", 
            "流波雅引哀何极。", 
            "定月夜仙掌，自吹残笛。", 
            "精灵如在，漫笑我，借泪滴。"
        ], 
        "title": "兰陵王 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "脆玉敲冰管。", 
            "唤酒趁，笙簧暖。", 
            "窗幽白小，髻芗兰倚，弦语歌啭。", 
            "付雪儿、细涤蓬莱盏。", 
            "醉不问，天长短。", 
            "任年涯催老，却疑春近春远。", 
            "裙衩两鸳鸯，愁惊梦邛池，寻梦湘岸。", 
            "怨别几东风，赚人胜钗燕。", 
            "便蓬心斗转。", 
            "飞坠天云，画中身，月中见。", 
            "梅雪共清冷，验眉颦深浅。"
        ], 
        "title": "塞垣春 己未岁朝大雪，咫园和梦窗丙午岁日词，走示。即席詶之", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "四风皆致雨，酿春恨，满江城。", 
            "叹柳径桃蹊，芳郊绣野，沟浍皆盈。", 
            "才晴。", 
            "又还饾饤。", 
            "更雷车、雹转练瓢倾。", 
            "梁上频惊睡燕，树閒并坐愁莺。", 
            "丁宁。", 
            "斗草踏青。", 
            "虚赚我，几钗盟。", 
            "念枉劳偻指，花朝过了，凝望清明。", 
            "游情。", 
            "梦都未款，任宵檐、铁马闹东丁。", 
            "禁对兰釭照冷，闷寻倦枕余酲。"
        ], 
        "title": "木兰花慢 江春连雨，寄闷", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "泼水衾孤，游仙梦窄，断云羁绪。", 
            "伤今念远，迸作一天愁雨。", 
            "掩屏山、麝煤半乾，替谁写出销魂语。", 
            "叹竟床锦瑟，华年轻换，旧情空赋。", 
            "弦柱。", 
            "还重数。", 
            "奈雁带尘斜，字将鸾误。", 
            "芳韶未晚，怕底无人为主。", 
            "纵春风、先返绛都，共谁紫陌邀醉舞。", 
            "待归来、又恐高寒，耐得和春住。"
        ], 
        "title": "锁窗寒 宵寒无寐，倚无射商犯中吕宫正宫示贺逊飞鹏武、王南村效良", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "海棠新睡醒。", 
            "映绛蜡、高烧晚妆犹靓。", 
            "诃梨羂蝤领。", 
            "衬琼腮霞泛，素肌酥莹。", 
            "兰云梦影。", 
            "数仙期、人天未准。", 
            "任西园、绿醉红酣。", 
            "漫遣燕窥莺请。", 
            "谁省。", 
            "雒滨拾翠，汉浦遗珠，誓钗盟镜。", 
            "愁春自警。", 
            "花尚好，酒先病。", 
            "况吴棉初卸，沈熏慵试，耐得余寒薄暝。", 
            "叹年芳、已过清明，怨遥夜冷。"
        ], 
        "title": "瑞鹤仙 江城厌旅，再度清明，坐对瓶花，怅然有赋。调夹钟羽一解", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "山颦低锁黛，远岚翠匝，暝度楚天遥。", 
            "半春频梦雨，雁后花前，恨逐舞红彫。", 
            "余寒殢热，病损却、麟带宽腰。", 
            "衣倦添，鸭眠熏减，麝晕掩羞潮。", 
            "魂销。", 
            "鸾弦香沁，凤轸音乖，也难成凄调。", 
            "凝望极、云连芳草，青误征袍。", 
            "风回絮卷浑如雪，漾酒旂、愁满江皋。", 
            "凭醉赏，兰痕腻玉冰绡。"
        ], 
        "title": "渡江云三犯 净社拈题，雨意，限韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "怪今宵到耳倍凄凉，春声变秋声。", 
            "是劳人羁绪，啼妆远别，寻梦难成。", 
            "响逗檐花落处，晕冷逼愁镫。", 
            "隔雨红楼迥，欹枕江城。", 
            "十载关河尘土，几素心剪烛，潇晦鸡鸣。", 
            "带金笳铃索，相和似鏖兵。", 
            "酒尊空、吴娘歌罢，定有人、和泪卜归程。", 
            "昏连晓，向无眠里，两地同听。"
        ], 
        "title": "八声甘州 净社拈题，雨声，限韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "燕归避冷，鸠唤误晴，閒庭静锁春碧。", 
            "绣砌篆蜗皴角，双鸳印红湿。", 
            "沈熏重，薇露滴。", 
            "暗晕损、万钱生壁。", 
            "费人省，昨夜西窗，谁话岑寂。", 
            "沈醉问东风，病里愁中，花事几狼藉。", 
            "怅望暮天云合，鹃啼葬倾国。", 
            "轻雷送，非雾隔。", 
            "渐向晚、倚楼哀笛。", 
            "梦华恨，柳暝河桥，曾纵金勒。"
        ], 
        "title": "应天长 净社拈题，雨气，限韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "水东路熟，便梦想须溪，旧游何许。", 
            "借今证古。", 
            "对西山寸碧，锁眉无语。", 
            "浪诩仙源，误了秦余伴侣。", 
            "共凝伫。", 
            "问历劫燕莺，遗恨谁诉。", 
            "重认携酒处。", 
            "但嫩柳迎人，菜花随步。", 
            "倦红自舞。", 
            "笑伤春泪滴，未输儿女。", 
            "怨入稠塘，料比玄都更苦。", 
            "棹歌去。", 
            "纵流浪、怕吟前度。"
        ], 
        "title": "埽花游", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "武陵岂必神仙，几人解识苏髯意。", 
            "河源星变，天孙持赠，君平妙譬。", 
            "炼自娲皇，鞭辞赢政，拜从颠米。", 
            "问谷城山下，何如海岳，英光并，长虹气。", 
            "劫火昆冈曾记。", 
            "剩痴顽、此閒游戏。", 
            "尚堪供奉，无劳袍笏，谁兄谁弟。", 
            "寸碧遥岑，三天琼岛，老怀孤寄。", 
            "叹名山管领，风尘鬓发，有星星泪。"
        ], 
        "title": "水龙吟 题黄少穆拜石图", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "初日笼霞，和风催柳，点缀江春。", 
            "香尘十里，著意送行人。", 
            "背指严城万雉，听笳鼓、四载从军。", 
            "滕王阁、虚陪胜宴，曾费雄文。", 
            "为谢阮刘群，挥彩笔、壮游桂海金潾。", 
            "马当借助，掷璧问江神。", 
            "问尔文章九命，三生业、可证前因。", 
            "番风紧、蒲帆饱拽，轻溯南云。"
        ], 
        "title": "东风齐著力 辛酉孟春，之官宁都，初发南昌，却寄幕府同人", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "日影筛篷，风背卸帆，云敛天阔。", 
            "沙头步屧禁寒，柳色雏黄愁折。", 
            "何年剑气，动我壮岁游悰，征袍曾渍炎荒雪。", 
            "神笔定边筹，记文园持节。", 
            "催发。", 
            "牡丹围坐，蛮舞蛮熏，使君临别。", 
            "赋就南枝，曲里声情都绝。", 
            "江关一卧，转首八载飘零，尘襟未浣心如结。", 
            "望故国青天，负春江花月。"
        ], 
        "title": "石州慢 雪晴风定，晓泊丰城，追忆会理旧事，借庆湖韵却寄简盦、云史", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "旧怀孤，新恨永。", 
            "唤酒垆边，花影扶人影。", 
            "怕向当筵呼定定。", 
            "雪咽冰餐，省识中肠冷。", 
            "念家山，天样迥。", 
            "剑外杯心，鹤响哀猿警。", 
            "甲帐绣襦仙意静。", 
            "一卧江关，耐得三年醒。"
        ], 
        "title": "苏幕遮 其一 寒夜，和云史", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "梦华疏，愁味永。", 
            "急景凋年，转烛浑无影。", 
            "碧海青天心不定。", 
            "漫斗婵娟，谢却梅魂冷。", 
            "雁书稀，川路迥。", 
            "病骨支寒，耳厌鼍更警。", 
            "四壁鼾雷喧里静。", 
            "缺月窥窗，坐对成双醒。"
        ], 
        "title": "苏幕遮 其二 雪霁对月，示云史", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "帆脚收寒，雁阵晕晚，长堤万瓦鳞小。", 
            "画角风高，危亭望断，天末青鸾缥缈。", 
            "梅柳娇春，任自媚、东皇余照。", 
            "锦水芳游，漓江倦辙，燕莺俱老。", 
            "鬓影关河青镜少。", 
            "万千事、梦萦魂绕。", 
            "扇底今情，琴中古怨，莫更撄愁抱。", 
            "此心无，真幻想，天花坠、拈来微笑。", 
            "独寐更长，渐遥闻、渔歌唱晓。"
        ], 
        "title": "氐州第一 晚泊樟树镇，用待制韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "望谷城。", 
            "挂山依水，惟闻相杵声声。", 
            "见傍柳稳系樵舟，柔橹轻摇鲤浪，空江恨潮暗生。", 
            "欹篷雨迷烟冷。", 
            "社树鸦翻，村渡人归。", 
            "古岸沙平。", 
            "李花繁、如雪万妆齐竞，露桃微笑，半颦临镜，谁念、故里春遥梦远，瑶珰锦字难凭。", 
            "雁风横。", 
            "凄然泪飞上京。"
        ], 
        "title": "八六子 峡江雨望，用杜司勋体", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "拂晓凌江，阵樯起、分浪溯流。", 
            "是谁遣、锦鳞飞跃，入我扁舟。", 
            "未省龙宫充使意，非关鱼服豫且愁。", 
            "更漫同、横海钓金鳌，夸壮游。", 
            "盟津会，天相周。", 
            "旦燔祭，迓神庥。", 
            "叹藐余无似，敢附孙谋。", 
            "鹏化南溟曾喻指，筌忘濠上且消忧。", 
            "酹玉尊、援笔赋神弦，骖翠虬。"
        ], 
        "title": "满江红 富口晓发巨鱼跃入余舟，援白石老仙例，赋平调以答神贶", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "细雨斜风过百嘉。", 
            "垂杨如彗荻抽芽。", 
            "河豚初上趁渔娃。", 
            "击鼓村巫迎社姥，三郎古庙隐桃花。", 
            "官私两部闹虾蟆。"
        ], 
        "title": "浣溪纱 过百嘉", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "水浅沙平弯复弯。刺篙捩舵滩复滩。", 
            "蒲帆挂雨环复环。岭复晕深山复山。"
        ], 
        "title": "字字双 万安江行，上十八滩", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "双江一碧无情水。滔滔尽是哀时泪。", 
            "晚泊梦难安。古愁千叠山。", 
            "北流浑不住。何事人南去。", 
            "岁晏孰华予。新词赓鹧鸪。"
        ], 
        "title": "菩萨蛮 造口和辛稼轩", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "何事人生有别离。", 
            "凤头鞋印画堂西。", 
            "昼长閒坐暗凝思。", 
            "纨扇应归金缕箧，湘帘犹挂小桃枝。", 
            "已凉天气未寒时。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "记熏炉永昼，露槛娇春，帘影偎花。", 
            "断角吹离恨，甚孤帆箭激，万里江涯。", 
            "旧欢更入遥梦，寒雨忽欹斜。", 
            "算过翼华年，流云胜赏，两鬓堪嗟。", 
            "思家路迢递，且唤酒旗亭，重醉琵琶。", 
            "拟访鸱夷去，过吴王宫畔，犹认莲娃。", 
            "倦途顿感兴废，潮尾咽蒹葭。", 
            "试缓引孤吟，凭高纵目唯暮鸦。"
        ], 
        "title": "忆旧游", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "银烛交枝，香炉微晕。", 
            "低鬟按拍歌声稳。", 
            "出门星斗影垂垂，高楼渐远荒城近。", 
            "断续蛩吟，凄凉雁信。", 
            "孤舟拥被寒成阵。", 
            "秋江尽处有丛芦，飞花莫上行人鬓。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "去年凄绝。", 
            "秋到人离别。", 
            "展尽红笺千万叠。", 
            "又近归鸿时节。", 
            "银床初换桃笙。", 
            "梦回仍不分明。", 
            "一样今年秋夜，满庭梧月蛩声。"
        ], 
        "title": "清平乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "雨丝直。", 
            "帘影依依漾碧。", 
            "登楼望、惟见柳条，学染娇黄弄春色。", 
            "迢遥去旧国。", 
            "心惜孤舟剩客。", 
            "江城畔、风送暮寒，应忆裁衣试金尺。", 
            "欢游半陈迹。", 
            "但写恨银钩，追梦瑶席。", 
            "天涯芳草逢寒食。", 
            "知陌上嘶骑，渡头维缆，行程千堠更万驿。", 
            "怅鸾凤南北。", 
            "幽恻。", 
            "怨怀积。", 
            "甚客去楼空，魂断音寂。", 
            "危阑徙倚情何极。", 
            "怕独对尊酒，乍闻邻笛。", 
            "阑珊清夜，漏箭永，伴泪滴。"
        ], 
        "title": "兰陵王", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "玉骢嘶向青楼去，杨花又催春晚。", 
            "燕语香巢，鸾分镜匣，谁识离愁难剪。", 
            "重门自掩。", 
            "料迟日停筝，暗尘生簟。", 
            "梦影凄迷，翠帘空傍暮云卷。", 
            "羁途还贱旧感。", 
            "那时初聚首，欢事何限。", 
            "劝酒啼莺，寻芳倦蝶，应惜流光辗转。", 
            "江南路远。", 
            "盼绿叶成阴，脆圆同荐。", 
            "寄语多情，未须眉黛敛。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "倦逐閒箫鼓。", 
            "明镫夕、醉来重记前度。", 
            "栖鸦废柳，流萤坠叶，隐窥朱户。", 
            "仙娥暗约秦楼，算未是、寻常伴侣。", 
            "只片霎、梦散高唐，空酬宋玉词赋。", 
            "天涯乍起凉风，齐纨置箧，难喻心苦。", 
            "红笺万叠，金钗半股，倩谁将去。", 
            "遥知故国秋换，问燕子、归来甚处。", 
            "共那人、十载相思，还相见否。"
        ], 
        "title": "宴清都", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "暗水潺湲，门深径曲，自寻镫户。", 
            "层阴散晚，梦醒怯闻疏雨。", 
            "甚秋来、树根乱蛩，伴人忍作伤离语。", 
            "剩拥衾叹息，荒斋人静，顿愁羁旅。", 
            "迟暮。", 
            "登楼处。", 
            "正素女青娥，斗寒三五。", 
            "孤飞雁影，尚解衔芦呼侣。", 
            "想相寻、唯有怨魂，琐窗绣阁还记否。", 
            "向欢时、料有而今，泪落珠盈俎。"
        ], 
        "title": "琐窗寒", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "絮影纷飞无数，来又去。", 
            "最惜十日，轻阴衣冷沾花雾。", 
            "春残独倚帘栊，渐有潇潇雨。", 
            "空妒。", 
            "软语雕梁燕双乳。", 
            "欢意减剩，别梦寻遥浦。", 
            "梦醒思量，啼湿袖罗慵举。", 
            "谁识情深，宛转留春诉鹦鹉。", 
            "漫剪同心蜡苣。"
        ], 
        "title": "荔枝香近 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "暮春閒庭草积，露痕泫。", 
            "蝶粉初褪，莺舌空圆，东风万点。", 
            "花飞未放，珠帘轻卷。", 
            "帘外比、隔天涯更远。", 
            "最怜半生旧好，如梦散。", 
            "竟夕凄凉尽，不似陪欢宴。", 
            "怕经别地，袅袅垂杨自胜剪。", 
            "旅愁谁共消遣。"
        ], 
        "title": "荔枝香近 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "高梧悴叶，阵阵点朱扉。", 
            "藓阶露湿，荷沼镜平，凉月穿帏。", 
            "幽怨多，空寄托，青琴响里。", 
            "此情常怕人知。", 
            "最凄其。", 
            "谁怜瘦损萧郎，淹留误了心期。", 
            "料向湘波寄泪。", 
            "清夜挑镫，更续秋辞。", 
            "千万纸。", 
            "路断绝，还愁凤讯稀。"
        ], 
        "title": "四园竹", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "向晚鸦归，溯风笛起，楼迥便觉秋赊。", 
            "频拍阑干，望穷西北，浮云冉冉犹遮。", 
            "叹赋笔、哀时纵妙，鼙鼓催人渐老，繁华境改，空惊浩劫虫沙。", 
            "何待新亭洒泣，千载事、似梦总堪嗟。", 
            "雾沾衰草，风回旷野。", 
            "黄叶萧萧，门径欹斜。", 
            "休错比、成都旧宅，彭泽荒园，好藉琴尊伴客，松菊怡情，长向閒中遣岁华。", 
            "无柰故人，音书断绝，飘转关河，遍地荆榛，日暮途穷，如何不还家。"
        ], 
        "title": "西平乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "托意哀弦移中柱。", 
            "九十韶华，都被流莺误。", 
            "花一彫蘦辞故树。", 
            "蝶魂空觅栖香处。", 
            "花落花开犹未苦。", 
            "每到春来，生意还如许。", 
            "玉骨成烟相忆否。", 
            "年年寒食棠梨路。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "倚笛谁闻醉后歌。", 
            "萧萧庭院晚凉过。", 
            "双垂银蒜押帘波。", 
            "绕树最怜黄叶少，登楼唯觉夕阳多。", 
            "近来心事竟如何。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "去国情怀，悲秋才调。", 
            "行吟莫恨知音少。", 
            "三闾哀怨此中遗，楚江何处无芳草。", 
            "泪洗欢悰，酒添愁抱。", 
            "旧时心事休重道。", 
            "却怜萧瑟庾兰成，如今也向江关老。"
        ], 
        "title": "踏莎行 题{臨/手}蕙词，用碧山题草窗词卷韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "绣幕围香，金尊劝酒，舞衣轻约柔肢。", 
            "璧月长圆，宵宵还照琼姿。", 
            "多才自结行云伴，笑人閒、几辈伤离。", 
            "又争知、好梦先醒，佳会仍稀。", 
            "春情不似双栖燕，似阑前柳絮，陌上花枝。", 
            "望断征轮，金钱未告归期。", 
            "狂踪应惯成飘泊，算啼鹃、空到天涯。", 
            "写新词、十幅巴笺，难寄相思。"
        ], 
        "title": "高阳台", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "无情有情。怜卿怨卿。", 
            "尊前低按银筝。写清商数声。", 
            "镫残梦醒。更深泪零。", 
            "空余几叠云屏。似江南去程。"
        ], 
        "title": "醉思凡", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "素秋近，独向镫残夜寂。", 
            "思难理。", 
            "念凤帏深处，漏声滴尽，撩伊清睡。", 
            "恋麝香熏被。", 
            "争知倦客还孤倚。", 
            "弄绣枕空自，细检当时红泪。", 
            "渐荒鸡起。", 
            "与鸣蛩、相应萧条，对说愁人，凄冷况味。", 
            "堪嗟誓约无凭，旧恩疏、顿忘纨绮。", 
            "惹离情，惟败叶流红，宫沟溅水。", 
            "待得重逢日，刘郎应更憔悴。"
        ], 
        "title": "还京乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "半顷红香初减，青盖随风举。", 
            "旧时灵鹢，飞桡映宫女。", 
            "一晌舞歇歌残，任看水佩风裳，漫沾尘土。", 
            "甚情绪。", 
            "因念荷亭凉露。", 
            "凭肩共私语。", 
            "至今罗袜，凌波更何许。", 
            "往事重惜飘零，那堪空苑斜阳，带愁归去。"
        ], 
        "title": "解蹀躞", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "几曲屏风画折枝。", 
            "几重帘幕漾烟丝。", 
            "秋寒深阁未多时。", 
            "乍见先教移凤枕，临行还倩整罗衣。", 
            "而今赢得是寻思。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "怅想红楼隔几层。", 
            "襟边清泪渐成冰。", 
            "阑干敲遍倩谁应。", 
            "四角香囊垂宝帐，两重轻幕护银镫。", 
            "那时幽梦已无凭。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "秋草将衰转绿，暮云欲去翻还。", 
            "旧时歌舞已阑珊。", 
            "新恨如何消遣。", 
            "把酒常思风月，登楼却见家山。", 
            "眼前流水日潺湲。", 
            "中有啼珠无限。"
        ], 
        "title": "西江月", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "云微漾朝雾，豁我明眸双。", 
            "原野仅可瞩，其外为长江。", 
            "水上群舟翔，纵横乱帆楫。", 
            "高突列岸旁，吐烟烟如墨。", 
            "我目送洪流，曲到峦深处。", 
            "心知渠所响，直趋海中去。", 
            "合沓万山起，拦路相束挟。", 
            "渠心辟艰阻，奔腾冲出峡。", 
            "忽与平野逢，万派并千源。", 
            "浩浩涨无垠，奔流遂不还。", 
            "经过多荒芜，井邑无人居。", 
            "逝不相回顾，波涛日夜驱。", 
            "怜渠只一心，一心何悃悃。", 
            "归流到海中，永永无复尽。", 
            "我目送此水，直到天尽头。", 
            "我心随此水，并入大海流。", 
            "倾耳如有闻，汹涌来惊涛。", 
            "心知实非是，风撼群松梢。"
        ], 
        "title": "译诗一首", 
        "type": "古风", 
        "yun": null
    }, 
    {
        "author": "汪春源", 
        "era": "近现代", 
        "subtype": null, 
        "text": [
            "忆昔琴樽共细论，剪灯夜话雨声喧。", 
            "吟诗争写鸡林贾，著赋何嫌犊鼻裈。", 
            "处士风流携鹤侣，骚人韵事住鸥村。", 
            "故园秋菊多佳色，犹记餐英楚客魂。", 
            "棉兰深处读书堂，记否家山荔子香。", 
            "万卷纷罗天禄府，百蛮珍重养生方。", 
            "文章洛社推元白，门第乌衣数谢王。", 
            "八表停云延伫甚，赠诗笑我索枯肠。", 
            "星星鲲澥几遗民，何处桃源好隐沦。", 
            "世变沧桑成幻梦，岁寒梅雪伴吟身。", 
            "清风朗月怀玄度，瘴雨蛮烟忆故人。", 
            "妒煞君家咸与籍，襟期潇洒出风尘。"
        ], 
        "title": "和移居韵答公愚即以送行", 
        "type": "古风", 
        "yun": null
    }, 
    {
        "author": "杜宣", 
        "era": "近现代", 
        "subtype": null, 
        "text": [
            "风撼松涛震山谷，暴雨如击石屋。", 
            "山间白练顿千条，汇到门前作飞瀑。"
        ], 
        "title": "山居杂咏", 
        "type": "古风", 
        "yun": "屋"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "挂征帆大江西上，铜琵铁板才住。", 
            "酒醒今宵杨柳岸，又唱屯田词句。", 
            "关山路。", 
            "有残月微茫，认得愁来处。", 
            "凭谁记取。", 
            "写骡影冲寒，鸡声搅梦，行到乱峰曙。", 
            "戌楼上，催落晓星无数。", 
            "老兵起背镫语。", 
            "万山一罅乾坤隘，人共乱鸦飞度。", 
            "敲战鼓。", 
            "指烟草连天，尚想前朝戍。", 
            "天西倦旅。", 
            "把老屋书声，高楼月色，分付梦回去。"
        ], 
        "title": "摸鱼儿 晓发镇雄关", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "五更梦压关山重，晓风鞍背吹醒。", 
            "堠裹鸡声，岩飘虎气，人与万山俱冷。", 
            "前村尚暝。", 
            "渐茅屋晨炊，树梢青凝。", 
            "杲杲初阳，马蹄踏碎乱峰影。", 
            "时清边尘久静。", 
            "剩荒原废垒，吹角凄警。", 
            "雨抱峰黄，天归箐黑，独鸟横飞烟顶。", 
            "图云关近。", 
            "算瘴月蛮花，几回相等。", 
            "万里天西，寒鸦将路引。"
        ], 
        "title": "台城路 龙里道中作", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "三尺桐棺，算也是、人生一度。", 
            "想死去、不如生好，儿心应悟。", 
            "白骨竞成飘泊鬼，黄泉可有生还路。", 
            "问牂柯江水夜郎山，归何处。", 
            "夸麟凤，原难遇。", 
            "讥豚犬，犹难据。", 
            "拚替他一恸，两无干预。", 
            "半霎谁教昙影现，再来莫被轮回误。", 
            "检菭根藏个小身材，随他去。"
        ], 
        "title": "满江红 兆儿生甫九十日，遽殇金竹寓中，口占此阕，以当一哭", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "楚中唐勒，是景瑳朋辈，灵均弟子。", 
            "家在碧湘门外住，领略烟骚情思。", 
            "词卷鸣秋，酒杯问月，飘泊愁乡里。", 
            "歌离吊梦，才人通病如此。", 
            "因甚王粲从军，祢衡投刺，同倒天涯屐。", 
            "瘴水蛮花，枉题遍我辈，几行名字。", 
            "秋士伤心，夜郎搔首，四顾悲歌起。", 
            "布帆无恙，与君行且归矣。"
        ], 
        "title": "湘月 赠唐浔舫", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "甚功名，何意绪。", 
            "说到劳生，总没些儿趣。", 
            "二月行踪三月住。", 
            "四月黔关，五月依然去。", 
            "万重山，千里路。", 
            "驴背明朝，独自和秋语。", 
            "我比残鸦心更苦。", 
            "一点归心，却在天涯树。"
        ], 
        "title": "苏幕遮 自黔归，赴秋试，赋感", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "立马斜阳外。", 
            "问儿时、旧经行处，雪泥安在。", 
            "犹记白云亲舍近，几度倚闾而待。", 
            "今日更车驱远迈。", 
            "十载光阴俄顷耳，只添些、闲水闲山债。", 
            "说往事，总堪爱。", 
            "重来倦旅愁难耐。", 
            "况禁他天涯除夕，冷唫清话。", 
            "小店高城呼酒去，箫鼓春声一派。", 
            "独自与残镫相对。", 
            "莫向梅花频索笑，怕江南、梦醒都无赖。", 
            "明岁又，蹇驴背。"
        ], 
        "title": "金缕曲 乙亥除日樊城度岁作", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "晓风残月，叹天涯、到处销魂倦矣。", 
            "说到南云亲舍远，悔向长安负米。", 
            "万里题诗，十年磨剑，命也该如此。", 
            "儒衣僧帽，是侬前世行李。", 
            "多少战垒黄尘，离宫碧瓦，雨打风吹起。", 
            "一带中原禁不得，过客几回悲喜。", 
            "土锉呼镫，沙坊问酒，且醉为佳耳。", 
            "高楼横笛，满天霜气如水。"
        ], 
        "title": "百字令", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "估艇南浮客。", 
            "望剪波小燕，雨平潮息。", 
            "深竹贮灯，浅花停磬，帘卷蜻翼。", 
            "正飞月山楼，万层秋绿裹瘴国。", 
            "寄远愁，沧水驿。", 
            "怎蜑地开封，鱼天落款，只著一些材影，者边先黑。", 
            "悽恻。", 
            "湘春久隔。", 
            "说冷枫依旧红积。", 
            "艳才无益，惯将飘泊，偿他赋笔。", 
            "让钓侣青篷，楚江龙笛吹裂石。", 
            "荻雪色，应更白，问甚日归来，诛茅宋玉故宅，做个词人值得。"
        ], 
        "title": "秋思耗 得湘中故人书，用耒边词得秋锦书韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "眼底黄河，已送尽、兴亡无数。", 
            "都付与、夕阳西下，乱涛东注。", 
            "客子梦随鸥鹭冷，英雄气挟鱼龙怒。", 
            "把闲愁万斛掷波心，奔流去。", 
            "倚长剑，妖鲸怖。", 
            "吹短角，哀鸿顾。", 
            "更高歌击楫，片帆飞渡。", 
            "划破江山南北走，浮来天地中央住。", 
            "问书生何处觅侯封，乘槎路。"
        ], 
        "title": "满江红 其一 渡黄河作", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "十二金牌，天下事、不堪问矣。", 
            "竟销尽、江山半壁，西湖锅里。", 
            "名父子全忠孝去，小朝廷要英雄死。", 
            "叹从今寡妇与孤儿，无生理。", 
            "朱仙镇，公营垒。", 
            "汤阴道，公乡里。", 
            "有精忠祠庙，足光桑梓。", 
            "白雁一声天水碧，黄龙余恨燕云紫。", 
            "待招他豪杰两河魂，归来只。"
        ], 
        "title": "满江红 其二 汤阴岳忠武庙", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "听莺斜巷，试骢软陌，到花前半晌东风尽。", 
            "烟月昏黄，画一带欢场离恨。", 
            "个中人可怜双鬓。", 
            "蛮斋春睡，香湖秋泛，引吟魂梦禅天近。", 
            "写怨抽恩，莫轻为寻常脂粉。", 
            "是君家玉田身分。"
        ], 
        "title": "解佩令 寄张荫庐广榕，用竹垞韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "梦游仙。", 
            "被秋尾到湘边。", 
            "怎荒波卷将古碧，重来万感依然。", 
            "向君山夜凉吹笛，记臣里春暖寻钿。", 
            "柔绿随篙，静红驻几，倩花扶影上渔船。", 
            "再相见浣纱溪女，已是断魂钿。", 
            "江亭外，晚风高树，换了鸣蝉。", 
            "待何时煮莼烧竹，倚篷浅醉深眠。", 
            "吐骊胎一双儿月，评鲈价三五人烟。", 
            "鱼浪蘋吹，雁沙苔映，真从镜里度流年。", 
            "颤数点水窗灯火，闲把楚骚笺。", 
            "侬愿守黄陵祠庙，青草湖田。"
        ], 
        "title": "多丽 忆湘", 
        "type": "词", 
        "yun": "先"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "水闭凉虹国，山藏小凤家。", 
            "银河飘泊古来槎。", 
            "望断瑶天铢佩，姑射在金沙。", 
            "有约曾凭月，相思便寄花。", 
            "江南可也一枝斜。", 
            "因甚前盟，因甚不关他。", 
            "因甚梦衾香雾，今夜又寒些。"
        ], 
        "title": "喝火令 梅信不来，申之以怨", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "历遍天西，除他月外，算来只此三人。", 
            "隔水高楼，吟声暗访花魂。", 
            "紫箫吹冻蛮江雪，瘦仙才唱不成春。", 
            "又轻将半幅乌阑，换了苏辛。", 
            "红冰湿透梅边泪，奈清愁有伴，绝艳无姻。", 
            "画里孤山，荒凉一片苔皴。", 
            "遥香入梦邀同坐，织空帘万感如云。", 
            "更依稀素靥珠鬟，冷吊湘君。"
        ], 
        "title": "高阳台 余与张紫帆、蒋次香倡岁寒三友社于容园，喝月敲花，竟无其四。二君双倚此调见和怨梅之作，率循原韵，以为继声", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "江南花正落。", 
            "者一梦迷离，算君先觉。", 
            "楼台金粉都无主，说甚钗钿盟约。", 
            "干戈影里，何处是飘灯珠箔。", 
            "便此日招得春魂，低鬟悄来同酌。", 
            "倦游我亦三生，料鹦鹉和他，说人情薄。", 
            "香名似昨。", 
            "才不枉挂在玉儿心角。", 
            "禅天澹泊。", 
            "只悟后圆蒲相托。", 
            "因甚又提起清愁，回肠断却。"
        ], 
        "title": "玉烛新 和紫帆感事韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "胆怯昏黄，身愁冷翠，依然葬花旧处。", 
            "断魂飞不远，料还在秋边庭宇。", 
            "三生何许。", 
            "便此后仙尘，听凭伊去。", 
            "犹留据。", 
            "绿衣半角，洗霜吹雨。", 
            "欲暮。", 
            "杨柳楼台，曾唤侬分理，碧云头绪。", 
            "画阑无影到，向斜月如闻痴语。", 
            "华年春树。", 
            "甚薄命人间，玉笼难住。", 
            "君知否。", 
            "婵娟有例，一般风絮。"
        ], 
        "title": "翠楼吟 鹦母为狸奴惊化，紫帆、次香各以词悼之。即两用元韵，兼为雪衣致谢二君也", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "层层花外。", 
            "嫩泥亲割，尺绿松块。", 
            "慈悲枉自呼佛，如今不管人间纤芥。", 
            "惯妒聪明，细忖者天意堪骇。", 
            "凭记取埋玉深深，古怨和苔绣成彩。", 
            "沉思错把狸奴怪。", 
            "便雪衣恁受心经戒。", 
            "金笼那知催命，真要算被侬坑害。", 
            "万里魂归，还仗关山苦月携带。", 
            "倘异日红豆勤抛，或有相逢再。"
        ], 
        "title": "雨淋铃", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "与君飞上琼楼，蓬山绝顶愁风露。", 
            "不如仍在，容园月下，对花起舞。", 
            "人海中间，居然有此，两三鸥鹭。", 
            "指寻常池榭，今宵灯火，是后日，思量处。", 
            "冷福谁来相妒。", 
            "猛回头旧欢都误。", 
            "江南一带，空庭晓白，影梅无语。", 
            "姑射归迟，料应未改，浑身缟素。", 
            "且红阑拍遍，横吹玉笛，梦游仙去。"
        ], 
        "title": "水龙吟 和紫帆容园寒夜韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "古愁流一发，冻华湿瓦，天影欲离青。", 
            "婵娟初斗罢，密迩佳期，好事会圆成。", 
            "微遮茜袖，想峭鬟窥树轻盈。", 
            "须后夜瑶空雪意，补足二分明。", 
            "吟声。", 
            "花间暗度，唤起冰轮，悄催他端正。", 
            "还只恐庞儿越瘦，不耐风棱。", 
            "影娥池上无人到，管荒波半角枯菱。", 
            "仙梦冷，寒簧被也霜凝。"
        ], 
        "title": "渡江云 十二月十三夜望月，和次香韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "古天何处飘来磬，仙愁夜寒飞落。", 
            "蝶路危红，鸦塘败墨，一点吟魂黏着。", 
            "山岚似搁。", 
            "怎闹竹昏林，有人知觉。", 
            "祗恐梅花，因循负了旧时约。", 
            "凄凉赋情谁托。", 
            "忆沉沉小院，灯火如昨。", 
            "冷梦牵云，濛香度月，瞒住妆楼半角。", 
            "风棱纸薄。", 
            "画不出春前，绿杨城郭。", 
            "行到江南，酒旗斜转脚。"
        ], 
        "title": "齐天乐 雪意", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "楚天青火宵燃竹。江光冷抱渔家屋。", 
            "知道晓梅开。绿蓑冲雪来。", 
            "蛮溪飞梦远。月落黄陵岸。", 
            "何日守湘祠。头衔一钓师。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "翰墨为缘忆旧欢，招同遗老集江干。", 
            "狂歌醉饮成诗话，直上君山感百端。"
        ], 
        "title": "江干五老会", 
        "type": "绝句", 
        "yun": "寒"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "澄江使署本行台，士选菁莪广厦开。", 
            "院景诗题凡十四，文章衡鉴得真才。"
        ], 
        "title": "澄江试院", 
        "type": "绝句", 
        "yun": "灰"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "暨阳书院孰先闻，赐号澄江仰蔡君。", 
            "业绍西山兴实学，士风丕振励辛勤。"
        ], 
        "title": "澄江书院", 
        "type": "绝句", 
        "yun": "文"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "岿然书院辟君山，广植梅花认翠环。", 
            "荟萃人材增号舍，诸生会课尽欢颜。"
        ], 
        "title": "梅花书院", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "季子名区合礼延，彭公题额景前贤。", 
            "生童课集规模备，奋起人才著祖鞭。"
        ], 
        "title": "礼延书院", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "南方多士颂黄公，院立斋分计划工。", 
            "郁郁菁莪歌雅化，通才蔚起振文风。"
        ], 
        "title": "南菁书院", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "隐居别业借君山，竹院萧疏水石间。", 
            "钓月迎风谁作伴，寺僧相约往同还。"
        ], 
        "title": "君山竹院", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "沟南举止自从容，书舍曾传席帽峰。", 
            "归隐田园居别墅，诗文跌宕重儒宗。"
        ], 
        "title": "黄山书舍", 
        "type": "绝句", 
        "yun": "冬"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "家居北郭近沧江，寝馈诗文兴未降。", 
            "主讲澄江多不乐，归寻书舍对寒窗。"
        ], 
        "title": "沧江书舍", 
        "type": "绝句", 
        "yun": "江"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "苍苔一径妙通幽，老柏浓阴古屋留。", 
            "继美香山谁署额，曾传九老集名流。"
        ], 
        "title": "香山书屋", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "芝兰秀茁似君贤，馆筑清幽竹树连。", 
            "陶写性情工唱和，传钞江上重诗篇。"
        ], 
        "title": "兰贤书屋", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "江楼遥望涤尘氛，汹涌曾当十万军。", 
            "多少英雄淘尽未，孤帆一叶等浮云。"
        ], 
        "title": "望江楼", 
        "type": "绝句", 
        "yun": "文"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "昭明著作重人寰，文选楼传三界山。", 
            "锦带角巾人宛在，碑寻遗址乐追攀。"
        ], 
        "title": "文选楼", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "刘母曾称祝寿全，澄江三到谱编年。", 
            "高楼子妇承欢处，祝拟华封盛事传。"
        ], 
        "title": "三到楼", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "楼筑崔巍选异材，书藏万卷等兰台。", 
            "名流过访无虚日，窗为看山面面开。"
        ], 
        "title": "环山楼", 
        "type": "绝句", 
        "yun": "灰"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "诸峰矗列满楼前，几席光凝翠色连。", 
            "旁有鸥亭临水立，烟波缥渺更无边。"
        ], 
        "title": "山满楼", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "楼筑承恩在华东，相传陶氏旧家风。", 
            "龙砂八景宜赓续，陆蒋题诗记事工。"
        ], 
        "title": "承恩楼", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "遥对龙砂拓地幽，斯楼端合住名流。", 
            "安排几砚勤攻读，书画咸宜景物收。"
        ], 
        "title": "对山安砚楼", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "叶氏层楼署静观，书藏五万卷胪欢。", 
            "搜寻名稿珍梨枣，美媲缥缃定不刊。"
        ], 
        "title": "静观楼", 
        "type": "绝句", 
        "yun": "寒"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "高楼近水峙城东，月色明随水色同。", 
            "疏柳寒潮入高咏，主人歌啸乐其中。"
        ], 
        "title": "得月楼", 
        "type": "绝句", 
        "yun": "东"
    }, 
    {
        "author": "汪春源", 
        "era": "近现代", 
        "subtype": "七言绝句", 
        "text": [
            "劳生何以慰酸哀，酒盏相逢笑口开。", 
            "祇愧江郎才已尽，今朝枉自上吟台。"
        ], 
        "title": "留园雅集席上即事（其一）", 
        "type": "绝句", 
        "yun": "灰"
    }, 
    {
        "author": "汪春源", 
        "era": "近现代", 
        "subtype": "七言绝句", 
        "text": [
            "非步陈思赋七哀，骚坛白战两行开。", 
            "下风如我甘长拜，尽有风流似玉台。"
        ], 
        "title": "留园雅集席上即事（其二）", 
        "type": "绝句", 
        "yun": "灰"
    }, 
    {
        "author": "汪春源", 
        "era": "近现代", 
        "subtype": "七言律诗", 
        "text": [
            "商飙万里倦吟身，往复邮筒仗雁臣。", 
            "绝徼骚坛归月旦，孤山仙眷属风人。", 
            "牙签满架琳琅府，足迹千程岛屿春。", 
            "珍重百朋遥锡我，庄襟更比古贤淳。"
        ], 
        "title": "小眉公子在日里以见怀诗寄示作此奉答", 
        "type": "律诗", 
        "yun": "真"
    }, 
    {
        "author": "汪春源", 
        "era": "近现代", 
        "subtype": "七言律诗", 
        "text": [
            "芗江刻烛夜阄诗，展诵吟笺月影移。", 
            "万里关山劳问讯，一灯风雨入书帷。", 
            "宦情似水栖身隐，世事如棋冷眼窥。", 
            "廿载浮家萍泛感，愧无刘尹买山赀。"
        ], 
        "title": "和移居韵答公愚即以送行", 
        "type": "律诗", 
        "yun": "支"
    }, 
    {
        "author": "汪春源", 
        "era": "近现代", 
        "subtype": "七言律诗", 
        "text": [
            "不字香闺廿六年，皎然贞孝达于天。", 
            "慈航有路同成佛，素璧无瑕合證禅。", 
            "桑梓祇应传故迹，蓼莪未忍读终篇。", 
            "红楼勘破繁华梦，百级浮图火底莲。"
        ], 
        "title": "新竹郑慧修贞孝女挽诗", 
        "type": "律诗", 
        "yun": "先"
    }, 
    {
        "author": "汪春源", 
        "era": "近现代", 
        "subtype": "七言律诗", 
        "text": [
            "在山泉水清如许，横海风涛幻亦奇。", 
            "入社名流皆北面，传觞盛会又南皮。", 
            "弄孙喜点汾阳颔，偕老欣齐德曜眉。", 
            "愧我却超刚入幕，效颦聊晋祝延诗。"
        ], 
        "title": "补祝叔臧先生四十双寿\r\n", 
        "type": "律诗", 
        "yun": "支"
    }, 
    {
        "author": "汪春源", 
        "era": "近现代", 
        "subtype": "七言律诗", 
        "text": [
            "忆昔甲寅逢闰夏，于今八载又张筵。", 
            "画眉京兆闺房韵，点颔汾阳福寿全。", 
            "诗笔风流主坛坫，梅花眷属总神仙。", 
            "园亭真率罗耆旧，洛社温公最少年。"
        ], 
        "title": "壬戌1922五月十八日为菽庄林先生偕德配龚夫人四十有八双寿闰五重庆诗以祝之 其一", 
        "type": "律诗", 
        "yun": "先"
    }, 
    {
        "author": "汪春源", 
        "era": "近现代", 
        "subtype": "七言律诗", 
        "text": [
            "五月重逢介玉觞，万年茀禄咏鸳鸯。", 
            "平生爱客同严武，佳日吟诗拓菽庄。", 
            "益荚阶蓂真瑞事，斟蒲樽酒正浓香。", 
            "双星耿耿中天耀，觅句登堂颂寿康。"
        ], 
        "title": "壬戌1922五月十八日为菽庄林先生偕德配龚夫人四十有八双寿闰五重庆诗以祝之 其二", 
        "type": "律诗", 
        "yun": "阳"
    }, 
    {
        "author": "杜芷芗", 
        "era": "近现代", 
        "subtype": "七言绝句", 
        "text": [
            "颓然一醉堕华颠，皓月当空照大千。", 
            "虫语喧时人语寂，莫嫌露冷早酣眠。"
        ], 
        "title": "中秋夜二首 其一", 
        "type": "绝句", 
        "yun": "先"
    }, 
    {
        "author": "杜芷芗", 
        "era": "近现代", 
        "subtype": "七言绝句", 
        "text": [
            "一庭明月半庭花，矫首行行学八叉。", 
            "银汉无声光皎洁，可曾见到泛仙槎。"
        ], 
        "title": "中秋夜二首 其二", 
        "type": "绝句", 
        "yun": "麻"
    }, 
    {
        "author": "杜关", 
        "era": "近现代", 
        "subtype": null, 
        "text": [
            "蜀山万叠高巍巍，蜀鸟鸣春山际飞。", 
            "中有杜鹃一何急，不唤人归唤春归。", 
            "春归何似人归好，人归不似春归早。", 
            "年年走马锦城西，听此因之增懊恼。", 
            "自恼自慰空自愁，故乡千里思悠悠。", 
            "数声啼罢芳华寂，花事阑姗风正柔。"
        ], 
        "title": "蜀山听杜鹃", 
        "type": "古风", 
        "yun": null
    }, 
    {
        "author": "杜关", 
        "era": "近现代", 
        "subtype": null, 
        "text": [
            "舟中明月闺中影，有人悄立空阶冷。", 
            "暗弹珠泪诉天知，深心未吐语先哽。", 
            "愿月只照妾身单，休将孤影付郎看。", 
            "照妾妾有儿女欢，照郎郎更摧心肝。"
        ], 
        "title": "舟中望月", 
        "type": "古风", 
        "yun": null
    }, 
    {
        "author": "杜关", 
        "era": "近现代", 
        "subtype": null, 
        "text": [
            "龙沙雪暗弓刀寒，铁衣砭骨悲风酸。", 
            "胡天万里共明月，陇雁飞迟书到难。", 
            "淩晨嘶马饮城窟，忽报长安送征服。", 
            "新衣乍启还乍惊，上有血痕红朴簌。", 
            "裹时和泪寄匈奴，那知溃久成红珠。", 
            "不忍遽著更须著，恐负千金珍重书。", 
            "别时裁衣量肥瘦，刚喜与君合身袖。", 
            "衣来不似去年宽，怆知两地人非旧。", 
            "著君寄衣怜君意，边庭尽夜和衣睡。", 
            "归时验取身上衣，模糊血满知谁泪。"
        ], 
        "title": "代唐裴悦答妻羽仙寄征衣", 
        "type": "古风", 
        "yun": null
    }, 
    {
        "author": "杜关", 
        "era": "近现代", 
        "subtype": null, 
        "text": [
            "冻雪压桥桥忽摧，野火烧村村已灰。", 
            "云凭凭兮日色薄，悲声撼树如惊雷。", 
            "座客闻之皆股栗，道旁观者长叹息。", 
            "黄沙动地愁吾人，何况载途莽荆棘。", 
            "荆棘中有鸱与枭，疾眸如电嘴如刀。", 
            "瞥干云衢得风力，飞啄众鸟歼其曹。", 
            "新燕曾识主，何辜罹毒苦。", 
            "亦有识时鸡，瑟缩不敢啼。", 
            "稍喜能言秦吉了，窜伏深林率幽草。", 
            "一自投荒去己遥，犹恨盘秋苦不早。", 
            "我谓鸱枭兮胡不仁，恣食肠肉贪且嗔。", 
            "古云邯郸之鸠得免死，蓬莱有雀知报恩，尔独胡为伤同群。", 
            "重为告日鸱兮枭，尔且安栖毋残刻，王孙挟弹伺尔侧。", 
            "直须扑杀焚其窠，莫使杜鹃夜啼血。"
        ], 
        "title": "伤哉行（戊戌政变吾乡刘光第杨锐遇害感愤而作）", 
        "type": "古风", 
        "yun": null
    }, 
    {
        "author": "杜关", 
        "era": "近现代", 
        "subtype": null, 
        "text": [
            "空江濯月秋无波，戍楼风静城峨峨。", 
            "刺船夜泊江州曲，一篙撑破玻璃绿。", 
            "中有道士鸣丝桐，水晶殿朗闻清钟。", 
            "一弹招来黄鹤唳，再弹惊起老龙睡。", 
            "天风吹过伯牙台，钟期去矣我归来。"
        ], 
        "title": "题杨紫东道人江月横琴图", 
        "type": "古风", 
        "yun": null
    }, 
    {
        "author": "杜关", 
        "era": "近现代", 
        "subtype": null, 
        "text": [
            "吾家苦竹林，森森覆茆屋。", 
            "春馀茁新笋，清香满幽谷。", 
            "生食颇甘脆，熟食更浓郁。", 
            "其味美于回，冠盖东西蜀。", 
            "无怪黄涪翁，贪饕恣所欲。", 
            "京华二十载，饥驱五斗粟。", 
            "年年三月暮，梦绕家山麓。", 
            "屡思张翰莼，亦羡灵均菊。", 
            "每病文园渴，空嚼屠门肉。", 
            "国变还成都，群狐悲满目。", 
            "井里丛荆榛，欲归恐不复。", 
            "怅望流杯池，垂涎吐馀浊。", 
            "鋆儿知我癖，戎州寄一簏。", 
            "陈生恶作剧，中途果乃腹。", 
            "唐侯怜我贫，乾脯劳捆束。", 
            "真味不可寻，乃如齧枯木。", 
            "人言工部祠，竹种来戎服。", 
            "杖藜临草堂，缘岸千竿绿。", 
            "猫头目以长，出林散青玉。", 
            "饮啄果有因，自叹口无福。", 
            "骄将妄称兵，扰攘斗蛮触。", 
            "渝盟失唇齿，争食同鸡鹜。", 
            "嗟余避时乱，奔命苦穷蹙。", 
            "怅然去复返，痛定歌还哭。", 
            "又过落花时，旧痒搔心曲。", 
            "草堂有苦笋，不夺不厌足。", 
            "似闻插疏篱，严防恨老秃。", 
            "又闻申令甲，樵采禁愈肃。", 
            "造物产佳珍，知味分雅俗。", 
            "市儿不吃苦，当路等刍蹴。", 
            "我生原嗜奇，谏果有同欲。", 
            "乞食既非甘，窃取亦何辱。", 
            "昔者毕吏部，抱瓮酣新曲。", 
            "匡衡凿暗壁，偷光供夜读。", 
            "雅人有殊致，况乃所好独。", 
            "亚山颇解事，相约游芳躅。", 
            "长镵复长镵，托尔利锄斸。", 
            "晨兴骋逸兴，青阳耀初旭。", 
            "傅公过我庐，倡随携眷属。", 
            "席刘两女士，相将共驰逐。", 
            "蹀躞锦江头，遥闻香馥馥。", 
            "入门食指动，流汗涴巾幅。", 
            "绕林寻竹胎，崭如初生犊。", 
            "亚山顾我笑，此君头岳岳。", 
            "趁时于取求，寺僧远不瞩。", 
            "回眸流燕睇，纤手拔龙角。", 
            "抱归仅七茎，力竭气尤促。", 
            "珍品岂宜多，香逾七椀熟。", 
            "得参玉版师，快哉苏玉局。", 
            "可惜蜀山氏，如晋看慈竹。", 
            "煨芋穷食经，兼喜烹葵菽。", 
            "徜令烧煮之，大笑倾醽醁。", 
            "杨子馋似我，闻香如虎扑。", 
            "攫食极口赞，烂嚼闻剥啄。", 
            "比来夷亦蹠，韵事尽堪录。", 
            "莫讶度关客，而疑窃屡仆。", 
            "乾坤正澒洞，群盗肆残毒。", 
            "窃国皆侯王，攘权竞天禄。", 
            "民兵多于匪，匪兵甚于蝮。", 
            "利倾百万家，名饰三千牍。", 
            "天下一盗薮，何曾置显戮。", 
            "嗛嗛此老饕，饮食罪容赎。", 
            "清贫馋太守，白头狂杜牧。", 
            "取之不伤廉，何怨亦何讟。", 
            "笑持胠箧篇，一梦遽然觉。"
        ], 
        "title": "食苦笋并序", 
        "type": "古风", 
        "yun": null
    }, 
    {
        "author": "杜关", 
        "era": "近现代", 
        "subtype": null, 
        "text": [
            "别后伥伥如失物，五十狂奴呆巳木。", 
            "苦思来梦梦偏稀，坚念去忧忧更续。", 
            "此味当年只偶尝，此情今日一何长。", 
            "初言暂别海之角，何悟久离汾一方。", 
            "汾水北流风浪恶，中间远隔秦楚洛。", 
            "君欲渡河河无梁，我欲去关关已钥。", 
            "君情我意那可云，愁来无端无处著。", 
            "明知远道原相通，况乃见期不能约。", 
            "约略秋期安可期，百计中涂艰已危。", 
            "但得身强离亦慰，倘因病累愁难支。", 
            "遣病不如遣愁可，眼中之人君与我。", 
            "想当望远诵秋思，何心计及同床座。", 
            "天涯幸有姨妹行，老亲稚女相扶将。", 
            "聊以自娱足萧散，无可为计徒惋伤。", 
            "我独白头增老丑，年来豪兴比衰柳。", 
            "飘零一子不如无，同命惟君竞何有。", 
            "镇日作书怡我情，清朝吃饭求吾生。", 
            "雁落七弦影南去，人自长歌心北征。", 
            "欺然一梦真奇绝，见君惊喜转凄恻。", 
            "泪眼看君慰我言，神仙亦自有离别。", 
            "可惜梦来不须臾，觉后庄生仍蘧蘧。", 
            "起持小照怆相对，顾影吞泪长噫吁。", 
            "纵云牛女年一逢，七夕秋河终不空。", 
            "嗟我与君隔万里，前途屈指翻迷濛。", 
            "北道狂氛何日解，顺时惜春春长在。", 
            "君我胡为离恨多，几回搔首问真宰。", 
            "净扫灵扉休闭关，还待今宵梦蜀山。"
        ], 
        "title": "梦蜀山", 
        "type": "古风", 
        "yun": null
    }, 
    {
        "author": "杜关", 
        "era": "近现代", 
        "subtype": null, 
        "text": [
            "杜宇声声啼不止，婪尾花飞春去矣。", 
            "离情枨触何能已，斑斑别泪湿红蕊。", 
            "我有清酒甘且旨，东门设帐饯芳趾。", 
            "天心不愿繁华委，更惜流光去如驶。", 
            "故教阴雨牵愁起，那遣花驹守红死。", 
            "颇怪东君太奇诡，倏来倏去颠如此。", 
            "早识人间有离徙，不分楼边斗红紫。", 
            "芳草萋萋波瀰瀰，可怜鶗鴂鸣悲耳。", 
            "天涯春去在尺咫，等閒花信问双鲤。", 
            "柳条攀折意何美，嘶马江南几万里。", 
            "风车碾路平如砥，不定别方与别理。", 
            "此时凄绝五陵子，银鞍款段沽酒市。", 
            "玉壶携将茆屋里，判与春华共商拟。", 
            "风物宜人无如尔，芳菲袭予谁似彼。", 
            "满园投我桃与李，上春娇我罗与绮。", 
            "花潭千尺深无底，芍药一栏赠之以。", 
            "良夜千金胡足抵，馀情信芳托兰芷。", 
            "为我斯须驻鞭弭，大开琼筵溪之涘。", 
            "故宫仿佛认潼梓，飞觞醉月忧还喜。", 
            "狂态瞢腾毋我鄙，爱汝花心上蜂觜。", 
            "一酹春归渡江水，新涨绿头浴芳泚。", 
            "再酹春归越岩址，杂英缤纷艳游屐。", 
            "珍重前程何逦迤，感子晴光煦入髓。", 
            "寄语风姨与月姊，以色娇人难久恃。", 
            "不肯勾留贪旖旎，芳心恐误邯郸妓。", 
            "莫因纵酒生骄侈，凭君有脚愁倾倚。", 
            "惯弄莺歌杂清徵，百舌钩辀徒靡靡。", 
            "方今乾坤乱无纪，荆棘满地多蛇豕。", 
            "扇以和风罔不被，大化无私畴敢诋。", 
            "一举十觞黯相视，行行去去势难俟。", 
            "盼汝归兮复归只，小阳续欢浇绿皑。", 
            "重新启宴到堂祀，眠花席地胜床第。", 
            "一洗归尘乐无比，大笑倾醅口张哆，醉看天地一弹指。"
        ], 
        "title": "三月二十六日微雨梓潼宫饯春有作", 
        "type": "古风", 
        "yun": null
    }, 
    {
        "author": "杜关", 
        "era": "近现代", 
        "subtype": null, 
        "text": [
            "金台花月韩潭酒，珠帘豆蔻旗亭柳。", 
            "十载悠悠归去来，何戡几人我老丑。", 
            "国破楼空寒玉笙，那复江云飞锦城。", 
            "群儿鸡至斗妖媚，蔓草王风无正声。", 
            "百亩园中植佳蕙，吕郎小住足流憩。", 
            "自来歌舞陋巴歈，早拼钧乐动天帝。", 
            "韶年挟瑟入长安，仙袂翩翩夹道看。", 
            "王稼柘枝偏善舞，袁绹水调不胜寒。", 
            "霞芬门下称双妙，梅郎一顾吕郎笑。", 
            "同时兰蕙媚国香，掩扇吹云共高调。", 
            "吕郎玉貌尤温其，婉如闺秀处芳闺。", 
            "扑朔雌雄那可辨，妒煞女伶刘喜奎。", 
            "天生慧质娴文雅，门前不系王侯马。", 
            "众中往往轻豪贵，未肯低头拜须贾。", 
            "以色事人非所安，舍身渡世奚辞难。", 
            "知者何稀歌何苦，声凄双泪红阑干。", 
            "光宣以来侈淫靡，鼓鼙暗逐霓裳起。", 
            "可怜朝士恣欢娱，池台醉梦半生死。", 
            "繁弦入破念家山，玉树狂歌兴未删。", 
            "三楚烽烟莽河朔，沧桑一霎怆红颜。", 
            "嗟余弃职西归蜀，吕郎返旆岷江曲。", 
            "逢人涕泣说兴亡，顾我牢愁慰幽独。", 
            "初言民贵民有权，何悟天坠更无天。", 
            "酒绔愁见姜荆宝，花落偏逢李龟年。", 
            "蜀乱如麻苦无绪，群盗如毛竟屯聚。", 
            "殷忧天下敬新磨，吕郎批手恨不武。", 
            "又挂征帆走上都，余亦还家归故庐。", 
            "五年一别事千变，中间消息增烦纡。", 
            "议事堂开陈法宪，城社鼠狐方遘患。", 
            "随处惊闻草木兵，造门重睹芙蓉面。", 
            "为言直北多寇氛，樊易而外无诗人。", 
            "紫云老去砚侬死，梨园子弟随烟尘。", 
            "梅郎东出扶桑路，归装千万计无数。", 
            "我从空谷撷幽芳，不重黄金重词赋。", 
            "我闻此语愕然惊，浊世宁惟我独醒。", 
            "笑人鸡骛争虫蚁，为尔山隰歌榛苓。", 
            "即今姣好尚如此，可惜白头吾老矣。", 
            "我书古趣少人知，郎得一字千金抵。", 
            "歌成吕郎曲一篇，写入百种柴扉笺。", 
            "闲与张徽听夜曲，却话开元全盛年。"
        ], 
        "title": "吕郎曲", 
        "type": "古风", 
        "yun": null
    }, 
    {
        "author": "杜关", 
        "era": "近现代", 
        "subtype": null, 
        "text": [
            "夜读游侠传，慨然思京津。", 
            "京津同盟者，男女逾千人。", 
            "情切弟兄好，谊合姊妹亲。", 
            "当时矜气节，志在摧暴秦。", 
            "仗剑入都门，谁不见性真。", 
            "中有一烈士，吾友彭家珍。", 
            "一弹惊帝座，贤于十万军。", 
            "论功膺首赏，开国第一勋。", 
            "张杨黄吴白，蔡薛孙萨文。", 
            "其他义勇士，芳徽难具陈。", 
            "从容以授命，蹈义而依仁。", 
            "死者长巳矣，生者腼然存。", 
            "自从民国来，同盟乌足论。", 
            "汪李浮海去，朋党各区分。", 
            "或为降北虏，或为洪宪臣。", 
            "或则汩其志，或则辱其身。", 
            "背信如陈馀，趋势如华歆。", 
            "卖友以希荣，叛主以孤恩。", 
            "昔也何同气，今也何害群。", 
            "纵知权利途，最能扰天君。", 
            "士穷见节义，水乱识清浑。", 
            "贞松有本性，浮萍无定根。", 
            "宁为原宪贫，不羡苏季尊。", 
            "宁为陶靖节，不作周彦伦。", 
            "道德日以养，争攘徒纷纷。", 
            "感此伤今昔，安得不沾巾。"
        ], 
        "title": "柴扉杂咏九首 其一", 
        "type": "古风", 
        "yun": null
    }, 
    {
        "author": "杜关", 
        "era": "近现代", 
        "subtype": null, 
        "text": [
            "吾家古洧水，成都营别巢。", 
            "通顺桥西畔，聊以结衡茅。", 
            "临流辟柴扉，倚岸横板桥。", 
            "一路之字曲，两树矗门高。", 
            "引水池其面，架木杓其腰。", 
            "佳卉滋其根，恶木诛其条。", 
            "何以蔽墙阴，一柳一株桃。", 
            "何以翳庭除，一架一葡萄。", 
            "此君不可无，修竹何萧萧。", 
            "梅竹为妻婢，兰桂森儿曹。", 
            "多栽花与果，杂植瓜豆苗。", 
            "小屋八九间，不虞风雨飘。", 
            "定目观游鱼，乘兴泛轻舠。", 
            "盈盈隔一水，已足避尘嚣。", 
            "所惜干戈扰，频年纷驿骚。", 
            "世乱贵亦贱，时清穷亦豪。", 
            "但使太平期，予乐真陶陶。", 
            "即此适吾适，胡为自忧劳。"
        ], 
        "title": "柴扉杂咏九首 其二", 
        "type": "古风", 
        "yun": null
    }, 
    {
        "author": "杜关", 
        "era": "近现代", 
        "subtype": null, 
        "text": [
            "故人携酒来，相逢目一笑。", 
            "但言柴扉好，世乱不敢道。", 
            "朝见兵初去，暮闻兵又到。", 
            "路绝人民稀，但听街市闹。", 
            "处此兵林中，如入虎狼丛。", 
            "一语撄其怒，慎防月有凶。", 
            "可叹东邻翁，好口亦兴戎。", 
            "且闭吾柴扉，聊以安吾穷。"
        ], 
        "title": "柴扉杂咏九首 其三", 
        "type": "古风", 
        "yun": null
    }, 
    {
        "author": "杜关", 
        "era": "近现代", 
        "subtype": null, 
        "text": [
            "世无君子者，虽有亦不容。", 
            "谤兴而毁来，恶其不苟同。", 
            "所以十年来，荡然颓古风。", 
            "人情多反复，择友慎初终。", 
            "阮咸至哀乐，神交惟郭公。", 
            "仲蔚甘贫贱，知己有刘龚。", 
            "艺精为人役，交广亦怨丛。", 
            "立身苟不达，终见羁樊笼。", 
            "已矣归去来，吾慕五柳翁。"
        ], 
        "title": "柴扉杂咏九首 其四", 
        "type": "古风", 
        "yun": null
    }, 
    {
        "author": "杜关", 
        "era": "近现代", 
        "subtype": null, 
        "text": [
            "晨兴视黍苗，初阳丽光景。", 
            "朝露浩以溥，又长一寸颖。", 
            "我黍既已臧，我心一何幸。", 
            "坐定鸟亲膝，步迟花落颈。", 
            "池鱼唼柳枝，风帘卷竹影。", 
            "闭门养时晦，心清尘务摒。", 
            "时见桥上人，高轩日劳骋。"
        ], 
        "title": "柴扉杂咏九首 其五", 
        "type": "古风", 
        "yun": null
    }, 
    {
        "author": "杜关", 
        "era": "近现代", 
        "subtype": null, 
        "text": [
            "南风飒而至，榴花然树巅。", 
            "悠悠春不归，时还初夏天。", 
            "生涯战伐里，流光年复年。", 
            "冉冉老将至，且复乐陶然。"
        ], 
        "title": "柴扉杂咏九首 其六", 
        "type": "古风", 
        "yun": "先"
    }, 
    {
        "author": "杜关", 
        "era": "近现代", 
        "subtype": null, 
        "text": [
            "七国纷龙战，天运厄阳九。", 
            "藉藉纵横术，侯门竞奔走。", 
            "张仪犹有舌，苏秦亦甚口。", 
            "天地如瓦崩，宁云功在狗。", 
            "秦皇令逐客，一怒骇群丑。", 
            "惜用李斯言，仍为鼠狐薮。", 
            "横政无道揆，横民无法守。", 
            "在薛非居州，闭门惟泄柳。", 
            "阶乱靡有定，苟治何能久。", 
            "卓哉信陵君，夷然饮醇酒。"
        ], 
        "title": "柴扉杂咏九首 其七", 
        "type": "古风", 
        "yun": "有"
    }, 
    {
        "author": "杜关", 
        "era": "近现代", 
        "subtype": null, 
        "text": [
            "古人重节义，读书以鍊骨。", 
            "今之奔竞徒，浑是脂韦肉。", 
            "崇朝伺军幕，昏暮集华屋。", 
            "摇尾巳堪怜，附膻尤可忸。", 
            "言淫即导淫，纵欲为偿欲。", 
            "问何以媚之，妻女供禦宿。", 
            "问何以酬之，县令与榷局。", 
            "一旦蹑高位，洋洋意自足。", 
            "竭泽渔民财，忍心肆荼毒。", 
            "岂不侪人类，其如本根蹙。", 
            "未尝习诗书，安知有耻辱。", 
            "礼教一何衰，风节不可复。", 
            "趋附炎炎势，浸以成风俗。", 
            "举世类如斯，何怪乱相续。", 
            "谁复挽颓波，而以德基筑。", 
            "吁嗟老生谈，且效长沙哭。"
        ], 
        "title": "柴扉杂咏九首 其八", 
        "type": "古风", 
        "yun": null
    }, 
    {
        "author": "杜关", 
        "era": "近现代", 
        "subtype": null, 
        "text": [
            "吾慕文钦祥，高志厉云表。", 
            "男儿意气豪，仗剑入津保。", 
            "窃比文文山，志以荆高藐。", 
            "当其运枪械，狙伏秦皇岛。", 
            "侦骑猝然来，生命嗟巳夭。", 
            "其志虽不遂，正气塞睛昊。", 
            "我于乙卯冬，避地嘉峨道。", 
            "夙昔怀英声，登堂拜乃考。", 
            "可怜义烈士，零落一家小。", 
            "死者何能瞑，生者自肥饱。", 
            "人情竟如斯，见此伤怀抱。", 
            "谁复表其闾，空馀墓头草。", 
            "所以孙叔敖，子孙常饿槁。", 
            "不有优孟贤，贪廉何自晓。", 
            "哀哀绝命书，泪血满遗稿。"
        ], 
        "title": "柴扉杂咏九首 其九", 
        "type": "古风", 
        "yun": null
    }, 
    {
        "author": "李醉芳", 
        "era": "近现代", 
        "subtype": "七言绝句", 
        "text": [
            "烟霞疾引客中愁，犹忆相携作壮游。", 
            "今日思量唯有泪，存心布满故园秋。"
        ], 
        "title": "秋日忆故园旧游", 
        "type": "绝句", 
        "yun": "尤"
    }, 
    {
        "author": "李醉芳", 
        "era": "近现代", 
        "subtype": "七言绝句", 
        "text": [
            "黄花一径绿阴深，香雾濛濛罨晚林。", 
            "梦里难忘池水好，烟波荡漾美人心。"
        ], 
        "title": "忆东大池", 
        "type": "绝句", 
        "yun": "侵"
    }, 
    {
        "author": "李德群", 
        "era": "近现代", 
        "subtype": "五言律诗", 
        "text": [
            "旧闻洞庭胜，都在岳阳楼。", 
            "水落湖天阔，烟空云树秋。", 
            "希文何日落，子美一生愁。", 
            "太息膻腥满，江湖欲白头。"
        ], 
        "title": "登岳阳楼", 
        "type": "律诗", 
        "yun": "尤"
    }, 
    {
        "author": "李释戡", 
        "era": "近现代", 
        "subtype": "七言绝句", 
        "text": [
            "曾闻夏浅胜春日，不道黄梅雨似秋。", 
            "六月炎歊何许去，夜寒教检越绫裯。"
        ], 
        "title": "梅雨兼句凉甚", 
        "type": "绝句", 
        "yun": "尤"
    }, 
    {
        "author": "李释戡", 
        "era": "近现代", 
        "subtype": "七言绝句", 
        "text": [
            "月中吹落是何年，冷馥微醺欲破禅。", 
            "八十放翁悭见汝，让余来作木樨颠。"
        ], 
        "title": "园桂盛开二首 其一", 
        "type": "绝句", 
        "yun": "先"
    }, 
    {
        "author": "李释戡", 
        "era": "近现代", 
        "subtype": "七言绝句", 
        "text": [
            "居士芗林劣与俦，小山招饮续无由。", 
            "不须更说西来意，已占桥西十顷秋。"
        ], 
        "title": "园桂盛开二首 其二", 
        "type": "绝句", 
        "yun": "尤"
    }, 
    {
        "author": "李释戡", 
        "era": "近现代", 
        "subtype": "七言律诗", 
        "text": [
            "王谢风流讵可期，逢辰作健强题诗。", 
            "厌兵乔木萧疏处，无女高邱寂寞思。", 
            "重过閟宫看壁坏，忍临幽壑问舟移。", 
            "多君妙语同惊坐，归我虚楼学卧痴。"
        ], 
        "title": "桥西即目二首 其一", 
        "type": "律诗", 
        "yun": "支"
    }, 
    {
        "author": "李释戡", 
        "era": "近现代", 
        "subtype": "七言律诗", 
        "text": [
            "病妨腰脚畏登高，佳处秋光任目逃。", 
            "白堕临风要酒敌，乌纱随地落诗豪。", 
            "东篱寒露花犹勒，西苑重阳梦已劳。", 
            "长记易樊同负手，赓酬十九首题糕。"
        ], 
        "title": "桥西即目二首 其二", 
        "type": "律诗", 
        "yun": "豪"
    }, 
    {
        "author": "李释戡", 
        "era": "近现代", 
        "subtype": "七言律诗", 
        "text": [
            "短世轻轻换几秦，何知中寿已遗民。", 
            "陈余张耳多黄土，郭解朱家自可人。", 
            "早具老形安臂痛，不删少作惜情真。", 
            "宵深虚幌鄜州月，莫照村溪寂寞滨。"
        ], 
        "title": "斋居", 
        "type": "律诗", 
        "yun": "真"
    }, 
    {
        "author": "李释戡", 
        "era": "近现代", 
        "subtype": "七言律诗", 
        "text": [
            "客去灯明岁亦徂，萧然禅榻影随吾。", 
            "乱除爆竹声全寂，寒甚梅花貌自都。", 
            "朔吹翻江檐际落，宾鸿将子夜深呼。", 
            "草堂独把屠苏醉，五十三年得此无。"
        ], 
        "title": "庚辰除夕", 
        "type": "律诗", 
        "yun": "虞"
    }, 
    {
        "author": "李释戡", 
        "era": "近现代", 
        "subtype": "七言律诗", 
        "text": [
            "当关久不报侵晨，剥啄今朝尔许频。", 
            "世换犹存行夏历，津迷谁问避秦身。", 
            "裼裘侧帽慵延客，冷蕊疏枝静笑人。", 
            "为告仆夫脂毂去，湖天欲雪好垂纶。"
        ], 
        "title": "辛巳元日", 
        "type": "律诗", 
        "yun": "真"
    }, 
    {
        "author": "李释戡", 
        "era": "近现代", 
        "subtype": "七言律诗", 
        "text": [
            "学种芭蕉听雨声，自家失笑筑新城。", 
            "空阶点滴心俱入，竟夕淋浪梦不成。", 
            "村路泥深车马绝，溪桥波涨楯栏倾。", 
            "先生不出有天限，蛙黾从渠作意鸣。"
        ], 
        "title": "苦雨不出", 
        "type": "律诗", 
        "yun": "庚"
    }, 
    {
        "author": "杜关", 
        "era": "近现代", 
        "subtype": "五言律诗", 
        "text": [
            "穷达安有命，诗书偏误身。", 
            "先鞭曾著我，壮岁不如人。", 
            "夜读仲宣赋，秋思张翰莼。", 
            "数看雁南去，霜信落江滨。"
        ], 
        "title": "沪上感咏十二首 其一", 
        "type": "律诗", 
        "yun": "真"
    }, 
    {
        "author": "杜关", 
        "era": "近现代", 
        "subtype": "五言律诗", 
        "text": [
            "东北尚多难，悲秋剧苦辛。", 
            "天涯犹故我，海外有孤臣。", 
            "板荡中原局，安危百战身。", 
            "辽阳馀痛在，首恶尔何人。"
        ], 
        "title": "沪上感咏十二首 其二", 
        "type": "律诗", 
        "yun": "真"
    }, 
    {
        "author": "杜关", 
        "era": "近现代", 
        "subtype": "五言律诗", 
        "text": [
            "不战师先溃，仓皇去若飞。", 
            "天王自明圣，大帅忍依违。", 
            "身败名俱裂，兵穷将独肥。", 
            "谁怜宋卿子，坚垒失戎机。"
        ], 
        "title": "沪上感咏十二首 其三", 
        "type": "律诗", 
        "yun": "微"
    }, 
    {
        "author": "杜关", 
        "era": "近现代", 
        "subtype": "五言律诗", 
        "text": [
            "枉负皇天宠，城亡土易崩。", 
            "乌啼箕子国，鬼哭汉家陵。", 
            "反噬伤饥虎，高飞失饱鹰。", 
            "至今悲傅燮，孤节独峥崚。"
        ], 
        "title": "沪上感咏十二首 其四", 
        "type": "律诗", 
        "yun": "蒸"
    }, 
    {
        "author": "杜关", 
        "era": "近现代", 
        "subtype": "五言律诗", 
        "text": [
            "竟使长城坏，谁云执法尊。", 
            "一江涛共怒，三字狱成冤。", 
            "马革空酬志，雄心未报恩。", 
            "不堪听杜宇，月夜唤孤魂。"
        ], 
        "title": "沪上感咏十二首 其五", 
        "type": "律诗", 
        "yun": "元"
    }, 
    {
        "author": "杜关", 
        "era": "近现代", 
        "subtype": "五言律诗", 
        "text": [
            "何处求林马，空言斩海鲸。", 
            "火攻悲赤壁，水战误昆明。", 
            "控拆三千弩，苍茫七十城。", 
            "几人握兵要，卧听鼓鼙声。"
        ], 
        "title": "沪上感咏十二首 其六", 
        "type": "律诗", 
        "yun": "庚"
    }, 
    {
        "author": "杜关", 
        "era": "近现代", 
        "subtype": "五言律诗", 
        "text": [
            "东伐岁云暮，天寒风怒号。", 
            "主恩逾挟纩，将命不同袍。", 
            "筹策楼空寄，投戈枕自高。", 
            "频年输饷费，可惜曳兵逃。"
        ], 
        "title": "沪上感咏十二首 其七", 
        "type": "律诗", 
        "yun": "豪"
    }, 
    {
        "author": "杜关", 
        "era": "近现代", 
        "subtype": "五言律诗", 
        "text": [
            "忍割商于地，遗黎尚爱君。", 
            "辅车依虢叔，弱冠忆终军。", 
            "北极馀兵气，南溟有寇氛。", 
            "中流谁砥柱，独立看孤云。"
        ], 
        "title": "沪上感咏十二首 其八", 
        "type": "律诗", 
        "yun": "文"
    }, 
    {
        "author": "杜关", 
        "era": "近现代", 
        "subtype": "五言律诗", 
        "text": [
            "圣主终仁孝，深宫奉母仪。", 
            "未开玄圃宴，况惜露台赀。", 
            "㬻瘦民犹病，财输国易疲。", 
            "蹲池有老凤，何以慰天慈。"
        ], 
        "title": "沪上感咏十二首 其九", 
        "type": "律诗", 
        "yun": "支"
    }, 
    {
        "author": "杜关", 
        "era": "近现代", 
        "subtype": "五言律诗", 
        "text": [
            "泄遝天方蹶，言官谪戌边。", 
            "宁知汲黯直，竟学史鱼贤。", 
            "朋党声援厚，君恩忠孝全。", 
            "穷途谁洒泪，先后共怆然。"
        ], 
        "title": "沪上感咏十二首 其十", 
        "type": "律诗", 
        "yun": "先"
    }, 
    {
        "author": "杜关", 
        "era": "近现代", 
        "subtype": "五言律诗", 
        "text": [
            "一统犹全局，群凶满四方。", 
            "羯胡终猾夏，张楚亦称王。", 
            "盗国供私饱，焚台启夜行。", 
            "可怜后庭妾，七日学宫妆。"
        ], 
        "title": "沪上感咏十二首 其十一", 
        "type": "律诗", 
        "yun": "阳"
    }, 
    {
        "author": "杜关", 
        "era": "近现代", 
        "subtype": "五言律诗", 
        "text": [
            "屡上严安疏，枢臣忌讳多。", 
            "公忠争欲战，私议酿成和。", 
            "仙隐留侯策，秋吟杜老歌。", 
            "防边仍孔亟，讵谓息兵戈。"
        ], 
        "title": "沪上感咏十二首 其十二", 
        "type": "律诗", 
        "yun": "歌"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "樽酒离筵泪自潜，青青柳色送阳关。", 
            "可堪苏武重携手，况对刘贲一汗颜。", 
            "客梦惊回孤馆月，归帆看尽六朝山。", 
            "五年两度逢君别，肠断羁人尚未还。"
        ], 
        "title": "送彭仿涛落第归蜀", 
        "type": "律诗", 
        "yun": "删"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "居庸关外郁龙蟠，电掣飞轮过眼看。", 
            "人世何堪车载鬼，秋山几见树栖鸾。", 
            "中原遗恨长城坏，万里惊心蜀道难。", 
            "寄语金台乘兴客，西风柳色太阑姗。"
        ], 
        "title": "南口口占（时京张铁路行开车礼同谢无量黄斗寅作）", 
        "type": "律诗", 
        "yun": "寒"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "大江南北一枰棋，野戌年年鼓角悲。", 
            "半壁河山三鼎局，群雄割据五胡时。", 
            "风雷夜动神龙起，苜蓿春浓战马驰。", 
            "匝地红尘飞絮乱，花开花落系人思。"
        ], 
        "title": "春兴八首（选四） 其一", 
        "type": "律诗", 
        "yun": "支"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "幽燕王气接西山，身世尘劳廿载间。", 
            "贾谊厝薪忧汉室，匈奴互市逼萧关。", 
            "皂袍不惯趋星署，明镜无端老玉颜。", 
            "回首先朝朋辈在，春来梦绕旧仙班。"
        ], 
        "title": "春兴八首（选四） 其二", 
        "type": "律诗", 
        "yun": "删"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "三楚烽烟下石头，江山龙虎秣陵秋。", 
            "元年一统新春朔，寡妇孤儿故国愁。", 
            "空定礼仪驯铁马，早盟心事付沙鸥。", 
            "即今群盗如毛集，扰扰神州看益州。"
        ], 
        "title": "春兴八首（选四） 其三", 
        "type": "律诗", 
        "yun": "尤"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "逊位南都不计功，嵩高北极镇当中。", 
            "容台典重行春令，枯冢悲凉厉朔风。", 
            "帝谶虚传歧麦秀，女官新染绣裙红。", 
            "冥冥鸿翼归飞急，且向花潭访钓翁。"
        ], 
        "title": "春兴八首（选四） 其四", 
        "type": "律诗", 
        "yun": "东"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "十年书恨寄柴扉，怅望天涯泪欲挥。", 
            "一样流离之子在，等閒肝胆故人非。", 
            "干戈送老行藏定，荆棘馀生去住违。", 
            "见说官贫风雪厉，盼君病起不如归。"
        ], 
        "title": "得董汉苍北京信诗以答之", 
        "type": "律诗", 
        "yun": "微"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "一从世事幻桑田，朽腐儒生老不鲜。", 
            "陶令归来空有宅，杞人忧坠更无天。", 
            "见愁鬼哭巴山曲，况听鹃啼洛水边。", 
            "都下友朋谁健在，为言皮骨尚当年。"
        ], 
        "title": "次韵答和董汉苍如弟北京", 
        "type": "律诗", 
        "yun": "先"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "六十年来亦自豪，肯将身世付牢骚。", 
            "天开甲第登春榜，星应郎官列户曹。", 
            "湖海浪游浑梦觉，河山草创也心劳。", 
            "但馀少小思亲泪，老大犹悲屺岵高。"
        ], 
        "title": "自寿诗十二首 其一", 
        "type": "律诗", 
        "yun": "豪"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "神驹千里浪邀名，八岁能文十岁成。", 
            "未免轻狂高自负，不甘贫贱乐无生。", 
            "香分桃李留蹊径，梦绕芙蓉艳锦城。", 
            "回首龙潭栖息处，夜来风雨剑孤鸣。"
        ], 
        "title": "自寿诗十二首 其二", 
        "type": "律诗", 
        "yun": "庚"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "齐鲁风行石室开，西京文物重高材。", 
            "追随白虎听经去，潦倒黄金卖赋来。", 
            "百中争能无我敌，一鞭先著为人媒。", 
            "梁园旧事何堪问，朋辈凋零最可哀。"
        ], 
        "title": "自寿诗十二首 其三", 
        "type": "律诗", 
        "yun": "灰"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "霓裳咏罢彩云间，太息星轺渡马关。", 
            "诸将于思走辽沈，遗民吞泪送台湾。", 
            "羁游吴下春申浦，哀感江南庾子山。", 
            "多少艰难家国恨，壮怀抑塞不知还。"
        ], 
        "title": "自寿诗十二首 其四", 
        "type": "律诗", 
        "yun": "删"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "即将孤愤托红妆，岂谓司勋竟是狂。", 
            "路入湖心牵菡萏，天低汉口簇艅艎。", 
            "飘摇尺五城南杜，窈窕无双江夏黄。", 
            "记得题桥还抱柱，白头今喜两苍苍。"
        ], 
        "title": "自寿诗十二首 其五", 
        "type": "律诗", 
        "yun": "阳"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "宴启樱桃出禁阑，签分少府隶农官。", 
            "在廷不惯工趋奉，入署无聊问暖寒。", 
            "车马年年霜似剑，笙歌夜夜月如丸。", 
            "时从海上觇云气，知有潜龙正郁蟠。"
        ], 
        "title": "自寿诗十二首 其六", 
        "type": "律诗", 
        "yun": "寒"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "亡胡霸楚战云酣，国事如棋藉手谈。", 
            "一统天开周告朔，六朝地险晋都南。", 
            "龙兴草莽民为主，马逐桃花女胜男。", 
            "礼乐不分新旧异，衣冠还自古今参。"
        ], 
        "title": "自寿诗十二首 其七", 
        "type": "律诗", 
        "yun": "覃"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "冢中枯骨当涂日，井底蛙鸣白帝秋。", 
            "博浪一椎惊大索，浔阳三径乞归休。", 
            "人情到处交馀耳，党祸无端怨李牛。", 
            "宦冷言轻嗟莫补，兵骄匪悍不胜愁。"
        ], 
        "title": "自寿诗十二首 其八", 
        "type": "律诗", 
        "yun": "尤"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "茫茫宇宙一柴扉，水绕桥西碧四围。", 
            "伏骥犹看芳草去，栖鸦不定故林飞。", 
            "临邛酒美双眉黛，背郭堂成两布衣。", 
            "世乱何嫌居近市，郊原有虎噬人肥。"
        ], 
        "title": "自寿诗十二首 其九", 
        "type": "律诗", 
        "yun": "微"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "似夷似惠似潜夫，不富不贫不腐儒。", 
            "径醉二参交履舄，狂呼百万掷樗蒲。", 
            "诗宗正轨唐音有，琴谱中声蜀派无。", 
            "意造我书兼众体，古文籀篆隶分俱。"
        ], 
        "title": "自寿诗十二首 其十", 
        "type": "律诗", 
        "yun": "虞"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "京兆名家通德门，立三不朽世承恩。", 
            "零丁孤苦难忘祖，五十九年初抱孙。", 
            "教子休随新学易，持身赖有古风存。", 
            "倘留百岁双亲在，定抚莱衣笑老豚。"
        ], 
        "title": "自寿诗十二首 其十一", 
        "type": "律诗", 
        "yun": "元"
    }, 
    {
        "author": "杜关", 
        "era": "近现代", 
        "subtype": "七言律诗", 
        "text": [
            "白发蹉跎六十翁，涓埃无以答苍穹。", 
            "纵然垂老胸中壮，每到奇穷意外通。", 
            "花好月圆生受福，家寒地僻许称雄。", 
            "泥天骄爱成痴我，万一衰颜偶转童。"
        ], 
        "title": "自寿诗十二首 其十二", 
        "type": "律诗", 
        "yun": "东"
    }, 
    {
        "author": "杜芷芗", 
        "era": "近现代", 
        "subtype": "五言律诗", 
        "text": [
            "大地春将暮，芳郊雨乍晴。", 
            "连娟山态静，澹沱水漪明。", 
            "花落香幽径，烟横暝翠甍。", 
            "杖藜归缓缓，百啭听流莺。"
        ], 
        "title": "春暮郊游", 
        "type": "律诗", 
        "yun": "庚"
    }, 
    {
        "author": "杜芷芗", 
        "era": "近现代", 
        "subtype": "七言律诗", 
        "text": [
            "劳人草草满尘寰，只有诗人梦境闲。", 
            "月朗散关三五夜，云迷天姥万重山。", 
            "琼楼惝恍烟霞里，石径崎岖松柏间。", 
            "说法生公何处去，空留一勺剑池湾。"
        ], 
        "title": "梦游虎丘", 
        "type": "律诗", 
        "yun": "删"
    }, 
    {
        "author": "杜芷芗", 
        "era": "近现代", 
        "subtype": "七言律诗", 
        "text": [
            "太息中原几陆沉，闲谈往事足酸辛。", 
            "八年奋斗劳豪士，一旦投降辱矮人。", 
            "胜利果然操左券，和平于以慰编氓。", 
            "邦基从此安磐石，指望河山气象新。"
        ], 
        "title": "日本投降世界和平公园开庆祝会感而赋此", 
        "type": "律诗", 
        "yun": null
    }, 
    {
        "author": "杜芷芗", 
        "era": "近现代", 
        "subtype": "七言律诗", 
        "text": [
            "图书插架足惊奇，乞借任人无吝思。", 
            "开卷方知多未读，探源差喜释怀疑。", 
            "收藏君岂夸千顷，酬赠仆常负二痴。", 
            "酒后茶余无所事，一编手执胜敲棋。"
        ], 
        "title": "感谢冶盦先生借书", 
        "type": "律诗", 
        "yun": "支"
    }, 
    {
        "author": "杜芷芗", 
        "era": "近现代", 
        "subtype": "七言律诗", 
        "text": [
            "淡云漠漠万山含，芳草青青一色酣。", 
            "扫墓斜坡忙百六，流觞曲水闹重三。", 
            "莺啼柳外声声啭，燕舞村前语语喃。", 
            "行遍溪南更溪北，贪寻碑碣入荒庵。"
        ], 
        "title": "清明郊游", 
        "type": "律诗", 
        "yun": null
    }, 
    {
        "author": "杜芷芗", 
        "era": "近现代", 
        "subtype": "七言律诗", 
        "text": [
            "携筇闲步夕阳天，万户苍茫起暮烟。", 
            "密树深篁招鸟宿，层峦曲涧任云眠。", 
            "辞枝红叶随风舞，傍水黄花映日妍。", 
            "兴尽徜徉归去也，夜来姑耸作诗肩。"
        ], 
        "title": "秋末晚眺", 
        "type": "律诗", 
        "yun": "先"
    }, 
    {
        "author": "杜芷芗", 
        "era": "近现代", 
        "subtype": "七言律诗", 
        "text": [
            "荻老沙枯满眼秋，扁舟垂钓逐江流。", 
            "鸥游水面分鱼乐，雁唳天空动客愁。", 
            "青笠蒙头风飒飒，绿蓑披背日悠悠。", 
            "波涛险恶浑无恙，宦海诸公似我不。"
        ], 
        "title": "题秋江钓艇图", 
        "type": "律诗", 
        "yun": "尤"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "东风为送催行雨。", 
            "涨没滩痕无觅处。", 
            "粤娘十八踏谣声，远和寒村鸣夜杵。", 
            "朝来武索寻前路。", 
            "暮抵虔州听歌舞。", 
            "十年心事问琼花，莫向征人谈别绪。"
        ], 
        "title": "玉楼春 造口夜泊，和东坡", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "梅江南注，琴川东汇，雄封自古阳都。", 
            "峰合翠微，城环雪竹，郊原罨画成图。", 
            "潮落见双鱼。", 
            "问锦鳞七二，应解传书。", 
            "桂海游悰，蜀山归梦，阻江湖。", 
            "凌风暂驻仙凫。", 
            "正云当露冕，天近玉壶。", 
            "经说易堂，玄谈觉院，诗题水竹幽居。", 
            "莲岳碧芙蕖。", 
            "笑使君腰脚，筇杖轻扶。", 
            "愧负名山管领，渲染谢倪迂。"
        ], 
        "title": "望海潮 宁都", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "赤雅编残，青鸾骖远，梦云吹满江湖。", 
            "好天良夜，泼水簟纹铺。", 
            "回首邛池事，影蛮熏重，愁损相如。", 
            "曾传谕，三巴父老，锦样话成都。", 
            "愁余。", 
            "羁宦久，西江被勺，南海明珠。", 
            "问谁招蜀客，重按吴歈。", 
            "臣甫低头，杜宇思归，引良愿犹虚。", 
            "寻仙远，樵歌凤响，清梦绕匡庐。"
        ], 
        "title": "满庭芳 宁都老儒曾承斋以四词见投，依韵詶之。曾善画，年且八十，自署不受暑斋主人", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "丱岁横经慕易堂。", 
            "壮年湖海苦奔忙。", 
            "睡醒昆仑身老矣。", 
            "刚喜。", 
            "背飞辽鹤落仙乡。", 
            "亡国大夫犹吏隐。", 
            "谁信。", 
            "此心皓皓暴秋阳。", 
            "一片翠微干净地。", 
            "堪寄。", 
            "从今无梦到岩廊。"
        ], 
        "title": "定风波 用韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "薤菜签幐，豆花篱落。", 
            "嫩凉山枕新眠觉。", 
            "明河案户晓星沈，绮疏生白凝虚幕。", 
            "风露留支，山梁饮啄。", 
            "閒庭永日堪罗雀。", 
            "沧洲画稿半丛残，卧游一卷尘生阁。"
        ], 
        "title": "踏莎行 用韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "看梯云度鸟，挂涧垂虹，飞磴传驺。", 
            "问俗方行县，正丹枫绚锦，断壑鸣璆。", 
            "傲霜病菊犹艳，村酒熟新篘。", 
            "便庆洽儿童，欢胪父老，喜见君侯。", 
            "回头。", 
            "桂江事，记十载鸾骖，曾典边州。", 
            "泪滴漓湘水，笑名山管领，轻去何繇。", 
            "背风败叶如诉，寒雨袭征裘。", 
            "且暂憩尘鞿，丁丁伐木山更幽。"
        ], 
        "title": "忆旧游 三门道中", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "际天衰草。", 
            "迷征路，枫丹遥映云表。", 
            "暮霞飞练亘仙都，带晚烟愁悄。", 
            "俯绝壑、疑昏幻晓。", 
            "林坳樵舍孤灯小。", 
            "望破驿苍茫，幸盼得松明，炬火特地来照。", 
            "惆怅倦客关河，凋年急景，峒越边瘴曾到。", 
            "市楼今夜度清宵，念往时襟袌。", 
            "奈北阙、钧天醉了。", 
            "无眠自谱高寒调。", 
            "拊鬓丝、添憔悴，三管离悰，旧情多少。"
        ], 
        "title": "霜叶飞 晚度白石嵊至大塘下，用待制韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "燕月黯，楚云长。", 
            "练秋光。", 
            "歌捉搦，舞伊凉。", 
            "縆湘弦，捐汉佩，醉千场。", 
            "星怒角，斗垂芒。", 
            "梦飞扬。", 
            "哀野哭，搅刚肠。", 
            "中贤人，辞酷吏，卧江乡。"
        ], 
        "title": "三字令 用韵，二解 其一", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "蛩语涩，雁声长。", 
            "惜流光。", 
            "寻旧梦，贺新凉。", 
            "偃龙须，邀麝月，散欢场。", 
            "灯坠豆，睫生芒。", 
            "倦清扬。", 
            "收凤纸，费鸾肠。", 
            "蝶蘧蘧，风习习，是何乡。"
        ], 
        "title": "三字令 其二", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "半落青天，望峭立三峰，惊睹三壶。", 
            "孤云两角，翳雾鬟镜里，疑有疑无。", 
            "颦黛亭亭影，更秀出、浔阳二姑。", 
            "晚霞山带，翠掩芙蓉，太乙仙都。", 
            "嗟余。", 
            "宦辙穷边，移情洞壑，平生赏会偏殊。", 
            "山灵笑倒，怪席帽黄尘，惯试崎岖。", 
            "太息今何世，恋故山、云烟画图。", 
            "劫余猿鸟，梦想峨眉，泪满江湖。"
        ], 
        "title": "望南云慢", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "枫落愁红。", 
            "映苍崖绀壁，气肃初冬。", 
            "三山缥缈霞标外，呼吸帝座潜通。", 
            "锵瑶佩，驾彩虹。", 
            "便把臂、云将游太空。", 
            "俯视齐烟九点，万古青濛。", 
            "谁共振衣杖筇。", 
            "仰高寒陵羽，动魄灵宫。", 
            "寻仙五岳归来晚，惊见碧海芙蓉。", 
            "三青鸟，两玉童。", 
            "奏广乐、钧天骖凤龙。", 
            "纵意想飞腾，犹是梦中。"
        ], 
        "title": "秋色横空 拟登三仙崠未果，载赋", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "铁笛叫破鱼龙睡，江婓镜影，西子颦心。", 
            "佩解汉皋，黄鹤一去秋深。", 
            "巴水洞庭雁风，骤斜阳、惨澹紫磨金。", 
            "暮潮紧、鲸铿鼍震，共竞呿吟。", 
            "湘云。", 
            "楚雨连巫峡，怕瑶姬、蜀魄空断难寻。", 
            "泪浅梦轻，谁托轸玉哀音。", 
            "虫语鸟悲两无绪，短怜霜鬓菊羞簪。", 
            "摇落尽、居人苦恋，一寸微阴。"
        ], 
        "title": "月当厅 抚时伤乱，同梅溪韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "雪消年转梅江上，春回盼春犹远。", 
            "挂户新符，巡檐笑靥，欢酌屠苏盈盏。", 
            "衙斋事简。", 
            "按一曲清词，翠尊金板。", 
            "渐老周郎，岁华无恙感羁宦。", 
            "京尘回首似梦，雁行思度岭，同是魂断。", 
            "故国啼鹃，寒枝警鹤，欣接竹林南阮。", 
            "星飞雾卷。", 
            "问此别寻常，甚时重见。", 
            "望里觚棱，朔风吹倦眼。"
        ], 
        "title": "齐天乐 壬戌岁旦示大侄以文", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "仙灵隐现。", 
            "记行轩初税，好山经眼。", 
            "岫螺梳雾，洲鱼浮浪，梅江横练。", 
            "明星玉女，似按舞霓裳遍。", 
            "驻云軿、手把芙蓉，白玉京、遥觐天半。", 
            "倒挂银河手挽。", 
            "建霞标，当露冕。", 
            "甘醴珠霏桧百丈，清渠长虹初偃。", 
            "熛怒惊岩，电山带绕，圣灯零乱。", 
            "绿玉杖拄洗头盆，世尘疵疠同浣。"
        ], 
        "title": "碧芙蓉", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "谢东皇、把娇红嫩绿，点染林壑。", 
            "蔷薇牡丹，争丽竞色，渐到婪尾红药。", 
            "耽愁病酒，春事阑、春恨谁托。", 
            "问湔裙拾翠侣，几曾轻误钗约。", 
            "宵阑画烛深尊，惊梦雨灵风，响动铃索。", 
            "檐花坐飞似雪，透虚幕、怯听清角。", 
            "无眠到晓，生怕他、繁英吹落。", 
            "向枝头，惜余春，唤酒花閒重酌。"
        ], 
        "title": "惜花春起早慢", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "飞梁驾鳌瞰斗，俯川原绣绮。", 
            "左云石、右揖莲花，锦标高建霞际。", 
            "敞八牖、璇穹镜海，春城画本开新霁。", 
            "幻参旗天外，军封凤翎遥坠。", 
            "孤塔干霄，万瓦卧雨，更名山四倚。", 
            "易堂近、泉壑金精，翠微霏润岚翠。", 
            "访双鱼、仙洲信息，正三月、梅江春水。", 
            "傍云风，台畔弦歌，暂忘身世。", 
            "泉烹麝月，酒酌蠃尊，具主宾四美。", 
            "同记省、文山墨泪，晦叟诗板，雪竹荒坪，古今人事。", 
            "阳都旧治，庄翁遗爱，为台为沼徵民乐，剩千秋、小劫华严地。", 
            "中阶旦复，翚飞秀发江山，露沈象移星纬。", 
            "凌云概日，佩玉鸣鸾，尚赋才共迟。", 
            "待染翰、离家王粲，倦旅兰成，吐凤千言，卧虹十二。", 
            "危阑自凭，乌纱重岸，春朝秋夕同望远，御泠然、风引仙衣袂。", 
            "回头蜀道青天，满目关河，梦归万里。"
        ], 
        "title": "莺啼序 重建思庄楼，用梦窗丰乐楼韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "罢按霓裳舞。", 
            "问唐宫、艳丽谁数。", 
            "纵清平法曲，牡丹休赋。", 
            "自从真妃仙举。", 
            "泪不滴、沈香亭下土。", 
            "倚绝代、名花相妒。", 
            "悄欲坠、麴漪弄色，颤莫任、流霞轻注。", 
            "初洗华清，倦陪凝碧，盈盈娇困倩人扶。", 
            "借荔枝红润，鸡头温软，琼醴莹脂肤。", 
            "怕被月宫留住。", 
            "向荒山、只园孤树。", 
            "笑桂馨天上，兰辞空谷。", 
            "年年怨风怯露。", 
            "任世外、春回千万度。", 
            "凭阅尽、胜鬘修妩。", 
            "妆淡泞、海红羞比，姿绰约、玉茗惭呼。", 
            "传粉嫌污，点朱嫌赤，洛神帝女宋东姝。", 
            "费十载、侔色传妍，新词翻旧谱。"
        ], 
        "title": "穆护砂", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "素肌厌冰縠。", 
            "柔乡熟。", 
            "春睡足。", 
            "鲛绡贮泪，迸落珠千斛。", 
            "绀烟吹影迷花雾。", 
            "寒梢颓醉玉。", 
            "旧红乍洗，纤腰如束。", 
            "蓬废葆，膏未沐。", 
            "环儿长恨，断魂海山曲。", 
            "只惭金谷楼前路。", 
            "坠香愁化速。"
        ], 
        "title": "梦行云 用梦窗韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "一官凉到秋光，春寒更比霜天峭。", 
            "奔涛聒耳，危梁悚目，岩扉冱晓。", 
            "蜡屐兜绵，笋将攓雾，路争飞鸟。", 
            "看人家尽在，云根石罅，仙都远，迷壶峤。", 
            "冰透行春乌帽，耐高寒、髯苏襟抱。", 
            "鸾骖未返，鸿栖莫定，巢痕新扫。", 
            "家近峨眉，田荒下噀，浣花人老。", 
            "叹蛮烟瘴雨，归来甚日，惹渊明笑。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "杜鹃太苦。", 
            "声声频唤归去。", 
            "万点蜀山，梦里寻路。", 
            "风又雨。", 
            "任戾天劲羽。", 
            "应难度。", 
            "谢鸥盟鹭侣。", 
            "锦城似锦，彫残春事迟暮。", 
            "倦游厌旅。", 
            "深拜同臣甫。", 
            "知旧谁严武。", 
            "公莫舞。", 
            "怯倡予和汝。"
        ], 
        "title": "垂丝钓近 有为蜀客之招者，倚此代答", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "日冷璿闺，苔晕玉墀，香度椒阁。", 
            "红窗窈窕纹纱，绣户低垂罗幕。", 
            "有人独处，问讯小字金兰，纤罗被服熏芳藿。", 
            "春燕乍差池，散风檐梅落。", 
            "依约。", 
            "对帷窥影，欹鬓横钗，弄妆金爵。", 
            "揽泪含歌，欲寄遥情谁托。", 
            "抱愁恒涕，镇自默默无言，人生那得长为乐。", 
            "羡野外双凫，叹云閒别鹤。"
        ], 
        "title": "石州慢 用鲍明远行路难第三首填", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "尽日篮舆不计程。", 
            "轻装小队出山城。", 
            "河阳岂为看花行。", 
            "连陌桑插催晓剪，分畴烟雨课春耕。", 
            "相期父老共升平。"
        ], 
        "title": "浣溪沙 行县作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "曲池小槛生凉气。", 
            "最怯客中情味。", 
            "徙倚水精帘，遥夜何曾睡。", 
            "北斗近京华，极望劳终岁。", 
            "几时更、陌头连辔。", 
            "叹淹滞、未成归计。", 
            "万缕垂杨，千重芳草，远梦历历分襟地。", 
            "暗想擘笺时，定有沾衣泪。"
        ], 
        "title": "忆帝京 寄季刚北京，在于潜作（用乐章韵）", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "酌酒饯春去，含泪劝春归。", 
            "十年前事堪记，犹是少年时。", 
            "曾试长堤金勒，还傍秦楼筝笛，连夜醉芳卮。", 
            "春梦总须觉，为我稍迟迟。", 
            "万千意，春不管，去难回。", 
            "乱红飞絮点点，千里送斜晖。", 
            "不恨小园岑寂，但恐蜂媒蝶使，重认只空枝。", 
            "有美更相忆，惆怅卧遥帷。"
        ], 
        "title": "水调歌头 余年三十而有早衰之戚，赋此送春，凄然泣下", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "婀娜柔桑叶剪齐。", 
            "臨手袪相送立斜晖。", 
            "别来情绪知何似，恰是春蚕上簇时。", 
            "书黯淡，梦依稀。", 
            "唯凭双燕诉相思。", 
            "丁宁莫忘临岐约，陌上花秾缓缓归。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "西泠路。", 
            "依旧暗水漂花，乱云低树。", 
            "沈沈寒食新阴，画船骏马，嬉游处处。", 
            "漫延伫。", 
            "追念少时吟侣，并窥宫户。", 
            "衔泥稳宿雕梁，唤雏燕燕，差池对语。", 
            "无数承平閒话，绣围香绕，湖山歌舞。", 
            "谁道旧家风流，弹指非故。", 
            "斜阳燕麦，重赋玄都句。", 
            "还留恋、平台纵览，芳园微步。", 
            "胜赏随波去。", 
            "鬓丝自鉴，牵愁万绪。", 
            "衰柳飘残缕。", 
            "归棹远，冥冥长堤烟雨。", 
            "半生浪迹，不如飞絮。"
        ], 
        "title": "瑞龙吟 西湖公园本清帝行宫，游人独盛，用清真韵赋", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "小楼阴。", 
            "试披襟延爽，华发未须簪。", 
            "连棹清讴，狂朋剧饮，欢事都付消沈。", 
            "岁华共、群芳自歇，又堤柳、千啭变鸣禽。", 
            "网户悬蛛，坏阑栖蠹，聊更凭临。", 
            "愁送落花飞絮，向湖波点点，触拨闲心。", 
            "丛芰吹香，疏篁刻字，重到步步追寻。", 
            "叹人世、仓皇转毂，旧游地、何许可销金。", 
            "便欲归营故山，一片云深。"
        ], 
        "title": "一萼红 十五岁时与伍博纯、庄通百、叶仲裕、沈步洲、张季良同寓西湖退省庵消夏。忽忽二十年矣，仲裕幽愤蹈江，博纯、步洲亦相继下世，重来感旧，宣之于声（用白石韵）", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "玉人临晓开妆阁。晓风吹透罗衣薄。", 
            "莫放绣帘垂。帘前金柳丝。", 
            "去年亲送别。纤手曾攀折。", 
            "一去隔天涯。断肠杨白花。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "挽住征轮。", 
            "飞花拥径，垂柳遮门。", 
            "弦管初调，觞筹慵举，又是黄昏。", 
            "后期早晚休论。", 
            "揾不住、当筵泪痕。", 
            "试问江淹，暂离永诀，一样销魂。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "日日寻春到北湖。", 
            "垂杨萦带万花铺。", 
            "不知何处是平芜。", 
            "残照低迷催荡桨，流莺宛转劝提壶。", 
            "人生行乐莫踌躇。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "万方多难，望城西高处。", 
            "落日荒寒试闲步。", 
            "剩苍苔萧寺，白发残僧，浑未识、舟壑潜移几度。", 
            "人间同一梦，地不薶忧，天又无言向谁诉。", 
            "后日待如何，载酒重经，青青鬓、依前青否。", 
            "又何况、黄尘蔽空来，怕江燕飞回，定巢无树。"
        ], 
        "title": "洞仙歌 与季刚晚步至古林寺，同作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "岁晚登楼，寒深拥几，羁怀零乱无序。", 
            "风剪琼瑶，云昏天地，顿觉销沈平楚。", 
            "南雁音书少，但梦趁、江乡归橹。", 
            "最怜笠泽苍茫，樵青心事谁付。", 
            "旧著烟蓑在否。", 
            "甚锁却松筠，空闭柴户。", 
            "庾信生涯，梁园宾客，愁动黄昏钟鼓。", 
            "况只萧条极，似阴积、龙沙深处。", 
            "赖有天工妆点，梨花千树。"
        ], 
        "title": "探春慢 寓楼对雪，颇动羁愁。季刚次韵先成此解，邀余同赋", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "最凄然。", 
            "春如梦，玉成烟。", 
            "凤吹杳、难驻情缘。", 
            "啼莺语燕，任杨花落尽李花妍。", 
            "君王愁赋忍重听，落叶哀蝉。", 
            "铜驼恨，金仙泪，陵谷换，海桑迁。", 
            "总一例、输与婵娟。", 
            "苔封短碣，有簪花标格至今传。", 
            "愿书万本比昭陵，茧纸人閒。"
        ], 
        "title": "金人捧露盘 题湖帆所藏隋董美人墓志", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "新晴。", 
            "晚风骤起。", 
            "香台千绕凭谁惜。曾印双鸳迹。", 
            "疏狂不减少年心。明日重来未到绿阴深。"
        ], 
        "title": "虞美人 后湖与季刚连句", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "一棹横塘，藕花隔断红尘路。", 
            "锦鸳宿处。", 
            "凉气浓于雨。", 
            "重忆前游，已是他乡住。", 
            "欢盟误。", 
            "暂来还去。", 
            "冉冉流光暮。"
        ], 
        "title": "点绛唇 梦窗明月茫茫之词，为去姬而作也。季刚、小石忽有所感，各进和其韵，余亦继声", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "江南好，烂漫度芳时。", 
            "日日典春衣。", 
            "樱桃花下逢油壁，绿杨堤畔缆青丝。", 
            "遍汀州，莺乱语，蝶交飞。", 
            "甚瞥眼、风光成去迹，算到手、杯盘须痛惜。", 
            "深阁迥，小帘垂。", 
            "参横才过三更后，春归又是一年期。", 
            "到明年，人聚散，更谁知。"
        ], 
        "title": "最高楼 三月三十日春尽", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "高秋与我襟怀好。落叶纷如扫。", 
            "天风吹上九层台。但见连山如垤水如杯。", 
            "冥冥河汉通微路。也拟骖鸾去。", 
            "沈思依旧住人閒。上界仙官不似散人闲。"
        ], 
        "title": "虞美人 登北极阁故址，今为气象台", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "屑玉霏谈，注金倾酿，羁怀顿觉清释。", 
            "岸柳乍沐，水阁过楫，恰步邻邀笛。", 
            "蛮笺蜡苣分题处，倒百樽休惜。", 
            "南朝旧恨，都付与、历历冥飞鸿翼。", 
            "鬓白从难却少，酒襟诗本，依旧狂心迹。", 
            "想再缉荷衣，啼猿争怪我，如何消得。", 
            "楚泽行吟，西州沈醉，莫学当时客。", 
            "故山北。", 
            "还则要、草堂相识。"
        ], 
        "title": "倾杯乐 秦淮夜集，呈半樱及同社诸子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "池水。", 
            "池水。", 
            "鸥鹭浴来还起。", 
            "买将艇子渔蓑，便似移家石湖。", 
            "湖石。", 
            "湖石。", 
            "堆起数重苍壁。"
        ], 
        "title": "转应曲 戏题屋后废沼，其旁叠石有佳者，盖拙政园故物也", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "南陌春迟，翠盖萦惹愁缕。", 
            "乱琼时倚回风舞。", 
            "辽鹤返江城。", 
            "缟翼展为屏。", 
            "一发新亭，浅露青山眉妩。", 
            "浮梦空华，前约春相逢处。", 
            "消息今都无据。", 
            "步底香尘荡轻雾。", 
            "催花谱。", 
            "但余绛笔浓如露。"
        ], 
        "title": "倚风娇近 春寒酿雪，花讯屡愆，倚草窗赋大花韵催之", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "春景方融㬉，乱花时送香。", 
            "散策度前圃，袷衣映回塘。", 
            "遥想层丘翠麓，正傍雾阁云窗。", 
            "玉蕊初褪宫妆。", 
            "莺语啭新簧。", 
            "头白嗟倦客，心怯老殊乡。", 
            "输他燕子，衔泥犹宿雕梁。", 
            "但珍珠桥畔，鸡鸣埭口，劝君聊复欢此觞。"
        ], 
        "title": "红林檎近", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "甚惨绿京衣，闹红吴舸，换了一身秋。", 
            "落魄蛮江道，怎筝篷载酒，不是扬州。", 
            "山眉又妆新黛，春醒瘴云愁。", 
            "奈万里逢君，三生误我，旧梦难勾。", 
            "飘流。", 
            "未须恨，算慧业收回，小卷银钩。", 
            "听雪灯重剪，话芦沟立马，剡曲寻鸥。", 
            "仙才者般骚屑，无处问灵修。", 
            "且邀住清魂，梅花瘦到天外楼。"
        ], 
        "title": "忆旧游 题紫帆行卷", 
        "type": "词", 
        "yun": "尤"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "越显庞儿白。", 
            "添一点、颊潮圆印，晕成红月。", 
            "恨煞狸奴真叵耐，睡暖流苏帐侧。", 
            "硬不受、小鬟驱策。", 
            "绣被今宵铺更紧，把层层、鸳梦围来窄。", 
            "香汗出，恁般热。", 
            "试妆呵手浑无力。", 
            "只爱剪、寿阳宫样，额黄亲贴。", 
            "十幅窗纱看欲亮，谁写折枝都活。", 
            "梅影似、倩魂将别。", 
            "有甚琼装和玉琢，付三生、春水休重说。", 
            "冰透了，泪花缬。"
        ], 
        "title": "金缕曲 咏雪四首，用旧题 其一 闺阁", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "天外帆如坐。", 
            "误几度、画阑凝望，归期都左。", 
            "龙笛何人吹变徵，不是潇湘旧些。", 
            "已闭了、骊宫无和。", 
            "打入篷腰和梦响，冷移衾、又道船窗破。", 
            "算更比，浪花大。", 
            "前村卖酒扁舟过。", 
            "最模糊、水边红树，一层风裹。", 
            "野岸荒寒潮退后，对影渔翁两个。", 
            "有沙鹭、冻拳苔座。", 
            "触我少年飘泊感，记迷离、绿颤空江火。", 
            "也曾向，舵楼卧。"
        ], 
        "title": "金缕曲 咏雪四首，用旧题 其二 江湖", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "瞒过苍苔地。", 
            "换一幅、辋川画景，灞陵诗意。", 
            "压断小桥来往路，四面白濛濛里。", 
            "算赖有、吟魂能记。", 
            "淡墨池塘鸦数点，写愁痕、绿减微波字。", 
            "水杨柳，暗黄洗。", 
            "酒旗掣角楼门闭。", 
            "沁湖心、蹇驴瘦影，生涯如此。", 
            "落月银屏清欬远，料峭晓寒难避。", 
            "知道是、山中人起。", 
            "天外有天家住久，伴仙云、但纪寒花岁。", 
            "又吹到，笛声尾。"
        ], 
        "title": "金缕曲 咏雪四首，用旧题 其三 园林", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "红柳铺空暗。", 
            "枉横笛、玉关高处，路迷难辨。", 
            "倒影龙沙天万里，无数离人古怨。", 
            "偏马后、桃花似电。", 
            "今夕长城还有月，问可能、照得春闺见。", 
            "又过了，几声雁。", 
            "军门夜午催传箭。", 
            "暖边庭、射雕小猎，椎牛高宴。", 
            "帐外刀光疑斫阵，却是星河自澹。", 
            "已寒得、一灯都战。", 
            "休怪健儿头白早，便燕支、山色如今换。", 
            "闲坐把，铁衣绽。"
        ], 
        "title": "金缕曲 咏雪四首，用旧题 其四 关塞", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "君看蛮溪，也略略、有些图画。", 
            "映高低蓼汀花岸，竹篱茅舍。", 
            "一白寒沙春未碧，半黄浅树秋犹赭。", 
            "怎钟声飘不过江来，丝风挂。", 
            "短杨柳，渔罾架。", 
            "横几支，船儿暇。", 
            "正深篷坐雨，闲评鲈价。", 
            "水地无人看立鹭，山天有路闻嘶马。", 
            "问何如三十六湘湾，将帆卸。"
        ], 
        "title": "满江红 残臈二十五日江路冲寒，赋此为蛮天雪印", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "病黄生面。", 
            "记蛎粉围墙，那回曾见。", 
            "苦把蛮腥，腻了寿阳宫瓣。", 
            "东风又还到也，怎寒花尚留秋怨。", 
            "冷入二分龙麝，带断魂飘远。", 
            "问别来何处照清浅。", 
            "说离恨天西，旧红无伴。", 
            "疏影浑难觅，付月波凉蘸。", 
            "美人倚愁独立，梦游仙道妆偷换。", 
            "香外一瓶一我，正万缘俱澹。"
        ], 
        "title": "孤鸾 供蜡梅一枝", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "数点寒花开处。有个玉人家住。", 
            "溪响一重门。一重云。", 
            "扶病缟衣初别。积了半腰香雪。", 
            "古月忽飞来。绿如苔。"
        ], 
        "title": "昭君怨 梅意 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "天外寒香送远。只恐倩魂飘断。", 
            "愁把玉笙吹。月沉西。", 
            "谁汲古桐金井。绿凤一声初醒。", 
            "仙梦也无踪。夜来风。"
        ], 
        "title": "昭君怨 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "欬玉因风，跳珠似雨，骊宫舞碎珊瑚。", 
            "窜入花丛，催他蝶梦红枯。", 
            "潇林又闻闹竹，怕湘妃冰绿单肤。", 
            "沉吟久，怎钗梁敲断，消息都无。", 
            "依约乌篷密响，恰此身飘泊，如傍菰蒲。", 
            "冷晕摇青，逼成灯影模糊。", 
            "空庭一声一点，算个侬心上秋余。", 
            "还愁是，打妆楼帘眼太疏。"
        ], 
        "title": "声声慢 雪珠", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "榕城好，碧润一天阴。", 
            "晓郭山多宜试屐，秋衙吏少但闻琴。", 
            "空翠坐来深。"
        ], 
        "title": "梦游仙 白太傅尝以此调追忆吴宫钱塘之胜。余则榕城倦旅，即景成咏，以兹区替吴越，岂但儗不于伦，然幸为吾辈所经，岂可使地灵终閟，平生游寓，虽僻陋而未敢忘，约略存之，亦小人怀土之过也 其一", 
        "type": "词", 
        "yun": "侵"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "榕城好，春步向平郊。", 
            "柳絮绿将莺梦管，菜花黄得蝶魂销。", 
            "似有酒旗飘。"
        ], 
        "title": "梦游仙 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "榕城好，小阁尽开扉。", 
            "山路夕阳行马过，水田春雨饭牛归。", 
            "心向画中飞。"
        ], 
        "title": "梦游仙 其三", 
        "type": "词", 
        "yun": "微"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "榕城好，处处听吹笙。", 
            "月黑寻郎苗女秀，花红赐觋竹王灵。", 
            "庙火夜犹青。"
        ], 
        "title": "梦游仙 其四", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "榕城好，蛮髻见双了。", 
            "溪女钏摇因洗菜，峒娘鞋褪更穿花。", 
            "体态也夭斜。"
        ], 
        "title": "梦游仙 其五", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "榕城好，湖水碧如苔。", 
            "菱火两三星不定，荷花八九月犹开。", 
            "撑个小船来。"
        ], 
        "title": "梦游仙 其六", 
        "type": "词", 
        "yun": "灰"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "榕城好，倒影水楼嵌。", 
            "秋浦鱼云晴晒网，春潮蜑雨暮归帆。", 
            "却也似江南。"
        ], 
        "title": "梦游仙 其七", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "榕城好，楼影认龙冈。", 
            "湘雁北来穿瘴绿，海螯东寄擘晴黄。", 
            "几度醉重阳。"
        ], 
        "title": "梦游仙 其八", 
        "type": "词", 
        "yun": "阳"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "榕城好，冬景更留连。", 
            "鹭影翘来无雪地，鸦痕画出欲风天。", 
            "人立柳塘边。"
        ], 
        "title": "梦游仙 其九", 
        "type": "词", 
        "yun": "先"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "榕城好，飘梦水天空。", 
            "枫叶凉波江舫笛，梅花细雨寺楼钟。", 
            "不听也愁侬。"
        ], 
        "title": "梦游仙 其十", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "珠涨迷江。", 
            "是万里泪痕，报答成双。", 
            "丝丝花气息，怎断了偏长。", 
            "离红无主，又霎时换作，缟梦冰凉。", 
            "收影去，早暗消龙骨，偷费乱肠。", 
            "檀郎。", 
            "春尘锦瑟，秋雪玉箫，赢得此恨茫茫。", 
            "仙山天样远，那觅返魂香。", 
            "虚幌旧并倚处，有小月飞上钗梁。", 
            "芳约准，待拚他连理唐昌。"
        ], 
        "title": "玉簟凉 题次香悼亡词后", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "湘月夜愁，海云春笑，是花还是仙子。", 
            "讯远槎风，梦塞钗雪，鲛泪澹红曾洗。", 
            "葱尖切恨，遥认得冰环玉指。", 
            "似向翠蓬闻磬，一痕水天凉气。", 
            "微波寄语千里。", 
            "写迷离洛灵身世。", 
            "最忆江皋步晓，袜陈飘起。", 
            "绮石圆沙无数，放小小香魂出头地。", 
            "绿凤梳翎，蛮腥尚腻。"
        ], 
        "title": "天香 水仙", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "湘春水阔，单衣外、仙云暗护如叶。", 
            "障风浅幕，瑶房闭久，洗妆乍湿。", 
            "鲛程冻合，珠海双帆正涉。", 
            "采香人，凉到骨，步入翠蓬叠。", 
            "鬟朵压来重，小月钗梁，夜寒飞怯。", 
            "粉弹未破，晕愁痕玉颜冰靥。", 
            "金屋沉沉，问身世微波几摺。", 
            "想重衾晚馥浓熏，缟梦灭。"
        ], 
        "title": "凄凉犯 重台水仙，用梦窗原韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "裹腥蓝、万重飞瘴，孤城如堕云海。", 
            "卧龙故垒生秋草，一角斜阳绿坏。", 
            "祠额矮。", 
            "尽铜鼓迎神，消受椎鬟拜。", 
            "夜郎休大。", 
            "算金马蛮王，玉蚕鬼母，此日有谁在。", 
            "行歌客，且莫思量千载。", 
            "自家愁已难卖。", 
            "浣纱溪女花间笑，也觉嫣然堪爱。", 
            "山影碍。", 
            "问古月何年，先我来天外。", 
            "猺村春赛。", 
            "又管压红鹅，裙围黑蝶，闲把酒来买。"
        ], 
        "title": "迈陂塘 蛮村荒感", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "才一番雨过便闻蛙，池塘已春深。", 
            "记年时携酒，笑桃门巷，吹絮园林。", 
            "几条花边熟路，支蝶也慵寻。", 
            "人意如新绿，直恁阴阴。", 
            "蓦地余寒何处，觉连宵轻暖，准换罗衾。", 
            "待搓黄蛮柳，斜照万丝金。", 
            "想江南采茶天气，闹碧云十里踏歌音。", 
            "拚幽坐水苔帘阁，润到青琴。"
        ], 
        "title": "八声甘州 社雨初散，江春已深，小园暝游，如有所忆", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "写得乌丝烂。", 
            "向旗亭、寻行数墨，澹欢浓怨。", 
            "笺上是秋还是泪，总觉模糊难辨。", 
            "有湘雨、楼词几卷。", 
            "秀句偏多飘泊响，听江湖、一个张孤雁。", 
            "也合做，玉田伴。", 
            "相思欲寄青瑶案。", 
            "怕年来、四愁平子，赋情都倦。", 
            "儗把诸贤重唤起，多少金荃兰畹。", 
            "道自古、才名不贱。", 
            "酒梦京华凉易醒，悄鬘天、已作枯禅观。", 
            "应念我，发三叹。"
        ], 
        "title": "其一 金缕曲", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "此杜依然老。", 
            "只一事、差强乃祖，时非天宝。", 
            "家在岳阳楼下住，容易吟魂飘到。", 
            "看尽那、洞庭秋好。", 
            "绿雨啼鸪斑竹岸，是古来、未竟伤心稿。", 
            "二十五，楚骚调。", 
            "宣南记共风吹帽。", 
            "怎独自、鬓丝禅榻，焚香却扫。", 
            "中有水流云在意，懒向词场厮闹。", 
            "算已是、名心淡了。", 
            "昨夜游仙帆影挂，为寻君、转过黄陵庙。", 
            "霜与月，满湖缟。"
        ], 
        "title": "金缕曲 其二 巴陵杜仲丹贵墀", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "腻月斜街路。", 
            "瞥楼台、澹黄瞒过，玉骢嘶处。", 
            "恁地粉郎心上窄，也把香名容住。", 
            "才不枉、飘零如许。", 
            "醉写乌阑浓蘸墨，是那场、春梦真凭据。", 
            "愁彀了，凤城旅。", 
            "蛮江夜火沙堤步。", 
            "挽吟桡、相看欲笑，依依情素。", 
            "跨蝶花天能几日，又换冷枫红舞。", 
            "也算作、才人际遇。", 
            "闻道青篷还载酒，正横吹、龙笛湘江雨。", 
            "披一领，绿蓑去。"
        ], 
        "title": "金缕曲 其三 武陵余子澄嵩庆", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "生就填词命。", 
            "况添些、悲秋结习，悼春心性。", 
            "不比五陵年少样，裘马但标轻俊。", 
            "怎知道、欢场离恨。", 
            "一副尊前奇绝泪，算除花、尚有谁堪赠。", 
            "还为我，洒来肯。", 
            "采香嫩约难凭准。", 
            "想别后、雨花泥絮，维摩多病。", 
            "烟柳明湖三面绿，著个才人小影。", 
            "与背锦、生涯刚称。", 
            "飘泊情天无住处，瘦东风、也似君行径。", 
            "何日共，碧湘隐。"
        ], 
        "title": "金缕曲 其四 武陵王梦湘以慜", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "轻寒轻暖费天匀。", 
            "调惜玉儿身。", 
            "画帘尽日飘丝雨，坐莺边有个愁人。", 
            "不月园林缟夜，无风门巷红春。", 
            "凝思那处正湔裙。", 
            "欲见更何因。", 
            "小唇秀靥今还在，奈东厢燕伤神。", 
            "管甚非花非雾，和他如梦如尘。"
        ], 
        "title": "风入松 小园桃李作花，澹红妍白，天然相亚，为赋此解", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "甚移床避梦，选砚供年，瘦不关秋。", 
            "借个蒲团坐，更焚香扫地，五字苏州。", 
            "今宵落梅风紧，还替缟衣愁。", 
            "又蝶路吹红，鱼天涨碧，暗被春勾。", 
            "溪流。", 
            "蘸飞雨，任绿影沉沉，那见帘钩。", 
            "一舸浮家约，怕苔生钓石，换了丛鸥。", 
            "采香俊侣都懒，新社待谁修。", 
            "便想到斜街，卖花声过何处楼。"
        ], 
        "title": "忆旧游 其一 依韵答紫帆", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "渐深烟困柳，密雨妨花，小院如秋。", 
            "过了收灯节，问正三二月，可似杭州。", 
            "东风不情不绪，吹起一分愁。", 
            "把选梦年华，盛娇影事，淡抹轻勾。", 
            "名流。", 
            "剪诗翠，坐竹里帘栊，黄月藏钩。", 
            "寂寞蛮江道，但新巢换燕，旧舸寻鸥。", 
            "红阑夜寒敲句，箫谱倩重修。", 
            "算万里游仙，春山瘴碧中有楼。"
        ], 
        "title": "忆旧游 其二 柬紫帆，再用韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "秋稻余香，春花复梦，小帘依旧深贮。", 
            "垂柳楼台，半护碧云归路。", 
            "怎隔年重认轻盈，浑未改檀唇绣羽。", 
            "无语。", 
            "见画阑干外，东风吹絮。", 
            "此例相沿应许。", 
            "那离恨天边，多少幽女。", 
            "话到三生，命比雪娘都苦。", 
            "偏记得庭院依稀，算不枉玉箫分付同住。", 
            "垫一层黄月，一层红雨。"
        ], 
        "title": "月华清 春街买鹦，与故禽无二，返魂香耶，再生缘耶", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "绿衫人在春阴院。闲坐冷如秋。", 
            "略无花影到。堆满一帘愁。"
        ], 
        "title": "菩萨蛮", 
        "type": "词", 
        "yun": "尤"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "花非花，雪非雪。", 
            "塞北逢，江南别。", 
            "垫平骢路夜疑霜，堆上鹦阑朝误月。"
        ], 
        "title": "花非花 柳花", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "两鬓花。", 
            "烘成一脸霞。", 
            "花将人面比，不争差。", 
            "那年那度东风里，那人家。"
        ], 
        "title": "摘得新", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "新涨如云欲到门。", 
            "年年洗尽落花痕。", 
            "斜照里，绿三分。", 
            "二分春水一分村。"
        ], 
        "title": "渔歌子", 
        "type": "词", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "以诗会友擅风流，多士同堂学识优。", 
            "大雅匡扶属吾党，传钞江上足千秋。"
        ], 
        "title": "大雅堂", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "从野堂成继大雅，诗人集会迈群伦。", 
            "西溪存稿珍光羽，犹记当年十五人。"
        ], 
        "title": "从野堂", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "小峰特出傍山庵，堂号梅花树静涵。", 
            "疏影横斜多幻景，东坡遗额许相参。"
        ], 
        "title": "梅花堂", 
        "type": "绝句", 
        "yun": "覃"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "堂筑双池近泮宫，亭亭净植送荷风。", 
            "长身玉立推君子，多士来游雅操同。"
        ], 
        "title": "君子堂", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "晴山堂辟在旸岐，霞客曾居卜宅宜。", 
            "相契尽多名下士，汇藏帖石世珍奇。"
        ], 
        "title": "晴山堂", 
        "type": "绝句", 
        "yun": "支"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "御笔亲书一字芳，丹留试卷沐恩光。", 
            "君臣合德如鱼水，堂以魁名志不忘。"
        ], 
        "title": "丹魁堂", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "书田收穫溯渊源，堂搆相承缪氏尊。", 
            "湖石菱池臻妙景，养疴适性古风敦。"
        ], 
        "title": "书穫堂", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "补萝书画号专家，斗酒吟诗逸兴奢。", 
            "潇洒幽居原脱俗，堂寻遗址在龙砂。"
        ], 
        "title": "斗酒堂", 
        "type": "绝句", 
        "yun": "麻"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "先生饱学矢谦衷，衡鉴人才本至公。", 
            "堂筑临湖虚若谷，升阶犹许挹清风。"
        ], 
        "title": "虚受堂", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "楼东陈氏喜幽居，深柳环溪爱旧庐。", 
            "几席安排资诵读，书声朗朗励三馀。"
        ], 
        "title": "深柳读书堂", 
        "type": "绝句", 
        "yun": "鱼"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "圣门文学读书优，吾道南行重子游。", 
            "黉塔湾传遗迹在，宗言名社景千秋。"
        ], 
        "title": "言子游读书处", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "文昌高阁在砂山，霞客攻书任往还。", 
            "桧树二株留手植，摧残风雨夜窗间。"
        ], 
        "title": "徐霞客读书处", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "李公年少喜攻书，落落幽斋爱独居。", 
            "老柏森然留手泽，淩云劲节励当初。"
        ], 
        "title": "李忠毅公读书处", 
        "type": "绝句", 
        "yun": "鱼"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "读书泾上忆杨公，学使名题七字工。", 
            "三载下帷勤刻苦，避蚊两足置坛中。"
        ], 
        "title": "杨文定公读书处", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "梅花作伴出恒蹊，别墅曾传瓠岱西。", 
            "清玩行吟欣得所，名流相集快诗题。"
        ], 
        "title": "梅花别墅", 
        "type": "绝句", 
        "yun": "齐"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "广辟园林善植梅，巍然堂阁众香开。", 
            "池亭环绕多烟景，游客青骢杂沓来。"
        ], 
        "title": "韩园", 
        "type": "绝句", 
        "yun": "灰"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "漫园故址辟南隅，刘墓为邻德不孤。", 
            "池鸟相参增化境，酒酣泣下感唏吁。"
        ], 
        "title": "漫园", 
        "type": "绝句", 
        "yun": "虞"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "西溪力学种灵根，万卷书藏爱实园。", 
            "一片丹心思报国，后凋松柏岁寒存。"
        ], 
        "title": "实园", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "徐氏城东辟澹园，入门藤石古风存。", 
            "池湾径曲通幽胜，遥望江山景物繁。"
        ], 
        "title": "澹园", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "交游豪俊迈群伦，萃集名园结契真。", 
            "池馆亭台多错列，百年风物證前因。"
        ], 
        "title": "萃涣园", 
        "type": "绝句", 
        "yun": "真"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "数年芳、可怜春半，游悰空系平楚。", 
            "舞红颦绿都抛却，消尽梦风灵雨。", 
            "芳草路。", 
            "断肠处。", 
            "凄迷烟柳拖翠缕。", 
            "梅江岁序。", 
            "伴坐树莺愁，窥帘燕恼，弹指已虚度。", 
            "留难住。", 
            "自惜余春自赋。", 
            "谪仙犹寄秋浦。", 
            "绿章重向东皇乞，暖日明霞当户。", 
            "开廨宇。", 
            "列尊俎。", 
            "河阳花县夸俊语。", 
            "新词漫与。", 
            "待谱入琼箫，翻成锦字，歌里费延伫。"
        ], 
        "title": "摸鱼子 寒食雨中同蛾术韵，用太素体", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "隔江遥送书声，夜长萧寺闲钟磬。", 
            "随风更远，去波如答，鱼龙窃听。", 
            "画里寒山，空中竽籁，起予深省。", 
            "有何人系缆，推篷钓月，闻吟啸，移舟艇。", 
            "今夕高轩入咏。", 
            "似谷音、鹤鸣相应。", 
            "灯窗一话，锁闱三捷，文章九命。", 
            "梅水行春，莲峰露冕，丹房苔径。", 
            "问前贤故事，山川不语，唤残僧证。"
        ], 
        "title": "水龙吟 田头市龙兴寺记明董尚书越遗事", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "困柳摧花，剪风丝雨，蹉跎郊外游兴。", 
            "清明过却，殢酒悭诗，负了翠娇红靓。", 
            "阴晴无定。", 
            "春已在、酴醾芳径。", 
            "更做弄、琴润香焦，夜篝熏透兰㡧。", 
            "酿出桐花冻。", 
            "冷试春衫，黄鹂屡误三请。", 
            "清尊破睡，锦字传歌，料峭琐窗笼暝。", 
            "余寒犹劲。", 
            "啼梦觉、扶酲难醒。", 
            "恁饾饤、天气恹恹，不教人瘦谁肯。"
        ], 
        "title": "花发沁园春 一春无佳日，拈此寄闷", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "被盲风痴雨，断送清明。", 
            "花有泪，鸟无声。", 
            "敞兰帷逗取，夕曛朝爽，柱鸾低翅，筝雁收翎。", 
            "步屧芳郊，湔裙南浦，沁损芹泥三两星。", 
            "鸭睡香销窣帘影，箫稀饧冷少人行。", 
            "寒重春深梦浅，三分过二，已惊见、绿密红零。", 
            "呼娇燕，语流莺。", 
            "衔将坠影，扶上山屏。", 
            "凤子鬼魂，与招沈魄，杜鹃啼血，黏住余馨。", 
            "芳菲垂尽，叹年年三月，佳时易逝，难遇长晴。"
        ], 
        "title": "春风袅娜 试晴又雨，更倚云月自度腔寄意", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "雨初晴。", 
            "白沙江上烟轻。", 
            "正颁春、篮舆固口，岫蠃黛妩山屏。", 
            "鸭头涨、前溪鸣玉，蛾眉妒、遥嶂舒青。", 
            "峰褪云衣，轩回露网，柳绵飞送短长亭。", 
            "见临路、杏新蒲小，袯襫劝春耕。", 
            "如人意，惠风清昼，喜洽欢腾。", 
            "记前朝、潇晨冷食，幰帏芳甸愁生。", 
            "凤子巢、桐花冻乳，鸦雏觜、秧水孳萍。", 
            "铃转相乌，歌来娇鸟，嫩簧新炙语流莺。", 
            "纵犹有、楝花寒在，春事已堪惊。", 
            "归途近，一江鱼浪，暖日高城。"
        ], 
        "title": "多丽 积雨兼旬，忽放晴霁，是日由固口回城，舆中口占", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "拱揖五华，照影同川，镜中翠鬟。", 
            "倩月蟾梳就，流苏宝髻，黛蠃点出，菩萨双鬘。", 
            "悄立亭亭风雾里，似骖凤、飘摇秦女仙。", 
            "新霁后，对花明柳媚，凝睐嫣然。", 
            "婵娟。", 
            "窈冥洞天。", 
            "想披云帝所，霞翍星钿。", 
            "更带荔牵萝，宜颦宜笑，晨膏夕沐，和雨和烟。", 
            "洛水凌波罗袜冷，定微步、春风锵佩环。", 
            "吹缥缈，寄遥情万叠，白石青莲。"
        ], 
        "title": "洞庭春色 会同水西二峰特立，曰蜡烛寨，为更名双髻，词以命之", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "江婓捐佩，湘女归魂，争知岁晚重逢。", 
            "九辨骚心，应难写入春容。", 
            "当年四愁遗恨，伴四香、沈醉东风。", 
            "仙梦悄，怅芳馨、谁袭真色屏空。", 
            "愁倚天寒罗袂，怕玉龙吹坠，难倩离鸿。", 
            "一笑江横凌波，尚怯霜浓。", 
            "葳蕤露申清睡，验同心、轻袅檀红。", 
            "端正看，护瑶窗长在镜中。"
        ], 
        "title": "声声慢 和梦窗四香", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "昼午熏浓，窈蔼茜窗琼轴。", 
            "绣屏围艳，费量珠十斛。", 
            "龙涎凤咮，绀唾蛮红生簇。", 
            "越瓷清供，佩环争馥。", 
            "漫比欢侬，怪荀郎、未免俗。", 
            "自然风韵，共骚心暗触。", 
            "美人香草，步引凌波相逐。", 
            "国香遗恨，更调哀曲。"
        ], 
        "title": "传言玉女 和逃禅生四和", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "维暮之春，与客携壶，共寻翠微。", 
            "看三峰仙掌，岳莲拄笏，一陂环玉，瑶佩鸣溪。", 
            "墨竹留痕，岕茶知味，望古兴怀谁与归。", 
            "徘徊久，渐金精雾合，蠃石云迷。", 
            "依稀鹤驾灵飞。", 
            "指岫幌萝扃仙可期。", 
            "笑丹砂勾漏，宰官徒现，冰衔阳朔，山水方滋。", 
            "诗补丽英，堂荒九子，赋罢高丘歌采薇。", 
            "从吾好，待遨游五岳，归卧峨眉。"
        ], 
        "title": "沁园春 壬戌暮春陪石城令固始吴述先嗣让游金精翠微", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "隔年重见青鬟，雾梳烟抹清江上。", 
            "推篷一笑，山灵应讶，别来无恙。", 
            "劫火煎魂，机轮摇梦，纵心孤赏。", 
            "叹穷冬短景，长征倦客，思前事，成追想。", 
            "拟办棕鞋竹杖，抚瑶篸、捶琴山响。", 
            "棹歌三叠，群真来会，遥情俯鬯。", 
            "记得骖鸾，名山管领，头衔轻枉。", 
            "便芙蓉手把，钧天九奏，借仙人掌。"
        ], 
        "title": "水龙吟 壬戌岁暮，于役新淦，峡江舟行颇滞，望阁皂诸山，因倚越调寄意", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "吏隐萧滩，棹回鹿渚，怀古倍觉情赊。", 
            "三孔刘徐，宋贤遗集，搜求梦杳云遮。", 
            "叹旧日祠堂陋本，讹舛难资镜考，何人为取，嫏嬛中秘，更刻麻沙。", 
            "无恙江清嶂碧，思大雅、怅望动咨嗟。", 
            "探源流略，咸依四部，编目分明，行雁欹斜。", 
            "还忾想、芗林片石，梅癖逃禅，媵以元气变雅，正始唐音，文苑儒林广国华。", 
            "提要纂言，巾箱枕葄，差免尘容，惠尔青衿，式此仪型，弦歌诵习家家。"
        ], 
        "title": "西平乐 癸亥秋莅官清江，政简多暇，蒐集县先正宋孔文仲、武仲、平仲、刘敞、刘攽、徐天麟、徐梦华、张洽、向子諲、杨无咎、杨至质、元杜本、范椁、傅若金、杨士宏、明敖英、杨廷麟等遗箸，编为清江先正遗书，将次第校印，遽迁官去，惜其不成，漫题目录后，用清真韵", 
        "type": "词", 
        "yun": "麻"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "招隐淮山，离骚楚服，众香把臂来游。", 
            "江北江南，词心本谢閒鸥。", 
            "光尧圣藻砭泉石，换半规、夜壑藏舟。", 
            "管兴亡、满地青芜，犹锁春愁。", 
            "芳洲。", 
            "百卉今何在，问酒边香草，蕙掩兰羞。", 
            "橘颂重翻，三闾遗恨高邱。", 
            "饶君戚畹能滋树，共沁园、废绿荒秋。", 
            "剩无情、黄鸟披绵，啁哳江楼。"
        ], 
        "title": "高阳台 清江寻向伯恭芗林，用梦窗韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "坐清昼。", 
            "恁兴冷如僧，愁浓似酒。", 
            "叹沤尘惊电，年涯已非旧。", 
            "槎枒肝肺星星鬓，诗与人争瘦。", 
            "怕窥园、绀老霜葩，翠滋苔甃。", 
            "风健雁程骤。", 
            "指苍兕临江，烟蠃凝岫。", 
            "望里青原，游悰尚悭否。", 
            "山灵应怪来何晚，呵壁空搔首。", 
            "渡江云，迎路依依是柳。"
        ], 
        "title": "探芳讯 拟游青原，三夙驾未果，军书蜂午，宿诺难践。用弁阳翁韵，为山灵讯", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "此身似、扁舟横江泛海，有谁推挽。", 
            "记南骖桂岭，西徇邛笮，沧波云巘。", 
            "自笑投老风尘，昆仑睡起，壮怀空远。", 
            "猿鹤怨家山，指峨眉天外，萝扃楹藓。", 
            "息壤今犹在，神州信美，岁华非晚。", 
            "休嘲阮狂嵇懒。", 
            "努力须加餐饭。", 
            "浪说四海为家，买山招隐，无地安从办。", 
            "苍茫独立，谁是盟鸥伴。"
        ], 
        "title": "竹马儿 抒感，借叶石林韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "暮江秋老，听严城清角，声断谯门。", 
            "大壑繁霜琼宇肃，鸿阵飞破停云。", 
            "境逼高寒，时逢摇落，华发奈清尊。", 
            "愁孤佳节，旧游无地招魂。", 
            "回首江海前尘。", 
            "经行如梦里，诗卷空存。", 
            "蜀道青天天更远，难问唳鹤哀猿。", 
            "醉菊依稀，佩萸谁健，愁极欲忘言。", 
            "县花徒绚，泪淹宿酒襟痕。"
        ], 
        "title": "念奴娇 甲子重九庐陵耆宿同登蠃山，展谒文山祠，遂川警报沓至而返。倚平调志感", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "老红簇。", 
            "青女霜华渐肃。", 
            "遥天暝、蓝雾绀烟，隔水修眉镜愁绿。", 
            "登临纵倦目。", 
            "飞扑芦汀雁鹜。", 
            "惊心事，时换世非，残稿沧洲画难足。", 
            "持螯醉芳菊。", 
            "记话雨上京，同剪宵烛。", 
            "哀筝一弄章江曲。", 
            "嗟北雁行断，西乌飞蹇，低头臣甫杜宇哭。", 
            "梦归影形独。", 
            "枨触。", 
            "旧怀续。", 
            "叹远宦栖迟，空想萝屋。", 
            "弦高柱短流音促。", 
            "笑勾漏丹汞，紫金浮玉。", 
            "游仙无分，望大野，泪共簌。"
        ], 
        "title": "兰陵王 秋晚同信斋韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "仙源纵有花千树。", 
            "曾惯被，渔人误。", 
            "打桨休猜桃叶渡。", 
            "刘郎前度。", 
            "桃根传语。", 
            "无寄相思处。", 
            "武陵见说遭兵苦。", 
            "何计相将避秦去。", 
            "待见流红春已暮。", 
            "柳堤菜圃。", 
            "冷烟疏雨。", 
            "谁识稠塘路。"
        ], 
        "title": "青玉案 三村，用须溪渡江观桃韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "半弓方罫，叹闭门种菜，东湖栖泊。", 
            "锦水花潭家万里，心事汉阴聊托。", 
            "孺子亭南，澹台墓北，暂寄田居乐。", 
            "碧鲜朱槿，望秋先补篱落。", 
            "休说识字耕夫，南山种豆，歌罢还孤酌。", 
            "束帛千旌愁搅睡，蛮语懒参戎幕。", 
            "一语知几，故人多谢阖户舟藏壑。", 
            "汉书留案，去时忘挂牛角。"
        ], 
        "title": "念奴娇 乙丑归自庐陵，僦屋东湖，未果，经苏圃有怀云卿，用竹垞韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "谁貌霜容。", 
            "向鬘天藻国，辟此新封。", 
            "柴桑吏隐归来晚，秋心烂漫篱东。", 
            "冰绡薄，石黛浓。", 
            "似十客、须眉将晋同。", 
            "一任天荒地老，甲子重逢。", 
            "休问义熙建隆。", 
            "吊华严贤劫，省识图中。", 
            "一花一佛优昙在，应有色相难空。", 
            "庐陵令，抱蜀翁。", 
            "笑脱贼、生还非道穷。", 
            "试与问泉明，聊证素衷。"
        ], 
        "title": "秋色横空 陈叔起以画菊索题，菊盖十人合作", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "剪烛西窗下，心碎永夕丁东。", 
            "与谁话，旧游踪。", 
            "记赤雅蛮风。", 
            "檐花细雨萧萧梦，镫暗泪滴金虫。", 
            "幻眼缬，豆垂红。", 
            "昵客子愁中。", 
            "忡忡。", 
            "言犹在，联床旧约，人已杳、云天断鸿。", 
            "大招赋、魂归路远，怕徒费、宋玉悲怀，怨入江峰。", 
            "家山梦里，辗转宵深，欹枕成慵。"
        ], 
        "title": "塞翁吟 丙寅夏仲苦雨兼旬，夜寒无寐，倚黄钟商一解", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "万里长征人未还。", 
            "泪痕潸。", 
            "秦时明月汉时关。", 
            "倚楼看。", 
            "但使龙城飞将在，角弓弯。", 
            "不教胡马度阴山。", 
            "此时难。"
        ], 
        "title": "太平时", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "少年意气吞骄虏。中被儒冠误。", 
            "闭门聊且注虫鱼。不道鼓鼙声里破安居。", 
            "请缨肯被终童笑。枉是知鼮豹。", 
            "研田从此罢佣耕。直拟金戈铁马了余生。"
        ], 
        "title": "虞美人 拟放翁", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "素心舒箭。佩结幽芳移楚畹。", 
            "叶叶枝枝。珍重琼奁下笔时。", 
            "托根非所。大地已无乾净土。", 
            "空谷佳人。异代相思一怆神。"
        ], 
        "title": "减字木兰花 题马湘兰画兰卷子，湖帆所藏", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "湖尾。", 
            "画里。", 
            "风渐起，转兰桡。", 
            "霞袂举。", 
            "私语。", 
            "暗魂销。", 
            "紫陌绣骢骄。", 
            "明朝。", 
            "谁家红袖招。", 
            "莫相饶。"
        ], 
        "title": "诉衷情", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "双眉微斗。", 
            "浅浅黛螺描就。", 
            "暮春时。", 
            "并槛鸳鸯宿，穿帘燕子飞。", 
            "郎行留密语，花发是归期。", 
            "看到荼蘼了，信音稀。"
        ], 
        "title": "女冠子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "暗香浮动，傍阑干曲，玉人同倚。", 
            "象笔鸾笺带香题，有无限，欢娱事。", 
            "绿萼横枝春细细。", 
            "是江南风味。", 
            "管赵风流见丹青，写一幅，能相寄。"
        ], 
        "title": "留春令 题湖帆夫妇画梅合卷", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "松意欲成龙，风势还如马。", 
            "独立亭亭万仞颠，不受秦封者。", 
            "大厦忽倾时，栋折无全瓦。", 
            "此木何由避斧斤，林密山深也。"
        ], 
        "title": "卜算子 其一 戏用辛稼轩小词韵自题我松图", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "千丈舞潜虬，万里奔樯马。", 
            "唯有閒鸥自往还，彼岂忘机者。", 
            "风撼八公山，雷震昆阳瓦。", 
            "谡谡寒松战海涛，如听军声也。"
        ], 
        "title": "卜算子 其二 从子星伯见余和辛词而好之，因持所作天风海涛之图，乞用前韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "素书谁托。", 
            "从都门送别，旧情云邈。", 
            "算丽□、还比年时，最孤负小楼，护春帘薄。", 
            "自拥寒衾，闷禁受、一场离索。", 
            "想常娥处独，四序暗催，也悔灵药。", 
            "朱丝更弹贺若。", 
            "怕宫商变越，移调清角。", 
            "纵寄得、论斛真珠，忍和泪开缄，又早封却。", 
            "粉靥脂唇，漫细拟、梅梢桃萼。", 
            "想风流，吹坠红数点，断肠院落。"
        ], 
        "title": "解连环 和清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "置身天半，层楼尽收，世界微尘里。", 
            "东西南北，沧溟如带，昆仑如砥。", 
            "鞭叱群龙，倒翻银汉，等閒儿戏。", 
            "算经传许郑，文高杨马，都未是，平生意。", 
            "阊阖九重难问，问君平、此身何世。", 
            "镜中青鬓，匣中雄剑，卅年前事。", 
            "问舍求田，而今销尽，刘郎英气。", 
            "叹吾谋不用，浩然长啸，作归来计。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "当初瞥见惊鸿。", 
            "桂堂东。", 
            "手把金泥小扇立花丛。", 
            "云迹散。", 
            "梦痕乱。", 
            "太悤悤。", 
            "只有海棠犹作断肠红。"
        ], 
        "title": "相见欢", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "湖海元龙豪气尽，犹能问讯何如。", 
            "长安争逐丽人车。", 
            "世情原草草，春事可徐徐。", 
            "忼慨头颅行万里，男儿也声閒居。", 
            "当年盟约总成虚。", 
            "君归随病鹤，我老作书鱼。"
        ], 
        "title": "临江仙 得陶遗书，却寄", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "心事断蓬飘。", 
            "诗酒相亲破寂寥。", 
            "欲赴南邻钟鼓会，难消。", 
            "门外车尘十丈高。", 
            "彩胜斗纤腰。", 
            "春意何曾见一毫。", 
            "待得枝头花有信，连朝。", 
            "愁杀东风似怒潮。"
        ], 
        "title": "南乡子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "沈烟微袅，纱窗半启延晴照。", 
            "怕春来，恨春去，此情向谁堪表。", 
            "多少。", 
            "逞绣毂雕鞍，寻花选柳恣幽讨。", 
            "争知我、京华倦旅，几牵萦，莫愁棹。", 
            "缥缈。", 
            "歌翻子夜，梦入槐宫初觉。", 
            "甚滟滟华年，迟迟淑景，未谐欢笑。", 
            "难道。", 
            "把深闺密约，良朋佳话总拚了。", 
            "索自去、携琴载酒，侣苏门啸。"
        ], 
        "title": "引驾行", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "幛密鸳鸯锦，鬟低翡翠梳。", 
            "分明元是对门居。", 
            "因甚杜郎薄倖，十载寄江湖。", 
            "天意随人老，年华似水徂。", 
            "一春芳事有还无。", 
            "过了烧镫，过了杏花初。", 
            "过了樱桃时节，依旧雨疏疏。"
        ], 
        "title": "喝火令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "鹍弦绝弄，鸾镜罢开，寂寂小庭春晚。", 
            "摘尽残花，记否对花妆面。", 
            "留眄。", 
            "滴梧桐、冷露如啼眼。", 
            "怅旧日恩情，总逐浮萍浪蕊消散。", 
            "晓阜窥书馆。", 
            "似鼓罢云和，曲终人远。", 
            "宿草离离，已怕墓门青满。", 
            "谁遣。", 
            "嗅余香、挂壁肠空断。", 
            "待魂魄、经年重觅，证人天两见。"
        ], 
        "title": "卜算子慢 慰圭璋悼亡，依张子野体韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "采后刚逢谷雨，煎时如听松风。", 
            "品茶最让陆生工。", 
            "不学刘伶酒颂。", 
            "一盏能清肺腑，盈阶任长蒿蓬。", 
            "梦春难得丽人同。", 
            "自试人閒秋梦。"
        ], 
        "title": "西江月", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "御气飞行俯八垓。", 
            "舆图次第掌中开。", 
            "秦川一线辨萦回。", 
            "献策何曾轻绛灌，飞书亦要继邹枚。", 
            "不应閒看华山来。"
        ], 
        "title": "浣溪沙 航空至西安作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "幕府清秋，正摇落、凄凄井桐。", 
            "搔短鬓、閒阶伫立，思和寒蛩。", 
            "地近周原方筑垒，星连吴野更传烽。", 
            "叹几家、骨肉尽飘零，随转蓬。", 
            "鱼吐沫，池水空。", 
            "鸟啄屋，夕阳红。", 
            "又萧萧班马，旌旆摇风。", 
            "羽扇挥军非我事，围棋一局笑谈中。", 
            "盼君行、连夜捷书来，清昼同。"
        ], 
        "title": "满江红 送顾希平从军，时予先有请，不得", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "鹏翼遥抟万里风。", 
            "如何壮志又成空。", 
            "日从麈尾清谈会，夜刻蝇头细字功。", 
            "书咄咄，意忡忡。", 
            "莫将閒闷苦萦胸。", 
            "灞桥冲雪寻梅去，也拟头衔署放翁。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "翠禽小小。", 
            "叶底鸣声好。", 
            "莫怪成阴偏太早。", 
            "轻把花时负了。", 
            "彩云何处追寻。", 
            "独倚阑干思深。", 
            "啼浸湘娥泪血，难消望帝春心。"
        ], 
        "title": "清平乐", 
        "type": "词", 
        "yun": null
    }, 
    {
        "author": "李超琼", 
        "era": "近现代", 
        "subtype": null, 
        "text": [
            "世无贾长沙，安有痛哭事。", 
            "梦中忽忽泪成河，清宵怪底生愁思。", 
            "床头长剑作鼍鸣，起坐惊看不得试。", 
            "一身恩怨宁足论，热血终当洒何地。", 
            "五更风紧愁不眠，太白睒睒光在天。", 
            "明朝怀抱定一吐，知君已返姑苏船。", 
            "君来镇日黯无语，肝胆相照心茫然。", 
            "人生上寿谁百年，金丹未得空欲仙。", 
            "那能老死折腰走，妄冀五亩种秫田。", 
            "太湖东畔灊山麓，卜邻傥许茅同编。", 
            "不然共我青城去，芋魁饭豆长随缘。"
        ], 
        "title": "短歌行赠送王少谷", 
        "type": "乐府曲辞", 
        "yun": null
    }, 
    {
        "author": "李景复", 
        "era": "近现代", 
        "subtype": null, 
        "text": [
            "青衣江水千顷绿，奔流斜对峨眉出。", 
            "峨眉山色镇中流，四时佳气满林麓。", 
            "闻道嘉州似永嘉，中间灵运擅清华。", 
            "成佛升天等閒事，多在山陬与水涯。", 
            "蔡蒙两峰东南起，濆沫暄豗汇于此。", 
            "瓦屋霜前雨后青，离堆凿破舟人喜。", 
            "江乡风景證江南，苇溆芦汀万象涵。", 
            "唱晚渔灯逗新月，趁旭樵语破朝岚。", 
            "前朝松柏百年树，百尺楼台绕云雾。", 
            "鸡犬桑麻长子孙，诗书弦诵娱朝暮。", 
            "忆昔逢君皆少年，今朝相见各华颠。", 
            "一官曾入秦关险，单骑囊空蜀道旋。", 
            "还家如梦誓高隐，笔耨舌耕文藻骋。", 
            "入幕未展郗生才，荐书又挠曹生引。", 
            "鸾鹤高骞鸡鹜忙，日中爝火亦光芒。", 
            "行潦岂知江海阔，塿垤争与华岱长。", 
            "世路多歧乃如此，大道陵夷可知矣。", 
            "墓土换石苻讵有读书人，草茅纷乱老人耻。", 
            "笳鼓惊心阻锦城，周南小滞盼归程。", 
            "缅怀桃李春风处，无限蒹葭秋水情。"
        ], 
        "title": "喜逢谢碧城", 
        "type": "古风", 
        "yun": null
    }, 
    {
        "author": "李景复", 
        "era": "近现代", 
        "subtype": null, 
        "text": [
            "尧都中干蟠蜒起，左莽右懿誇地理。", 
            "葱葱佳气三公家，冢中枯骨再贻耻。", 
            "景陵一抔尚未干，检点殿前作天子。", 
            "忆昔军事生临淮，荡南扫北亦壮哉。", 
            "功成忽闻尚书死，转输又见侍郎来。", 
            "贤子挂印能殉国，恩诏不念栋梁材。", 
            "案头披卷螟蛉我，学书学剑两不可。", 
            "投笔但说觅封侯，弃儒请缨亦琐琐。", 
            "封疆枢密嗣中兴，岂知国变事殊左。", 
            "祖制翻新党祸丛，禅让逼真贼徒夥。", 
            "骄淫贪残逞一时，帝位一倾国基簸。", 
            "吁嗟呼，文谟武烈萃一门，反背亲恩与国恩。", 
            "有兄有妇难为朱太保，有君有母难为陈将军。"
        ], 
        "title": "项城行", 
        "type": "古风", 
        "yun": null
    }, 
    {
        "author": "李景复", 
        "era": "近现代", 
        "subtype": null, 
        "text": [
            "锦官城中十日雨，落花踏遍群芳萎。", 
            "新添万树绿阴阴，笼罩少城万家里。", 
            "人家女儿学养蚕，柔桑深秀南城南。", 
            "泥深稊短攀折苦，荑手玉润惭纤纤。", 
            "四月农忙方避寇，桑老蚕饥邻左右。", 
            "稚树烧爨老树摧，秧田未插儿女诟。", 
            "谁家豪贵最高楼，艳妆歌舞楼上头。", 
            "楼前贩负不敢过，楼下跄趋如公侯。", 
            "可怜书生万言策，不救春郊一抔血。", 
            "春郊草色年年青，田稼无力生事拙。", 
            "子规声声何太长，蜀山啼遍又洛阳。", 
            "南花北鸟四时好，不是承平总断肠。"
        ], 
        "title": "春词", 
        "type": "古风", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "年时花底曾相见。", 
            "诉不尽，平生恩怨。", 
            "记幽会匆匆，兜鞋欲去犹回面。", 
            "盼一霎，多留恋。", 
            "锦相连，环不断。", 
            "到今朝终酬心愿。", 
            "但玉貌花钿，风尘委顿愁难遣。", 
            "始知得，情无限。"
        ], 
        "title": "凤衔杯", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "晓窗莺啭。", 
            "唤起孤眠惯。", 
            "瘦损腰肢天不管。", 
            "轻弃好春无限。", 
            "满庭异卉葳蕤。", 
            "与谁同惜芳菲。", 
            "恼煞南回燕子，朝朝暮暮双飞。"
        ], 
        "title": "清平乐 其一", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "繁枝如簇。", 
            "开遍阑干曲。", 
            "朵朵鲜红兼嫩绿。", 
            "和露折来盈掬。", 
            "对花独自沉吟。", 
            "无端离思难禁。", 
            "羞插云鬟双鬓，殷勤只缀香襟。"
        ], 
        "title": "清平乐 其二", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "玉杯金盏。", 
            "引醉宜斟满。", 
            "买得鲥鱼夸异产。", 
            "珍重加餐强饭。", 
            "临厨亲作羹汤。", 
            "春纤细滤椰浆。", 
            "佳味新调架里，向人乞取黄姜。"
        ], 
        "title": "清平乐 其三", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "浴罢庭前趁晚风。", 
            "不穿裙带系纱𪚑。", 
            "教人隐约见酥胸。", 
            "乍整云鬟围茉莉，复拈湘线绣芙蓉。", 
            "兰闺韵事忒悤悤。"
        ], 
        "title": "浣溪纱 其一", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "福特风车逐软尘。", 
            "短裙窄袖斗时新。", 
            "冶游争上曲江滨。", 
            "曼舞清歌空惹恨，轻颦浅笑也销魂。", 
            "几回惆怅倚黄昏。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "月渐朦胧雨渐收。", 
            "椰风悠飏使人愁。", 
            "近来天气似新秋。", 
            "落叶催凉欺枕簟，飞花和梦扑帘钩。", 
            "欲将离恨锁朱楼。"
        ], 
        "title": "浣溪纱 其三", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "数到洋楼第几家。", 
            "庭前开遍占摩迦。", 
            "晚来凉意逗些些。", 
            "革履轻移狐步熟，锦笺细认蟹行斜。", 
            "风流韵事总堪夸。"
        ], 
        "title": "浣溪纱 其四", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "炎岛长年绿满枝。", 
            "怜花惜蝶莫嫌痴。", 
            "荼蘼香径立多时。", 
            "酒晕未消霞泛脸，粉痕犹湿水凝脂。", 
            "蕙心无处不相宜。"
        ], 
        "title": "浣溪纱 其五", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "六曲银屏拂晓烟。", 
            "芳容颓醉玉尊前。", 
            "红于桃瓣白于莲。", 
            "■艳心肠人不识，天仙模样我犹怜。", 
            "未经传语便情牵。"
        ], 
        "title": "浣溪纱 其六", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "咫尺蓬山隔几重。", 
            "深情密意渺难通。", 
            "青春有限恨无穷。", 
            "阵阵衣香珠箔外，荧荧灯影画楼中。", 
            "可曾梦里得相逢。"
        ], 
        "title": "浣溪纱 其七", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "金线拖鞋照眼明。", 
            "唐梯欲上屧声轻。", 
            "无端邂逅更关情。", 
            "■好刚逢初七夜，楼高恰住第三层。", 
            "且看银汉会双星。"
        ], 
        "title": "浣溪纱 其八", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "卧病西风渐不支。", 
            "偷寒送暖也因谁。", 
            "月来戒到饮咖啡。", 
            "满室香销金鸭冷，漫天风定纸鸢飞。", 
            "琐窗幽梦欲醒时。"
        ], 
        "title": "浣溪纱 其九", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "戏院才看电影归。", 
            "卸妆凝思入罗帏。", 
            "镜中眉妩懒重窥。", 
            "梦境化蚨真与幻，情场逐鹿是耶非。", 
            "绿灯红幕最相思。"
        ], 
        "title": "浣溪纱 其十", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "小立阑干风满檐。", 
            "冰肌无汗试罗衫。", 
            "浑身香气透疏帘。", 
            "隔壁窥人怜宋玉，当筵奏曲有何戡。", 
            "羞将心事问瞿昙。"
        ], 
        "title": "浣溪纱 其十一", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "芳躅翩翩踏翠苔。", 
            "柳条衫子橡皮鞋。", 
            "桄榔树下独徘徊。", 
            "燕倖莺侥成缱绻，粉云香雨费疑猜。", 
            "分明不是梦中来。"
        ], 
        "title": "浣溪纱 其十二", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "绿草如茵夕照平。", 
            "球场驰骋任纵横。", 
            "谁家粉黛独倾城。", 
            "香汗沾衣羞喘急，绣鞋蹴地赌身轻。", 
            "最终一局决输赢。"
        ], 
        "title": "浣溪纱 其十三 观女子篮球赛", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "顾盼风前回出俦。", 
            "招呼女伴急传球。", 
            "纤纤擎起向篮投。", 
            "赚得千人齐拍手，那堪一笑更回眸。", 
            "此时情绪最风流。"
        ], 
        "title": "浣溪纱 其十四", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "玉奴粉面梨花白。馒头珠翠金钢石。", 
            "结伴好寻芳。往来游艺场。", 
            "娇羞骑木马。旋转心儿怕。", 
            "兴尽下来时。钻簪坠一枝。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "银盆初浣纤纤手。金刀试剖峇厘柚。", 
            "玉液滴珠盘。寒香佐晚餐。", 
            "背人偷接吻。自觉樱唇润。", 
            "留得口脂芬。问郎闻不闻。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "提琴奏和鼕鼕鼓。两三巫女联翩舞。", 
            "舞态太妖娆。令人魂尽销。", 
            "怪他狂妄客。挨近歌娘侧。", 
            "跳荡戏寻欢。教侬不忍看。"
        ], 
        "title": "菩萨蛮 其三", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "斜鬟低髻和愁拥。", 
            "暖香深处恩情重。", 
            "灯影照窗红。", 
            "簟纹满睡容。", 
            "五更寒欲晓。", 
            "软玉犹重抱。", 
            "无语枕函敧，迟迟未起时。"
        ], 
        "title": "菩萨蛮 其四", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "芭蕉翠影投窗隙。谢娘睡起娇无力。", 
            "对镜理残妆。闲消昼晷长。", 
            "潇潇微雨落。湿透阑干角。", 
            "不敢近瑶阶。恐沾金缕鞋。"
        ], 
        "title": "菩萨蛮 其五", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "檀唇轻启瓠犀白。未言先笑知羞涩。", 
            "背立倚屏风。槟榔满口红。", 
            "待将鸳被挽。行近低声唤。", 
            "何处弄瑶笙。楼高月正明。"
        ], 
        "title": "菩萨蛮 其六", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "人人尽道榴梿好。榴梿吃惯番邦老。", 
            "含笑怪檀郎。榴梿不敢尝。", 
            "眼波娇欲溜。脉脉情难受。", 
            "腼腼与侬言。郎来六七年。"
        ], 
        "title": "菩萨蛮 其七", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "江风淡淡随波漾。晚晴霞影生红浪。", 
            "共泛木兰船。天南二月天。", 
            "荒林看日落。海底惊飞鳄。", 
            "打浆急将归。水花溅湿衣。"
        ], 
        "title": "菩萨蛮 其八", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "晓晴巷口闻箫管。前楼女伴娇相唤。", 
            "争步过回廊。窥人百叶窗。", 
            "香车连翠径。灯彩红相映。", 
            "笑问是谁家。新人貌似花。"
        ], 
        "title": "菩萨蛮 其九", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "浓烟如雾天初曙。水神祠畔驱车去。", 
            "密约暗相期。芳心各自知。", 
            "鸳鸯新浴罢。两两垂杨下。", 
            "绰约不胜羞。深情似水柔。"
        ], 
        "title": "菩萨蛮 其十", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "香径深深护，回廊曲曲通。", 
            "轮埠西畔铁桥东。", 
            "忆自那回别后恨无穷。", 
            "好梦随流水，浮生类转蓬。", 
            "溯洄何处觅芳踪。", 
            "惟有相思相忆月明中。"
        ], 
        "title": "南歌子 其一", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "灯映寒烟外，钟敲绿水边。", 
            "帆樯如织海西湾。", 
            "犹见当时燕子舞翩翾。", 
            "弦管流高阁，裙钗荐绮筵。", 
            "断肠最是晚凉天。", 
            "怕看人间嘉会自年年。"
        ], 
        "title": "南歌子 其二", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "回首前尘花事了。", 
            "开到荼蘼，春去知多少。", 
            "莫怨东风吹太早。", 
            "销魂人共梨花老。", 
            "盼断年年消息杳。", 
            "待春归，又是归期悄。", 
            "呖呖莺声枝上叫。", 
            "鸳衾梦醒将人恼。"
        ], 
        "title": "蝶恋花 拟伤春词和许剑鸣表兄作 其一", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "万点胭脂飞阵阵。", 
            "蝶粉蜂黄，都为慵春困。", 
            "过眼繁华争一瞬。", 
            "落红铺地鹃啼尽。", 
            "徙倚朱栏私自恃。", 
            "瘦减梨涡，翠锁双眉晕。", 
            "花有开期潮有信。", 
            "行人一去无音问。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "三生约。", 
            "千金诺。", 
            "情多翻自嫌情薄。", 
            "心相印。", 
            "传音信。", 
            "若离若即，欲疏还近。", 
            "恨。", 
            "恨。", 
            "恨。", 
            "花开落。", 
            "春如昨。", 
            "怎生好事成耽搁。", 
            "言难尽。", 
            "休寻问。", 
            "欢情初洽，羞容初晕。", 
            "吻。", 
            "吻。", 
            "吻。"
        ], 
        "title": "钗头凤", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "满眼水环山绕。", 
            "绿遍天涯芳草。", 
            "海风吹彻玉堤寒，永夜月明天杪。", 
            "姮娥应有意，教素影伴人归了。", 
            "广寒宫里许追陪，那管怨多欢少。"
        ], 
        "title": "忆汉月 槟城八景和陈少苏内兄作，并次原韵 其一 关角夜月", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "岩际倒悬飞瀑。", 
            "石上寒泉流玉。", 
            "蔚蓝天净白云收，波影蘸山摇绿。", 
            "寻芳携蜡屐，曾绕遍水边朱屋。", 
            "斜桥西畔且徘徊，看取浪鸥奔逐。"
        ], 
        "title": "忆汉月 槟城八景和陈少苏内兄作，并次原韵 其二 花园瀑布", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "镇日芳洲游冶。", 
            "忘却夕阳西下。", 
            "芦花深处隐渔船，但听渔歌呕哑。", 
            "仙源堪绝俗，尘世事有何牵挂。", 
            "螯肥酒熟自陶然，野老笑容如画。"
        ], 
        "title": "忆汉月 槟城八景和陈少苏内兄作，并次原韵 其三 巴港归渔", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "一带平沙堤角。", 
            "瞥认潮痕低落。", 
            "春来几见泛兰桡，沃雪洗花争濯。", 
            "蛮姬谙水性，游泳去浮沉轻约。", 
            "满江燕瘦与环肥，尽是绿兰红芍。"
        ], 
        "title": "忆汉月 槟城八景和陈少苏内兄作，并次原韵 其四 春潮竞浴", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "岚气欲浮山树。", 
            "直达蓬瀛仙路。", 
            "仙车时迓玉人来，赢得满身香雾。", 
            "云头闲伫立，看万顷烟波无数。", 
            "天台刘阮尽遨游，莫待重来犹与。"
        ], 
        "title": "忆汉月 槟城八景和陈少苏内兄作，并次原韵 其五 旗山车道", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "孤岛近依危厂。", 
            "酷似珠玑圆转。", 
            "隔江咫尺是仙山，一水盈盈分限。", 
            "鲛宫三五夜，拖白练怒涛横卷。", 
            "天空海阔自悠悠，肯比洞庭波远。"
        ], 
        "title": "忆汉月 槟城八景和陈少苏内兄作，并次原韵 其六 珠屿涛声", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "屹立冲霄云峤。", 
            "岁岁秋光先到。", 
            "重阳时节一登临，风雨满城尤妙。", 
            "茫茫今古事，休问取俊游多少。", 
            "凭高有客独沾襟，泪眼花光相照。"
        ], 
        "title": "忆汉月 槟城八景和陈少苏内兄作，并次原韵 其七 千二层峰", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "遍览鹤山山水。", 
            "不愧海陬名寺。", 
            "禅房花木四时春，谁识个中风味。", 
            "浮屠通曲径，知几度踏穿游屐。", 
            "一声清磬出云来，到此已忘尘世。"
        ], 
        "title": "忆汉月 槟城八景和陈少苏内兄作，并次原韵 其八 极乐梵刹", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "翠椰离披，黄英旖旎。", 
            "琼枝髣髴生凉气。", 
            "遥知玉手亲裁剪，个中无限相怜意。", 
            "供案前，朝与暮，成连理。", 
            "赠芍采兰羞比拟。", 
            "应是玉笺无处寄。", 
            "聊托深情暗香里。", 
            "西风帘卷黄昏后，东篱那得同寻醉。", 
            "尽销魂，消瘦影，愁空对。"
        ], 
        "title": "千秋岁引 有遗予纸制菊花者，作此答之", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "满目兴亡事可嗟。", 
            "蛮烟瘴雨话天涯。", 
            "马来王气销磨尽，帝国雄威叱咤加。", 
            "风簸浪，月笼沙。", 
            "隔江怕听后庭花。", 
            "可怜多少痴儿女，犹认伦敦是祖家。"
        ], 
        "title": "鹧鸪天 海峡殖民地 其一", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "海峡形成水一湾。", 
            "三州鼎峙似屏藩。", 
            "雄图控制临群岛，遗恨阑珊话百年。", 
            "沙克逊，不列巅。", 
            "神明所寄岂徒然。", 
            "醉生梦死蚩蚩辈，如此江山挽救难。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "又是花开花落时。", 
            "凭栏兀自数花枝。", 
            "心如落瓣纷无著，祗觉纷纷不自持。", 
            "当日事，怕重提。", 
            "休拈罗带再题词。", 
            "新缣旧素知何是，一段风情诉与谁。"
        ], 
        "title": "鹧鸪天 其三", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "离合悲欢总莫凭。", 
            "些时相见恰关情。", 
            "私怜去后修鳞杳，怕问心肠是怎生。", 
            "山叠叠，水盈盈。", 
            "钿车何处迓倾城。", 
            "梦中识路终无益，误到巫峰第几层。"
        ], 
        "title": "鹧鸪天 其四", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "晚香残，花影动。", 
            "刬地无聊，懒把银筝弄。", 
            "寂寞锦衾谁与共。", 
            "有分于飞，羞说凰和凤。", 
            "抚悲怀，增惋恸。", 
            "儿女私情，莫道由来重。", 
            "一现昙华原似梦。", 
            "悔不当初，除却相思种。"
        ], 
        "title": "鬓云松令 友人丧妻，备述生离死别之苦。余闻而有感，因依其语意，填成此阕", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "渺茫无际，烟霭纷如织。", 
            "秋水长天共一色。", 
            "正斜阳芳草，数点归鸦，伤情处，最是飘泊踪迹。", 
            "念登楼王粲，去国多时，不禁抚今复追昔。", 
            "对江山日暮，无限荒凉，知此恨悠悠何极。", 
            "探幽去，听石室啼猿，又洒向西风泪痕沾湿。"
        ], 
        "title": "洞仙歌 游霹雳南天洞", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "青天碧水共悠悠。", 
            "怕勾留。", 
            "又勾留。", 
            "不道此生长与老沧洲。", 
            "月也团圆花也好，更何处，有湖山，供胜游。", 
            "胜游胜游散千忧。", 
            "云自流。", 
            "雾自收。", 
            "罢了罢了罢不得，聊且夷犹。", 
            "况有十分春色荒到陬。", 
            "漫说无些堪恋处，生羡煞，绿荑松，翠柳柔。"
        ], 
        "title": "江城梅花引 月夜游太平湖", 
        "type": "词", 
        "yun": "尤"
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "滴沥鸣。淅沥鸣。", 
            "一夜春愁入雨声。落花贴地平。", 
            "花飘零。絮飘零。", 
            "絮絮花花太不情。莓苔点点青。"
        ], 
        "title": "长相思 春雨", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "油壁香车一为别，年年泪湿青衫。", 
            "落花时节雨廉纤。", 
            "闷来多少事，打叠上眉尖。", 
            "最是旧愁抛未得，新愁历历重添。", 
            "佳期频误久稽淹。", 
            "故园回首处，惆怅水云兼。"
        ], 
        "title": "临江仙", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "幽思屡悬。柔情暗牵。", 
            "南中风月谁怜。有螺阳少年。", 
            "把尘虑蠲。任诗债缠。", 
            "旧家才调翩翩。是人间谪仙。"
        ], 
        "title": "醉太平 为李陋斋题照", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "山竺初红，木瓜渐绿，一年好景如斯。", 
            "惯客天涯，等闲忘却芳时。", 
            "劳劳尘世何为。", 
            "有樵夫牧子，尽堪话旧，粗茶淡饭，尚可忘饥。", 
            "他乡岁月，故国音书，自甘淡泊，聊慰清娱。", 
            "此身如寄，管他得失盈亏。", 
            "天下滔滔，人争附热，我愧投机。", 
            "是和非，落落千载事，孰与知之。"
        ], 
        "title": "燕春台 述怀", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "白雾漫天飞似雪。", 
            "又逢了清明时节。", 
            "惜别愁凝，伤春泪涌，并向心头咽。", 
            "那知好景成虚设。", 
            "更谁与亲亲热热。", 
            "徙倚妆台，眉痕浅淡，怕拟初三月。"
        ], 
        "title": "雨中花", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "红笺倦注，绿蛾慵染，幽恨重重难画。", 
            "迟郎小立最分明，怎不记水晶帘下。", 
            "月横金管，风飘锦带，一曲江干初罢。", 
            "别来几度见蟾圆，又负却中秋良夜。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "风吹落叶冷敲门。", 
            "细雨湿黄昏。", 
            "梦回枕畔芳魂杳，追寻处但见啼痕。", 
            "窗内残灯短榻，楼前流水孤村。", 
            "繁华往事那堪论，别语更温存。", 
            "惺惺自有相怜意，况难忘叮咛殷殷。", 
            "何日金闺重到，逢迎翠袖红裙。"
        ], 
        "title": "风入松", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "公子秦川，布袍落魄，来称杭友。", 
            "金荃万首，几人标格同瘦。", 
            "鸥边又绿西泠水，问送得春愁尽否。", 
            "想吟魂尚在，秋寒鲸背，紫箫离手。", 
            "过后。", 
            "才名旧。", 
            "只换了藏鸦，六桥疏柳。", 
            "词家仅有，浣花应配诗叟。", 
            "山云入卷飞清气，却不信仙蓬去久。", 
            "剩如此好江湖，朱十依然载酒。"
        ], 
        "title": "月下笛 读山中白云词感怀玉田生，即用其赠仇山村韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "词仙身世愁边住，家在南湖。", 
            "国在西湖。", 
            "一段沧桑旧隐无。", 
            "才名两字依然剩，鸥外春孤。", 
            "雁外秋孤。", 
            "纸上清魂似可呼。"
        ], 
        "title": "采桑子 题玉田词后", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "桃花开。李花开。", 
            "燕子寻侬特地来。卷帘红雪堆。", 
            "想斜街。梦斜街。", 
            "小院沉沉闻坠钗。绿天浑似苔。"
        ], 
        "title": "长相思", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "春锁。", 
            "人坐。", 
            "小楼寒。", 
            "相见时难。", 
            "泪弹。", 
            "俏和影儿双倚阑。", 
            "团栾。", 
            "月斜依旧单。", 
            "斗帐流苏金络索。", 
            "围四角。", 
            "生怕啼莺觉。", 
            "画廊东。", 
            "无路通。", 
            "愁红。", 
            "海棠花底风。"
        ], 
        "title": "河传 金荃体", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "玉碎惊心，珠啼霣魄，好春从此难贮。", 
            "架月飞愁，照惯白濛濛路。", 
            "怎写成故纸离鸾，浑不让年芳似羽。", 
            "酸语。", 
            "奈静禅行榻，又挑泥絮。", 
            "暗绿庭深几许。", 
            "似瞥过朝云，飘忽神女。", 
            "为恋金栊，忘却前尘悽苦。", 
            "要寻到花外情天，把小小双魂交付。", 
            "还住。", 
            "认旧红无恙，土华吹雨。"
        ], 
        "title": "月华清 新得绿衣，又埋紫玉，仍衔蝉之劫也。用旧韵悼之", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "素仙玉立，化此花倾国，还似无花。", 
            "万红自静，倚天澹绝朝霞。", 
            "唤起绿云如水，伴小楼诗梦生涯。", 
            "浑不辨江南去路，缟月银沙。", 
            "初过洗妆微雨，比浴罢莹肌，未隔单纱。", 
            "纷廧白处，笼寒知在谁家。", 
            "浑是一庭松雪，替春人飞尽年华。", 
            "东阑远，东风又还远些。"
        ], 
        "title": "露华 廧外梨花数株", 
        "type": "词", 
        "yun": "麻"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "爪雪银痕，肤云玉气，鍊颜饮罢铅液。", 
            "旧隐琼楼，圆因金粟，小谪仍皈净业。", 
            "亭台水浸，秋到了人间无迹。", 
            "不辨香来何处，飞仙广寒宫阙。", 
            "几度娥池潮汐。", 
            "照三生影还明白，断羽霓裳，天上飘零曾识。", 
            "下界尘红自远，算万劫修成最空色。", 
            "凉透单衫，满身是月。"
        ], 
        "title": "天香 白桂花", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "帐浅飞云，壶深买雨，小楼全在花中。", 
            "寻常缟夜，透帘别样玲珑。", 
            "院落常如有月，把香魂浸得溶溶。", 
            "诗梦醒，却还似梦，坐远惺忪。", 
            "谁识天然雅素，向瑶台独立，一笑春空。", 
            "澹雯化绿，清气暗接仙蓬。", 
            "撩乱玉人心眼，最愁他燕子无踪。", 
            "三生事，只将明白，交付东风。"
        ], 
        "title": "庆清朝慢 梨花", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "昏黑关河，软红人海，十年呼友。", 
            "琴心剑首。", 
            "和他恩怨都瘦。", 
            "吴霜燕月层层梦，也照过青衫泪否。", 
            "怎盟鸥万里，蜑篷烧烛，雪华如手。", 
            "茗后。", 
            "同怀旧。", 
            "感建业春芜，灵和秋柳。", 
            "清愁漫有。", 
            "玉箫吹得成叟。", 
            "仙天睡了禅天坐，悄不信蛮天住久。", 
            "算难遇是知音，且向花前酹酒。"
        ], 
        "title": "月下笛 其一 紫帆以此调题余词卷，仍用玉田原韵答之", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "兰畹金荃，霏香秀笔，几人吾友。", 
            "空华转首。", 
            "飞来瑶想都瘦。", 
            "红云懒向仙龛住，尚记得三生事否。", 
            "想醉魂曾到，骊宫雪舞，寸珠归手。", 
            "定后。", 
            "情禅旧。", 
            "写南渡乌丝，压他苏柳。", 
            "侬家也有。", 
            "洞庭添个渔叟。", 
            "海天万古生明月，怎一件青琴葬久。", 
            "只休学郁轮袍，甘向长安侑酒。"
        ], 
        "title": "月下笛 其二 原韵题紫帆词", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "渔篷晒月，猎箭响云，相呼正失归侣。", 
            "万里玉门心眼，家山在何处。", 
            "一程风，一程雨。", 
            "算减了一程黄雾。", 
            "怎还把一带高楼，紧紧围住。", 
            "关缺剩寒补。", 
            "不尽秋声，如水乱流去。", 
            "最苦夕阳官道，茫然与春遇。", 
            "干花暝迷旧路。", 
            "怕错认那回红树。", 
            "又唤起湘客吹镫，年少羁旅。"
        ], 
        "title": "应天长 春夜闻归雁声", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "南渡当年，湖山只解，玉成词友。", 
            "松云白首。", 
            "老仙多半吟瘦。", 
            "销金锅里销家国，销得尽红鹃泪否。", 
            "只苎萝斜照，一般贫贱，浣纱春手。", 
            "雨后。", 
            "香尘旧。", 
            "想苏小妆楼，依然垂柳。", 
            "花赀若有。", 
            "莺边来作邻叟。", 
            "飘零自是才人福，落得伴寒梅睡久。", 
            "算我辈忒无聊，万里蛮村问酒。"
        ], 
        "title": "月下笛 紫帆结想西湖，填此词见示，余亦柳莺心许，梅鹤神交者也。依韵答之", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "昨夜花阴月浅。", 
            "梦到谢娘庭院。", 
            "瘦了小腰支，人似绿云浑软。", 
            "春短。", 
            "春短。", 
            "愁满玉箫心眼。"
        ], 
        "title": "如梦令", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "正春沙有雁，晓树无莺，暗尽芳朝。", 
            "一尺桃花雨，恰吹愁成浪，流到诗桡。", 
            "东风百蛮如画，绿染瘴天娇。", 
            "奈官路斜阳，题红万里，鹃泪难消。", 
            "晴丝水窗凭，只隔望帘疏，载梦帆迢。", 
            "记向横塘过，负垂杨两岸，玉手亲招。", 
            "还将寄鸾残句，写上碧云梢。", 
            "渐人影都无，江心冷月孤荡潮。"
        ], 
        "title": "忆旧游 春日题五榕江阁", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "广寒人散踏歌收。", 
            "曲谁偷。", 
            "谱谁修。", 
            "谒帝穿云，说与世间愁。", 
            "骨透红冰心透月，吹过了，几沧桑，凉未休。", 
            "飘零老仙何处楼。", 
            "楚天幽。", 
            "一声留。", 
            "睡也睡也，骊宫梦不稳银湫。", 
            "十载江南，飞雨夜行舟。", 
            "湘上雁风如发劲，丝气息，到层空，浑是秋。"
        ], 
        "title": "江城梅花引 笛", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "花气斜街锁昼冥。", 
            "东风似醉不曾醒。", 
            "南槽雪瓮邀浮白，内样云鞋换踏青。", 
            "能几日，已零星。", 
            "燕台秀句付鹃听。", 
            "春如梦里三更雨，人在天西万里亭。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "寺顶鹃红，湖唇鸭绿，惊心此日重三。", 
            "瘴国山多，层层裹碧如蚕。", 
            "十年几赋燕台句，早箫街别味慵谙。", 
            "怎春深、惯试离悰，水北花南。", 
            "柔波照影词仙六，正蘋香夹坐，松吹分谈。", 
            "有个愁人，鹦林扫地差堪。", 
            "自怜不为听钟到，把禅天风信来探。", 
            "两边情、鸥雨跳沙，蜑月飞岚。"
        ], 
        "title": "高阳台 其一 上巳日紫帆同次香、敦甫江岸踏青，赋此调寄余古欢阁，即用原韵答之", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "鸥社清缘，鹦林净业，依然旧影张三。", 
            "恨茧重重，词仙身世如蚕。", 
            "柔宵冷暖无人问，拥猩衾独自偏谙。", 
            "悄随他、万里游丝，飏到宣南。", 
            "落花风里侬先瘦，只听鹂欲醉，对燕疑谈。", 
            "细雨吹红，小桃可是能堪。", 
            "春愁似海连天绿，镇邀君打桨同探。", 
            "蓦惊心、人在高楼，瘴碧遮岚。"
        ], 
        "title": "高阳台 其二 原韵柬紫帆", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "人立柳阴桥，四面东风如网。", 
            "肯把一丝凉信，换黏天腥浪。", 
            "鸥儿雪白鸭儿红，去作五湖长。", 
            "鱼国年年春雨，看紫萍来往。"
        ], 
        "title": "钓船笛", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "春。", 
            "向晚汀洲采白蘋。", 
            "风欲起，愁杀渡江人。"
        ], 
        "title": "十六字令", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "闲中好，春睡起来迟。", 
            "瞥见红阑外，桃花开一枝。"
        ], 
        "title": "闲中好", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "听雨江南门巷幽。", 
            "人在卖花声里瘦。", 
            "重来燕子愁。", 
            "旧东风，新画楼。"
        ], 
        "title": "凭阑人", 
        "type": "词", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "方塘相接爱通渠，园扩亭环十亩馀。", 
            "水月台高披景物，林藤掩映喜幽居。"
        ], 
        "title": "种药园", 
        "type": "绝句", 
        "yun": "鱼"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "世事沧桑异昔今，湖亭水榭渺难寻。", 
            "琴台疑是成高阜，静听钟声有二音。"
        ], 
        "title": "清机园", 
        "type": "绝句", 
        "yun": "侵"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "嵁岩深涧辟园中，景物清幽迥不同。", 
            "倚笛名楼高百尺，云烟拥护画难工。"
        ], 
        "title": "壶天园", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "植松数百爱涛生，沼沚回环曲径行。", 
            "高结庐亭容小憩，水风激荡自成声。"
        ], 
        "title": "五松园", 
        "type": "绝句", 
        "yun": "庚"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "背山面水喜临流，搆置园林且自休。", 
            "鸳阁吟风开胜境，龙砂遥望白云浮。"
        ], 
        "title": "且休园", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "镜湖别业养天真，修竹深林迥绝尘。", 
            "槛外池宽数十亩，留宾待月趁良辰。"
        ], 
        "title": "留园", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "姜园俗号顾家园，旧址重新别业尊。", 
            "修竹深池通曲径，古梅数本爱元存。"
        ], 
        "title": "姜园", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "池环三面景清幽，曾记西园结社游。", 
            "花木浓阴犹在否，学堂改组异春秋。"
        ], 
        "title": "西园", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "叠石嵯峨古意存，园林静辟避尘喧。", 
            "名花修竹工描写，粉本珍藏易画轩。"
        ], 
        "title": "适园", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "挂冠归隐自怡然，广辟园林作地仙。", 
            "花木亭台供玩赏，联吟陶社尽时贤。"
        ], 
        "title": "怡园", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "寄园旧址作公园，名易中山本寿山。", 
            "漫说亭湖饶胜景，荆榛满目问谁删？"
        ], 
        "title": "中山公园", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "陶氏归田学圃安，莳花艺药喜游观。", 
            "梅林广植添香雪，作记为文妙弄翰。"
        ], 
        "title": "学圃", 
        "type": "绝句", 
        "yun": "寒"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "圃乐行还十亩间，负山临水喜清闲。", 
            "龙砂环绕诸峰列，翠挹轩亭认髻鬟。"
        ], 
        "title": "行还圃", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "四围溪水绕贤庄，金氏归田筑草堂。", 
            "亭榭回廊开胜境，搜罗书画爱珍藏。"
        ], 
        "title": "石溪小圃", 
        "type": "绝句", 
        "yun": "阳"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "晚年小圃辟园林，诗选澄江自在吟。", 
            "遗命寝邱应葬我，先时作记慰初心。"
        ], 
        "title": "寝邱", 
        "type": "绝句", 
        "yun": "侵"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "亭居山半号松风，三角嵚崎鼎足同。", 
            "江远波光依旧否，不平怒郁类胸中。"
        ], 
        "title": "松风亭", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "去城五里置邮亭，攘往熙来道所经。", 
            "小坐行人容憩息，阴同棠舍感恩铭。"
        ], 
        "title": "五里亭", 
        "type": "绝句", 
        "yun": "青"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "郝公惠政仰长才，亭建西郊众母推。", 
            "相戒甘棠毋剪伐，使君何日得重来。"
        ], 
        "title": "望来亭", 
        "type": "绝句", 
        "yun": "灰"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "重浚横河竣钜工，人人乐利感汪公。", 
            "建亭泐石歌遗爱，纪念深恩再造同。"
        ], 
        "title": "汪公亭", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "一门喜气乐和平，亭取同枝筑倍荆。", 
            "昆弟联吟敦友谊，怡怡弈世仰科名。"
        ], 
        "title": "倍荆亭", 
        "type": "绝句", 
        "yun": "庚"
    }, 
    {
        "author": "李烈钧", 
        "era": "近现代", 
        "subtype": null, 
        "text": [
            "匡山富岩壑，松岭有嘉闻。", 
            "森森万木阴，潜虬睡深稳。", 
            "凉风发群簌，万涛振天韵。", 
            "开胸获清赏，浩气如龙奋。", 
            "吐纳流云雾，迅扫出苍润。", 
            "众峰忽，挺秀争雄骏。", 
            "相对各欢然，共尽怀中。"
        ], 
        "title": "集万松林公韵", 
        "type": "古风", 
        "yun": null
    }, 
    {
        "author": "李涤", 
        "era": "近现代", 
        "subtype": "七言律诗", 
        "text": [
            "十里分湖夕照横，有人怀古涕占缨。", 
            "碧梧苍石高人梦，芳雪疏香才女名。", 
            "一样风骚添韵事，无边云木动幽情。", 
            "水村旧话犹堪忆，画笔南溟未易耕。"
        ], 
        "title": "题亚子分湖旧隐图", 
        "type": "律诗", 
        "yun": "庚"
    }, 
    {
        "author": "李根源", 
        "era": "近现代", 
        "subtype": "七言绝句", 
        "text": [
            "平沙无际伊吾郡，左相当年此驻车。", 
            "飞下汉城孔雀垒，快哉二月食西瓜。"
        ], 
        "title": "哈密", 
        "type": "绝句", 
        "yun": "麻"
    }, 
    {
        "author": "李倜渔", 
        "era": "近现代", 
        "subtype": null, 
        "text": [
            "飞鸟倦知还，正云树斜阳催暮。", 
            "最难堪处。", 
            "河梁分手，旋车言迈，星星灯火，六街无数。", 
            "诗句壁题如许。", 
            "可曾有碧纱笼护。", 
            "遥知吾友，漪园重到，把风流事，多应偏向，故人追诉。"
        ], 
        "title": "辊绣球 其一 漪园话旧尾声", 
        "type": "词", 
        "yun": null
    }, 
    {
        "author": "李倜渔", 
        "era": "近现代", 
        "subtype": null, 
        "text": [
            "联罢漪园吟，止舫里行行将暮。", 
            "主人情重，挽留且坐，呼奚童去，馒首膏酒，一盘无数。", 
            "既饱老饕又醉，从兹别离情谁护。", 
            "幸随鹃侣，夕阳飞渡，到浦江上，还将住酒，话楼重诉。"
        ], 
        "title": "辊绣球 其二 寄赠了橘二厂", 
        "type": "词", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "出郭车轻飏雨丝，春人委结及芳时。", 
            "回头百媚堤边树，似搅柔肠踠地垂。"
        ], 
        "title": "竹枝词 其一", 
        "type": "词", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "世味珠娘不自谙，便呼小艇梦江南。", 
            "閒心更逐鸱夷浪，亚妹初逢三月三。"
        ], 
        "title": "竹枝词 其二", 
        "type": "词", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "小艇帘低遮梦短，近山云压皱春寒。", 
            "教人听雨荒江上，公子多情赋澧兰。"
        ], 
        "title": "竹枝词 其三", 
        "type": "词", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "桃花春水鯻鱼肥，骤雨新蔬出市稀。", 
            "得酒便教郎薄醉，天涯凉露湿人衣。"
        ], 
        "title": "竹枝词 其四", 
        "type": "词", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "啮臂盟深记昨宵，九龙人远水迢迢。", 
            "春光泄却情如海，一枕沧浪意也消。"
        ], 
        "title": "竹枝词 其五", 
        "type": "词", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "桃根桃叶休相问，巫雨巫云最有情。", 
            "好做春阴不归去，明朝更听卖花声。"
        ], 
        "title": "竹枝词 其六", 
        "type": "词", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "柔情与絮翻飘荡，蜜意将潭较浅深。", 
            "春水春花有终极，妾心那得换郎心。"
        ], 
        "title": "竹枝词 其七", 
        "type": "词", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "东邻花好日斜时，西崦儿童唱竹枝。", 
            "一日清游兼卜夜，卖鱼声趁棹移迟。"
        ], 
        "title": "竹枝词 其八", 
        "type": "词", 
        "yun": null
    }, 
    {
        "author": "李春泉", 
        "era": "近现代", 
        "subtype": "七言律诗", 
        "text": [
            "任天历试诸艰屯，独力能回边塞春。", 
            "乱若蚕丝终就绪，狡如蜮鬼亦知亲。", 
            "农商无恙欣安堵，诗画有神妙写真。", 
            "直到挂冠归隐后，偶谈往事犹沾巾。"
        ], 
        "title": "敬和荫乔观察表兄留别榆林士民之作即步原韵", 
        "type": "律诗", 
        "yun": "真"
    }, 
    {
        "author": "李品三", 
        "era": "近现代", 
        "subtype": "七言律诗", 
        "text": [
            "精研医药已多年，奥旨搜求妙又玄。", 
            "默诵内经遵祖训，闲看灵枢绝韦篇。", 
            "道宗仲景渊源正，理本叔和法脉传。", 
            "幸有家驹承衣钵，萱堂供奉亦陶然。"
        ], 
        "title": "和张相臣咏怀诗二首 其一", 
        "type": "律诗", 
        "yun": "先"
    }, 
    {
        "author": "李品三", 
        "era": "近现代", 
        "subtype": "七言律诗", 
        "text": [
            "秉烛观书学古狂，消磨岁月目精伤。", 
            "千载世功绵古训，一生辛苦尽先尝。", 
            "活人妙手传新术，济世关心肯退藏。", 
            "诣极高深方耳顺，何须临症细评量。"
        ], 
        "title": "和张相臣咏怀诗二首 其二", 
        "type": "律诗", 
        "yun": "阳"
    }, 
    {
        "author": "李品三", 
        "era": "近现代", 
        "subtype": "七言律诗", 
        "text": [
            "心作良田世世耕，敢云施济到群生。", 
            "沉疴著手回春意，旧雨同心寄远情。", 
            "检药务须求实验，著书岂为钓虚名。", 
            "小窗闲坐饶诗兴，世虑消除意气平。"
        ], 
        "title": "和张相臣书怀诗", 
        "type": "律诗", 
        "yun": "庚"
    }, 
    {
        "author": "李竺勋", 
        "era": "近现代", 
        "subtype": "七言绝句", 
        "text": [
            "招提铁瓦铁弥坚，道士清修断俗缘。", 
            "为羡鲁阳戈返日，敲钟欲挽夕阳天。"
        ], 
        "title": "铁瓦寺鸣钟", 
        "type": "绝句", 
        "yun": "先"
    }, 
    {
        "author": "李拙", 
        "era": "近现代", 
        "subtype": "七言绝句", 
        "text": [
            "漭漾湖波一棹轻，秋山螺黛若为情。", 
            "行行渐觉瀛洲近，风雨无端败月明。"
        ], 
        "title": "泛舟西湖二绝 其一", 
        "type": "绝句", 
        "yun": "庚"
    }, 
    {
        "author": "李拙", 
        "era": "近现代", 
        "subtype": "七言绝句", 
        "text": [
            "得勾留处且勾留，不奈疏钟碎客愁。", 
            "半日清游还未足，朦胧山色送归舟。"
        ], 
        "title": "泛舟西湖二绝 其二", 
        "type": "绝句", 
        "yun": "尤"
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "残漏惊人梦里，孤灯对景成双。", 
            "前尘涉渺渺风思量，祇道人归是谎。", 
            "谁说春宵苦短，算来竟比年长。", 
            "海风吹起夜潮狂，怎把新愁吹涨？"
        ], 
        "title": "西江月 宿塘沽旅馆", 
        "type": "词", 
        "yun": null
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "披发佯狂走。", 
            "莽中原，暮鸦啼彻，几枝衰柳。", 
            "破碎河山谁收拾，零落西风依旧，便惹得离人消瘦。", 
            "行矣临流重太息，说相思，刻骨双红豆。", 
            "愁黯黯，浓于酒。", 
            "漛情不断淞波溜。", 
            "恨年来絮飘萍泊，遮难回首。", 
            "二十文章尺海内，毕竟空谈何有？", 
            "听匣底苍龙狂吼。", 
            "长夜凄风眠不得，度群生那惜心肝剖？", 
            "是祖国，忍孤负！"
        ], 
        "title": "金缕曲 留别祖国，并呈同学诸子", 
        "type": "词", 
        "yun": null
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "杨柳无情，丝丝化作愁千缕。", 
            "惺忪如许，萦起心头绪。", 
            "谁道销魂，心意无凭据。", 
            "离亭外，一帆风雨，只有人归去。"
        ], 
        "title": "南浦月 将北行矣，留别海上同人", 
        "type": "词", 
        "yun": null
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "城南小住。", 
            "情适闲居赋。", 
            "文采风流合倾慕。", 
            "闭户著书自足。", 
            "阳春常驻山家。", 
            "金樽酒进胡麻。", 
            "篱畔菊花未老，岭头又放梅花。"
        ], 
        "title": "清平乐 赠许幻园", 
        "type": "词", 
        "yun": null
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "故国鸣鷤鹆，垂杨有暮鸦。", 
            "江山如画日西斜。", 
            "新月撩人透入碧窗纱。", 
            "陌上青青草，楼头艳艳花。", 
            "洛阳儿女学琵琶。", 
            "不管冬青一树属谁家，不管冬青树底影事一些些。"
        ], 
        "title": "喝火令", 
        "type": "词", 
        "yun": "麻"
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "皎皎昆嵛，山顶月、有人长啸。", 
            "看囊底、宝刀如雪，恩仇多少双手裂开鼷鼠胆，寸金铸出民权脑。", 
            "算此生不负是男儿，头颅好。", 
            "荆轲墓，咸阳道：聂政死，尸骸暴。", 
            "尽大江东去余情还绕。", 
            "魂魄化成精卫鸟，血华溅作红心草。", 
            "看从今、一担好山河，英雄造。"
        ], 
        "title": "满江红 民国肇造填满江红志感", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "梦天坠。", 
            "不倩娲皇炼石，谁能理。", 
            "便断将鳌柱，更挥月斧，神工徒费。", 
            "驾练桥空际。", 
            "吴刚智竭长虹委。", 
            "纵见了愁惹，怨女騃牛痴泪。", 
            "到银河底。", 
            "共张星、开宴乘槎，旧客重来，新领异味。", 
            "支机片石难携，报琼瑶、自赠瓜李。", 
            "指欢期、应似漆投胶，如鱼戏水。", 
            "未得君平卜，然疑翻见愁悴。"
        ], 
        "title": "还京乐 借待制旧韵赋新事", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "老拙无儿女，腾笑五十称翁。", 
            "漫夸是，老来红。", 
            "齿发渐笼东。", 
            "坡仙赖有朝云伴，身外过耳秋风。", 
            "溯宦辙，桂邕容。", 
            "谕蜀更存邛。", 
            "天公。", 
            "笺徒上，卿云旦复，嗟梦断、黄人再中。", 
            "误归计、峨眉路远，更谁分、买宅三荣，种荔泸戎。", 
            "江关岁晚，矫首长吟，一任穷通。"
        ], 
        "title": "塞翁吟 简庵赋赠，依韵酬之", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "焚线删微，玉杯繁露，素王改制空言。", 
            "柱折天倾，尧囚舜死，小臣孤愤沉冤。", 
            "遁思浮海，九州外，聊驰壮观。", 
            "归来犹健，柴市魂招，衣带痕殷。", 
            "尧年老鹤惊寒，沾洒觚棱，清泪如铅。", 
            "铜狄摩挲，神州无恙，拊心望帝啼鹃。", 
            "故都耆旧，问几辈、灵光尚完。", 
            "章门携手，惭负秋期，犹滞江关。"
        ], 
        "title": "庆春宫", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "游鹿。", 
            "苏台曲。", 
            "歌舞才停荒草鞠。", 
            "吴波渺渺吴山簇。", 
            "三策当年谁属。", 
            "怒潮犹射胥门目。", 
            "一舸鸱夷空逐。"
        ], 
        "title": "调笑转踏 其一 姑苏台（按前诗为元人诗）", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "萧瑟。", 
            "悲倾国。", 
            "梦断三江迷七泽。", 
            "细腰还舞新君侧。", 
            "只有溪菱堪食。", 
            "君兮窜死臣奚恤。", 
            "莫遣湘累呵壁。"
        ], 
        "title": "调笑转踏 其二 章华台", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "朝暮。", 
            "瞿塘路。", 
            "谁拨痴云开梦雨。", 
            "灵涛飞落巴江怒。", 
            "怅望巫娥何处。", 
            "非关宋玉夸词赋。", 
            "应怨高丘无女。"
        ], 
        "title": "调笑转踏 其三 朝阳台", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "荒草。", 
            "燕郊道。", 
            "马骨如山霜皓皓。", 
            "遗墟落日增凭吊。", 
            "准省当年襟袍。", 
            "霸图易世风烟扫。", 
            "惆怅英雄空老。"
        ], 
        "title": "调笑转踏 其四 黄金台", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "数骑。", 
            "楚歌里。", 
            "事去犹嗟骓不逝。", 
            "还乡衣锦真儿戏。", 
            "把酒凭高无地。", 
            "寄奴移晋非男子。", 
            "剩得江山如此。"
        ], 
        "title": "调笑转踏 其五 戏马台", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "风起。", 
            "思皇士。", 
            "四皓来归安太子。", 
            "楚歌声断悲人彘。", 
            "愁听宫中鸣雉。", 
            "安刘者勃知之矣。", 
            "高帝雄风谁嗣。"
        ], 
        "title": "调笑转踏 其六 歌风台", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "铅水。", 
            "空零泪。", 
            "子弄父兵诚有罪。", 
            "茂陵望断泉鸠里。", 
            "大药徒寻方士。", 
            "狱中已见真王气。", 
            "虫篆曾孙名字。"
        ], 
        "title": "调笑转踏 其七 望思台", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "寒雨。", 
            "西陵树。", 
            "疑冢千年无寸士。", 
            "陶泓尚入文房谱。", 
            "褫尽奸魂终古。", 
            "望陵无复陈歌舞。", 
            "唯见荆榛狐兔。"
        ], 
        "title": "调笑转踏 其八 铜雀台", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "崖树。", 
            "秦淮渡。", 
            "细雨汀洲飞白鹭。", 
            "斜阳门巷乌衣语。", 
            "燕子飞归何处。", 
            "景阳宫井胭肢污。", 
            "愁赋江南春雨。"
        ], 
        "title": "调笑转踏 其九 凤皇台", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "春水。", 
            "当涂地。", 
            "江上梁山相对起。", 
            "佛狸几岁为天子。", 
            "目断江东千里。", 
            "三千歌舞卮言耳。", 
            "凭吊新词虚费。"
        ], 
        "title": "调笑转踏 其十 凌歊台", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "瓣香寿斝，心印皋桥，畦病苏圃。", 
            "奏鹤南飞，喷笛渡江云暮。", 
            "公是石湖仙，愧石帚、移宫换羽。", 
            "自江湖、载酒烬了，宋薪总昧甘苦。", 
            "问四海、词宗何处。", 
            "沤鹜千秋，才判奴主。", 
            "顾曲家风，愿乞紫霞砭误。", 
            "兰畹辑丛编，溯高韵、垂虹近路。", 
            "好江南，待归赋、杏花春雨。"
        ], 
        "title": "古香慢 倚梦窗自度腔，并步其韵。寿彊村老仙七十", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "年征开宝，王维吴越，西关祖塔新修。", 
            "资福贝多，镌经宝箧，庄严窣堵千秋。", 
            "剞氏巧凋锼。", 
            "印鱼笺八万，舍利光遒。", 
            "虎气朝腾，爵离宵毁出阎浮。", 
            "何人访古搜求。", 
            "赠西江帅阃，曾伴兜鍪。", 
            "飞骑夜来，严城夕入，琳编战利同收。", 
            "滕阁俯江流。", 
            "叹阿房秦火，遗址空留。", 
            "剩付修罗，贤劫閒话记南州。"
        ], 
        "title": "望海潮", 
        "type": "词", 
        "yun": "尤"
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "怀冰抱蜀，廿年来、豪士惜分张。", 
            "君也驰驱关陇，沙碛阵云黄。", 
            "我亦壮游三管，伴飞鸢、跕跕下蛮江。", 
            "叹市朝都换，旧人谁在，留眼看沧桑。", 
            "漫比退飞宋鹢，好江山、乘兴莫凄凉。", 
            "玉笛楼中吹起，声彻鹤家乡。", 
            "怕问故山猿鸟，共虫沙、一例话兴亡。", 
            "效楚累哀怨，国魂招复应天长。"
        ], 
        "title": "南浦 蔡冰吾大愚别廿五年矣，闻其在汉皋，以水龙韵寄之，冰吾依此调见答，用韵酬之", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "坏云堕，灰飞万瓦，雾锁千堞。", 
            "残血经霜藓发。", 
            "哀笳傍水弄阕。", 
            "恼客子、登临羁绪结。", 
            "旧游地、阁毁亭折。", 
            "似唤起、虫沙对人语，江山共悽绝。", 
            "悲切。", 
            "故乡乱久离阔。", 
            "叹道阻归难，青天远、未语声暗咽。", 
            "嗟后死堪怜，遑问生别。", 
            "向凤泪竭。", 
            "凭梦寻同照，家山今月。", 
            "魂溯回风酸波叠。", 
            "流红殢、旧腥未歇。", 
            "乱鸦起、飞鸣城上缺。", 
            "战尘黦、碧化龙沙，助暝色、同云惨澹催春雪。"
        ], 
        "title": "浪淘沙慢 其一 南昌战后城望，用清真韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "战血洒，仙坛恨结，绀露零碛。", 
            "断骴侵苔废绿。", 
            "阴磷罥水漾碧。", 
            "映冷月、寒芜新骨白。", 
            "向夕听、铃铎钟鱼。", 
            "带步虚、幽怨似邻笛，愁黯四山色。", 
            "脉脉。", 
            "我怀问取仙释。", 
            "问千劫成毁，何匆遽、人世都如客。", 
            "如电光沤影，云飞无迹。", 
            "醉生梦死。", 
            "自宽为志士，忧来翻窄。", 
            "双泪向同情倾泻。", 
            "真哀乐、旷代靡隔。", 
            "等胞与、无情便路陌。", 
            "有情底，便有冤亲，怅恨极、伤今吊古难终拍。"
        ], 
        "title": "浪淘沙慢 其二 九月下旬，西山之战，两军伤亡，过当客有述其惨状者。复次清真韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "卧鸭池头小苑开。", 
            "红窗青镜待妆梅。", 
            "东城杨柳西城草，楚女腰肢越女腮。", 
            "风有韵，絮多才。", 
            "晚春盘马踏苍苔。", 
            "凋鞍好为莺花住，芳意先教凤管催。"
        ], 
        "title": "鹧鸪天 集小山词句", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "形胜地。", 
            "龙蟠虎踞能记。", 
            "南朝送却鸟声中，醉魂唤起。", 
            "大江日夕撼城流，英雄淘尽无际。", 
            "啸长剑，天外倚。", 
            "历年旧史徒系。", 
            "兴亡故辙轨相寻，吊残废垒。", 
            "几人百战定神州，愁心难问淮水。", 
            "辨亡论古一哄市。", 
            "倦抛书、飞梦千里。", 
            "万感不关身世。", 
            "奈清尊、鬓雪青山，相对萧瑟兰成，江关里。"
        ], 
        "title": "西河 闻党军克金陵，用美成韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "指石城高，钟山耸，龙虎腾拿英杰。", 
            "江山经百战，认前朝磨洗，鸟声如说。", 
            "故国周遭，微吟拥鼻，冰炭煎肠砭骨。", 
            "江空人何处，望蓬婆雪外，梦惊穷发。", 
            "况寒食重逢，杜鹃频劝，断魂何极。", 
            "当年同作客。", 
            "快吟眺、湖海情犹昔。", 
            "怕转首、旌旗江上，画本沧洲，反天风、怒吹潮立。", 
            "锦字凭鳞翼。", 
            "还待着、谢公双屐。", 
            "听鸣鹤、寻佳日。", 
            "萧寺携酒，江步回舟邀笛。", 
            "袖尘共君浣得。"
        ], 
        "title": "大酺 寄步曾金陵，仍用丁巳金陵唱和韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "痴心盼春到了，甚匆匆又去。", 
            "算轻负、柳约花期，赚人偏是风雨。", 
            "问谁见、清明霰雪，秾桃艳李摧芳树。", 
            "镇莺儿愁坐，交飞燕子无语。", 
            "十载章门，最苦厌旅，共流光暗度。", 
            "忏惜似、萧瑟江关，庾郎身世无住。", 
            "赋江南、骚心自结，望乡国、鹃魂难据。", 
            "任飘飏，琼圃春驹，谢桥香絮。", 
            "凌云健笔，绘日英流，且茗柯暂驻。", 
            "愁更遣、密围熏坐，俊语倾倒，醉白飞青，翠歌红舞。", 
            "蛮梭壮锦，鸳机賨布，文园归老扶邛杖，揽奚囊、瑞浥三危露。", 
            "虞衡罢续，相期卖卜成都。", 
            "暇日记裁风土。", 
            "莺花换劫，鬓发催人，指旧盟岁暮。", 
            "漫省念、帆墙鹿渚。", 
            "杖履青原，野渡浮岚，翠微当户。", 
            "琴歌旧款，巢痕新扫，丹砂勾漏仙梦冷，梦回时、花底修箫谱。", 
            "钧天待理霓裳，顾曲周郎，尚堪正误。"
        ], 
        "title": "莺啼序 春晚，追和赵仪可韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "闷把衣襟捻。", 
            "悄无人、西园永日，夹帘愁卷。", 
            "果树成阴馀花落，双翅初齐乳燕。", 
            "蓦记起、华堂同宴。", 
            "事到心中增惆怅，四支娇、泛入茸茸眼。", 
            "佯拢鬓，暗回面。", 
            "狂心半醉难禁遣。", 
            "最分明、偷传心印，任旁人见。", 
            "不尽书中平生意，多恐郎情未满。", 
            "寄锦字、囊封重展。", 
            "午夜临窗烧红纸，纸千张、尚有言千万。", 
            "眠枕臂，并申旦。"
        ], 
        "title": "贺新凉 用韩偓香奁集厌花落填", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "贳酒把愁浇。", 
            "风雨潇潇。", 
            "石头城下木兰桡。", 
            "才魄妖魂今已矣，丽句谁招。", 
            "山色送南朝。", 
            "烟月迢迢。", 
            "金陵渡口去来潮。", 
            "罗袜金莲皆寂寞，吊古魂销。"
        ], 
        "title": "浪淘沙 用香奁集金陵杂言填", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "怕寻故垒，过王谢堂前，巷空尘冷。", 
            "呢喃欲问。", 
            "似说旧栖难并。", 
            "应恋沉泥莝井。", 
            "更下上、归飞无定。", 
            "犹疑海曲惊潮，误却帘波花影。", 
            "三径。", 
            "苔荒藓润。", 
            "漫碧剪红梢，斗娇争俊。", 
            "鸠佻鹊喜，惯学幻晴翻暝。", 
            "怜尔新巢未稳。", 
            "便弃了、鸥盟鸾信。", 
            "教人盼断番风，日夕小楼空凭。"
        ], 
        "title": "双双燕 冰吾拈此调见寄，借梅溪旧叶报之，美成云：燕子不知何世，哀怨深矣", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "番风馀几。", 
            "芳信催婪尾。", 
            "春恨逼人来，意恹恹、端难回避。", 
            "倦游无绪，病酒怯黄昏，阑怕倚，风乍起。", 
            "飞絮斜阳里。", 
            "平芜目断。", 
            "青到天连水。", 
            "挥泪对沧洲，欲量愁、愁深未已。", 
            "劫馀花鸟，物候倍惊心，湖海思。", 
            "霜鬓底。", 
            "争奈江山美。"
        ], 
        "title": "蓦山溪 用清真韵", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "梦里依稀见，幼年弟兄，儿时庭户。", 
            "迅景浮生，催散天池毛羽。", 
            "云罗远，孤雁叫，鬓华新，羞鹤舞。", 
            "是平生，魂来否，倦枕迷离惊寤。", 
            "当日齐镳竞路。", 
            "念桂海转蓬，梁园飞絮。", 
            "皓首同归，空负联床听雨。", 
            "而今江湖吊影，阻风波，何处去。", 
            "去无朋，归无侣，况馀迟暮。"
        ], 
        "title": "探春慢", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "春郊霁。", 
            "画肪依芳，渚风漪细。", 
            "绣鸭引雏鱼浪起。", 
            "柔蓝媚。", 
            "柳絮搓绵，草薰游人醉。", 
            "韶景骤，筝雁宵慵倚。", 
            "悭雨困日，过眼花如锦，惊尘委。", 
            "冷红铺地。", 
            "双鸳印泥，香尚腻。", 
            "呼莺燕，寻桃李。", 
            "怯更展愁睇。", 
            "艳阳暗，凋红翠。", 
            "花落难留，逝景难追付流水。", 
            "题怨曲、宫沟寄。", 
            "寄沧波、点滴伤春泪。", 
            "红休洗。", 
            "眷平芜、目极遥天里。", 
            "掩离觞、尊酒人千里。"
        ], 
        "title": "迷仙引 诗话总龟：石曼卿尝于平阳舍中，代作寄严师鲁诗，曼卿殁后见梦于关永言，永言乃增损其词，度以迷仙引。今桉其调极美，与乐章迷仙引不同，谱律不载，依永和之", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "脂漉红冰，蘸甲凋觞，亚阑花韵笼昼。", 
            "酥融玉暖酣青镜，合皂新愁时候。", 
            "约领诃梨半掩，私语双涡娇熘。", 
            "费鸾肠、眉匠琴佣，要风怀消受。", 
            "僝僽。", 
            "宫额梅钿皱。", 
            "占水眄兰情，醲醺如酒。", 
            "扬丝千缕供骀荡，应比蛮腰纤瘦。", 
            "满意珠香翠暖，花月人同长久。", 
            "春回时，酌酒花前两依旧。"
        ], 
        "title": "红楼慢 北湖老人以此调赋凯歌，不称其名，改咏闺情，藉传坠谱", 
        "type": "词", 
        "yun": null
    }, 
    {
        "author": "周岸登", 
        "era": "近现代", 
        "subtype": null, 
        "text": [
            "五华高，滇池远，山水韵调哀玉。", 
            "潇洒古仙人，羹墙梦、宛接幽袍贶琼椟。", 
            "篆铭堪读。", 
            "施氏斫、嗣踪雷蜀。", 
            "应是自惜沉埋久，知音梦中相属。", 
            "会心在、成连移情后，凝望淼、骖鸾驾鹿。", 
            "朝来金徽到手，契兰言、响应空谷。", 
            "调弦更授古曲。", 
            "似海上、苍茫云木。", 
            "漫遗恨、两度君弦断，仙期待续。"
        ], 
        "title": "阳春", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "纤翘弄羽，巧箭舒心，不掩澹姿秀躅。", 
            "根移露畹，佩袭幽芳，底事又淹空谷。", 
            "恨东风、最晚相逢，湘波流春去速。", 
            "翠袖单、寒日暮，颦依修竹。", 
            "却被徽弦换柱。", 
            "试拂猗兰，小腰如束。", 
            "山阴声侣，泽畔孤吟，往事更添枨触。", 
            "便烧残、心字香灰，悬泪荷槃寸烛。", 
            "梦未忘、绿染轻盈，烟罗裙幅。"
        ], 
        "title": "澡兰香 兰", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "一种羁情，巴山可似秦淮夜。", 
            "艳春初谢。", 
            "桃李翻盈把。", 
            "十斛明珠，未抵连城价。", 
            "欢游罢。", 
            "酒阑香灺。", 
            "谁共西窗话。"
        ], 
        "title": "点绛唇 余客渝州，而门人旧故先后来者甚众，尊酒相劳，感慨系之。女弟子章璠索词，为赋此解", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "孤客江城，听暗雨洒窗，赋情悽绝。", 
            "未圆先破，真个欢缘如月。", 
            "最堪叹、巫峡萧森，甚梦云散尽，浪涛争发。", 
            "细书密字，谁寄朝云花叶。", 
            "他生更知语妄，拚自今瘦损，见人休说。", 
            "那堪绕丝作茧，辞暂羞发。", 
            "尽中宵、自揩泪睫。", 
            "天苦鉴、绵绵恨切。", 
            "密誓万叠。", 
            "赢得是、肠断心结。"
        ], 
        "title": "三部乐 用清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "除却巫山，更从何处为云雨。", 
            "冶春来去。", 
            "一任漫天絮。", 
            "浅笑佯嗔，总是承恩处。", 
            "君知否。", 
            "寸心不负。", 
            "皎月圆终古。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "上清沦谪不同归。", 
            "迢递阻佳期。", 
            "休炎宋玉多才思，到如今、云雨堪疑。", 
            "萼绿华来无定，杜兰香去移时。", 
            "参差曲陌閒长堤。", 
            "闲望意都迷。", 
            "斜阳怨柳千丝碧，更难寻、絮影纷飞。", 
            "镜里容华凋尽，只缘片刻分离。"
        ], 
        "title": "风入松", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "笋舆径滑，渐袖裹寒云，翠微高处。", 
            "乱山到户。", 
            "似螺痕画出，弯环眉妩。", 
            "练影江光，更走轻烟半缕。", 
            "自来去。", 
            "有穿竹翠禽，相并幽语。", 
            "心事堪细数。", 
            "记解佩初逢，汉皋游侣。", 
            "探春未午。", 
            "甚芳盟误却，又惊秋素。", 
            "故国山川，戍角吹寒正苦。", 
            "漫回顾。", 
            "倩香兰、暂佩吟俎。"
        ], 
        "title": "埽花游 秋日重游李氏园", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "湘皋捐佩意盈盈。", 
            "幽花怜小名。", 
            "百花洲畔暮寒生。", 
            "归心千万程。", 
            "分钿合，劝瑶觥。", 
            "峥嵘岁易惊。", 
            "绮窗开处听歌声。", 
            "白云天际横。"
        ], 
        "title": "阮郎归", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "好春常住人间，百年桃李盈天下。", 
            "伏波勋业，扶风经学，畴能传者。", 
            "殿号灵光，里名通德，更添佳话。", 
            "纪仙家岁月，沧桑三见，算此语，浑非假。", 
            "滟滟霞浆倾泻。", 
            "被铙歌、惊吹寒夜。", 
            "先生笑谓，汝曹今日，毋欢毋诈。", 
            "虏骑凭陵，四郊多垒，是吾羞也。", 
            "待收京功就，浯溪颂了，进长生斝。"
        ], 
        "title": "水龙吟 马相伯先生百龄寿词", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "铁面冰心，久领乌台，谁堪比踪。", 
            "数五陵豪侠，倾杯论故，三原子弟，拔剑临戎。", 
            "军起苍头，书传黄石，麟阁曾推第一功。", 
            "论余事，更九天珠玉，咳唾随风。", 
            "春申鼓箧相逢。", 
            "记君正英年我尚童。", 
            "任卌年梦影，光阴电速，千秋眉寿，德业山崇。", 
            "弹压江山，扶持元气，今日堂堂正要公。", 
            "我无似，愧青袍白简，花底班从。"
        ], 
        "title": "沁园春 寿右任院长", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "轻帆江上数点。", 
            "便催人去远。", 
            "未似银河，秋来波浪浅。", 
            "高楼音信望断。", 
            "但向夕、邻箫吹怨。", 
            "拟写闲情，红笺愁泪满。"
        ], 
        "title": "伤情怨", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "翠屏四障，倚舷侧耳听猿啸。", 
            "微笑。", 
            "指故国、今携故人到。", 
            "行云朝暮处，楚峡留祠庙。", 
            "回棹。", 
            "对万叶、江枫弄斜照。", 
            "平生胜赏，笔底迢年少。", 
            "翻羡此，乱离中、千里共探讨。", 
            "待约功成，甲兵都扫。", 
            "缚屩支筇，几时休了。"
        ], 
        "title": "侧犯 张善子与江絜生同舟入蜀，为写巫峡清秋图，絜生乞题", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "微雨酿春寒，重理熏篝针帖。", 
            "帘外柳烟轻漾，是相逢时节。", 
            "柳丝依旧碧于烟，衣上旧香灭。", 
            "却怪金笼鹦鹉，替人前饶舌。"
        ], 
        "title": "好事近", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "喜见兰芽吐玉。", 
            "晚淖花气敛，眠方足。", 
            "体倦略施膏沐。", 
            "消受酒滟盈樽，香温透幄。", 
            "别来愁绪万斛。", 
            "知日宽腰束。", 
            "还想望密欢，何时续。", 
            "怕再到、小楼前，空剩莓砌铺青，蕉窗掩绿。"
        ], 
        "title": "芭蕉雨", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "情同儿女，悲深婚嫁。", 
            "零涕七襄初罢。", 
            "若将珠泪细量时，定偿得、天钱盈把。", 
            "经年离别，一宵欢会，又早晨鸡催驾。", 
            "算来犹是胜常娥，但碧海、青天夜夜。"
        ], 
        "title": "鹊桥仙 七夕", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "风吹竹。", 
            "摇曳阑干曲。", 
            "森碧玉。", 
            "因忆小园三两簇。", 
            "惜关山，千里梦驰逐。", 
            "清梦偏难续。", 
            "樱笋熟。", 
            "来岁悬知归去速。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "探天窟。", 
            "凿山骨。", 
            "五丁见之应愁绝。", 
            "颊添豪。", 
            "笔如刀。", 
            "一时狡狯，造物惊儿曹。", 
            "飞鸿飘泊随迁客。", 
            "泥上偶然留爪迹。", 
            "爪痕留。", 
            "客心忧。", 
            "明日西东，谁能更相谋。", 
            "春明路。", 
            "旧游处。", 
            "槐堂一笑携茫父。", 
            "车盈门。", 
            "缣盈庭。", 
            "声名雷动，千载传丹青。", 
            "吉金嘉石还同寿。", 
            "谁与姚陈同不朽。", 
            "朱颜酡。", 
            "君应歌。", 
            "人生行乐，由命匪由佗。"
        ], 
        "title": "小梅花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "梦渡桑乾万马东。", 
            "醒来刚打寺楼钟。", 
            "西风几日，吹老菊花丛。", 
            "渐觉灰心缘忍事，那须绉面始观空。", 
            "吴钩匣影，分付酒杯中。"
        ], 
        "title": "琴调相思引", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "才自北泉来，又向南泉去。", 
            "北圣南贤两中之，垢净心忘虑。", 
            "欹枕看江流，随意行花坞。", 
            "三峡云山五里溪，留我渝州住。"
        ], 
        "title": "卜算子 余曾赴南泉监试，南北温泉者，一在嘉陵江北，一在大江南，故以此名其泉。含质不同，有北圣南贤之目，将至南泉时，小舟泛花滩溪，竹木交阴，最为幽胜，至于岩壑深峭处，南北俱称小三峡焉", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "朱樱甜。玉笋纤。", 
            "斜倚银床傍绣帘。相看意未厌。", 
            "病难忺。别恨兼。", 
            "欲绣鸳鸯针懒拈。愁长和线添。"
        ], 
        "title": "长相思", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "石似丈人姿，竹是儿时马。", 
            "笑指苍松大十围，谁较长年者。", 
            "被薜可为衣，注酒休嫌瓦。", 
            "他日何从访醉翁，山水之间也。"
        ], 
        "title": "卜算子 画松竹石为士远寿，并用稼轩韵题", 
        "type": "词", 
        "yun": null
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "床第之么健得耻，为气任侠有厅女。", 
            "鼠子胆裂国魂号，断头台上血花紫。"
        ], 
        "title": "为沪学会撰文野婚姻新戏册既竟系之以诗 其一", 
        "type": "古风", 
        "yun": null
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "东邻有儿背佝偻，西邻有女犹含羞。", 
            "蟪蛄宁识春与秋，金莲鞋子玉搔头。"
        ], 
        "title": "为沪学会撰文野婚姻新戏册既竟系之以诗 其二", 
        "type": "古风", 
        "yun": "尤"
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "河南河北间桃李，点点落红已盈咫。", 
            "自由花开八千春，是真自由能不死。"
        ], 
        "title": "为沪学会撰文野婚姻新戏册既竟系之以诗 其三", 
        "type": "古风", 
        "yun": "纸"
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "斗洒亦醉石亦醉，到心惟作平等观。", 
            "此中消息有盈朒，春梦一觉秋风寒。", 
            "中原一士多厅姿，纵横宇合卑莎维。", 
            "人言毕肖在须眉，茫茫心事畴谁知。", 
            "婴武伺人工趣语，杜鹃望帝凄春心。", 
            "太平歌舞且抛却，来向神州忾陆沈。", 
            "南山豆苗肥复肥，北山猿鹤飞复飞。", 
            "我欲蹈海乘风归，琼楼高处斜阳微。"
        ], 
        "title": "滑稽传题词四绝", 
        "type": "古风", 
        "yun": null
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "文采风流上座倾，眼中竖子遂成名！", 
            "某山某不留奇迹，一草一花是爱根。", 
            "休矣著书俟赤鸟，悄然挥记扇避青蝇。", 
            "众生何用干霄哭，隐隐朝廷有笑声。"
        ], 
        "title": "书愤", 
        "type": "古风", 
        "yun": null
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "屋老。", 
            "一树梅花小。", 
            "住个诗人，添个新诗料。", 
            "爱清闲，爱天然；", 
            "城外西湖，湖上有青山。"
        ], 
        "title": "玉连环影 为夏丐尊题小梅花屋图", 
        "type": "古风", 
        "yun": null
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "梧桐树，西风黄叶飘，夕日疏林杪。", 
            "花事匆匆，零落凭谁吊。", 
            "朱颜镜里凋，白发悉边绕。", 
            "一霎光阴底是催人老，有千金也难买韶华好。"
        ], 
        "title": "老少年曲", 
        "type": "古风", 
        "yun": null
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "鸡犬无声天地死，风景不殊山河非。", 
            "妙莲华开大尺五，弥勒松高腰十围。", 
            "恩仇恩仇若相忘，翠羽明珠裲裆。", 
            "隔断红尘三万里，先生自号水仙王。"
        ], 
        "title": "初梦", 
        "type": "古风", 
        "yun": null
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "看一片平芜，家家衰草迷残砾。", 
            "玉砌雕栏溯往昔，影事难寻觅。", 
            "千古繁华，歌休舞歇，剩有寒螀泣。"
        ], 
        "title": "废墟", 
        "type": "古风", 
        "yun": null
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "在昔佛菩萨，趺坐赴莲池。", 
            "始则牛花笑，继则南南而有辞。", 
            "南南梵呗不可辨，分身应化天人师。", 
            "或现比丘、或现沙弥、或现优婆塞、或现丈夫女子宰官司诸像为说法，一一随意随化皆天机。", 
            "以之度众生，非结贪嗔痴。", 
            "色相声音空不染，法语南南尽归依。", 
            "春江花月媚，舞台装演奇。", 
            "偶遇南南君，南南是也非？", 
            "听南南，南南咏昌霓；", 
            "见南南、舞折枝，南南不知之，我佛行深般若波罗蜜多时。"
        ], 
        "title": "南南曲 赠黄二南君", 
        "type": "古风", 
        "yun": null
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "甚西风吹绿隋堤衰柳，江山依旧。", 
            "只风景依稀凄闵时候。", 
            "零星旧梦半沉浮，说阅尽兴亡，遮难回首。", 
            "昔日珠帘锦幕，有淡烟一缕，纤月盈钩。", 
            "剩水残山故国秋。", 
            "知否？", 
            "眼底离麦秀。", 
            "说甚无情，情丝踠到心头。", 
            "杜鹃啼血哭神州，海棠有泪伤秋瘦。", 
            "深愁浅愁难消受，谁家庭院笙歌又。"
        ], 
        "title": "秋柳", 
        "type": "古风", 
        "yun": null
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "师曾画荷花，昔藏余家。", 
            "癸丑之秋，以贻听泉先生同学。", 
            "今再展玩，为缀小词。", 
            "时余将入山坐禅，慧业云云，以美荷花，亦以是自劭也。", 
            "丙辰寒露。", 
            "一花一叶，孤芳致洁。", 
            "昏波不染，成就慧业。"
        ], 
        "title": "题陈师曾荷花小幅", 
        "type": "古风", 
        "yun": null
    }, 
    {
        "author": "李叔同", 
        "era": "近现代", 
        "subtype": null, 
        "text": [
            "杜宇声声归去好，天涯何外无芳草。", 
            "春来春去奈愁何，流光一霎催人老。", 
            "新鬼故鬼鸣喧哗，野火燐燐树影遮。", 
            "月似解人离别苦，清光减作一钩斜。"
        ], 
        "title": "夜泊塘沽", 
        "type": "古风", 
        "yun": null
    }, 
    {
        "author": "李叔同", 
        "era": "近现代", 
        "subtype": "五言绝句", 
        "text": [
            "亭亭菊一支，高标矗晚节。", 
            "云何色殷红，殉道夜流血。"
        ], 
        "title": "咏菊", 
        "type": "绝句", 
        "yun": "屑"
    }, 
    {
        "author": "李叔同", 
        "era": "近现代", 
        "subtype": "七言绝句", 
        "text": [
            "誓度众生成佛果，为现歌台说法身。", 
            "孟旃不作吾道绝，中原滚地皆胡尘。"
        ], 
        "title": "为沪学会撰文野婚姻新戏册既竟系之以诗 其四", 
        "type": "绝句", 
        "yun": "真"
    }, 
    {
        "author": "李叔同", 
        "era": "近现代", 
        "subtype": "七言绝句", 
        "text": [
            "眉间愁语烛边情，素手掺掺一握盈。", 
            "艳福者般真羡煞，侍人个个唤先生。"
        ], 
        "title": "戏赠蔡小香", 
        "type": "绝句", 
        "yun": "庚"
    }, 
    {
        "author": "李叔同", 
        "era": "近现代", 
        "subtype": "七言绝句", 
        "text": [
            "云髣蓬松粉薄施，看来西了捧心时。", 
            "自从一病恹恹后，瘦了春山几道眉。"
        ], 
        "title": "戏赠蔡小香", 
        "type": "绝句", 
        "yun": "支"
    }, 
    {
        "author": "李叔同", 
        "era": "近现代", 
        "subtype": "七言绝句", 
        "text": [
            "轻减腰围比柳姿，刘桢平视故迟迟。", 
            "佯羞半吐丁香舌，一段浓芳是口脂。"
        ], 
        "title": "戏赠蔡小香", 
        "type": "绝句", 
        "yun": "支"
    }, 
    {
        "author": "李叔同", 
        "era": "近现代", 
        "subtype": "七言绝句", 
        "text": [
            "愿将天上长生药，医尽人间短命花。", 
            "自是中郎精妙术，大名传遍沪江涯。"
        ], 
        "title": "戏赠蔡小香", 
        "type": "绝句", 
        "yun": "麻"
    }, 
    {
        "author": "李叔同", 
        "era": "近现代", 
        "subtype": "七言绝句", 
        "text": [
            "门外风花各自春，空中楼阁画中身。", 
            "而今得结烟霞侣，休管人生幻与真。"
        ], 
        "title": "和宋贞题城南草图原韵", 
        "type": "绝句", 
        "yun": "真"
    }, 
    {
        "author": "李叔同", 
        "era": "近现代", 
        "subtype": "七言绝句", 
        "text": [
            "子夜新声碧玉环，可怜肠断念家山。", 
            "劝君莫把愁颜破，西望长安人未还。"
        ], 
        "title": "轮中枕上闻歌口占", 
        "type": "绝句", 
        "yun": "删"
    }, 
    {
        "author": "李叔同", 
        "era": "近现代", 
        "subtype": "七言绝句", 
        "text": [
            "昨夜星辰人倚楼，中原咫尺山河浮。", 
            "沈沈万绿寂不语，梨华一枝红小秋。"
        ], 
        "title": "昨夜", 
        "type": "绝句", 
        "yun": "尤"
    }, 
    {
        "author": "李叔同", 
        "era": "近现代", 
        "subtype": "七言绝句", 
        "text": [
            "一夜西风蓦地寒，吹将黄叶上栏干。", 
            "春来秋去忙如许，未到晨钟梦已阑。"
        ], 
        "title": "重游小兰亭口占", 
        "type": "绝句", 
        "yun": "寒"
    }, 
    {
        "author": "李叔同", 
        "era": "近现代", 
        "subtype": "七言绝句", 
        "text": [
            "杜宇啼残故国愁，虚名况敢望千秋。", 
            "男儿若论收场好，不是将军也断头。"
        ], 
        "title": "感时", 
        "type": "绝句", 
        "yun": "尤"
    }, 
    {
        "author": "李叔同", 
        "era": "近现代", 
        "subtype": "七言绝句", 
        "text": [
            "收拾残红意自勤，携锄替筑百花坟。", 
            "玉钩斜畔隋家冢，一样千秋冷夕曛。"
        ], 
        "title": "题丁慕琴绘黛玉葬花图", 
        "type": "绝句", 
        "yun": "文"
    }, 
    {
        "author": "李叔同", 
        "era": "近现代", 
        "subtype": "七言绝句", 
        "text": [
            "飘零何事怨春归，九十韶光花自飞。", 
            "寄语芳魂莫惆怅，美人香草好相依。"
        ], 
        "title": "题丁慕琴绘黛玉葬花图", 
        "type": "绝句", 
        "yun": "微"
    }, 
    {
        "author": "李叔同", 
        "era": "近现代", 
        "subtype": "七言绝句", 
        "text": [
            "千秋功罪公评在，我本红羊劫外身。", 
            "自分聪明原有限，羞将事后论旁人。"
        ], 
        "title": "赠津中同人", 
        "type": "绝句", 
        "yun": "真"
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "蟾影上帘端。", 
            "记得同看。", 
            "和他密语到更残。", 
            "不管人间风露重，只管贪欢。", 
            "重凭碧雕阑。", 
            "无限心酸。", 
            "玉楼人去几时还。", 
            "争似窗前明月色，依旧团圆。"
        ], 
        "title": "卖花声 见月有怀", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "何处最魂销。", 
            "雨飘风也飘。", 
            "怕凄凉旅路迢迢。", 
            "几度相思拚闷损，曾瘦到，沈郎腰。", 
            "痴念未全消。", 
            "寄情鸿雁遥。", 
            "算无端又遇娇娆。", 
            "不信欢场空惹恨，记昔日，与今朝。"
        ], 
        "title": "唐多令", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "瓣香心愿人谁识。可以耽孤寂。", 
            "河梁分袂几经秋。剩有梦魂夜夜到妆楼。", 
            "昨宵又被余酲困。一枕香云润。", 
            "觉来无力倚东风。恰似海棠睡起带惺忪。"
        ], 
        "title": "虞美人 其一", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "双镮轻掩无人到。独对菱花晓。", 
            "开奁检点旧鸾笺。怕看鸳鸯两字写盈篇。", 
            "近来莫道心情恶。镜里颜非昨。", 
            "天涯鱼雁又沉沉。忆自楝花开后到而今。"
        ], 
        "title": "虞美人 其二", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "香沉睡鸭黄昏后。", 
            "吹客梦，西风还又。", 
            "把定心儿不想伊，怎抛却，愁时候。", 
            "桃花人面都依旧。", 
            "恨只恨，自寻僝僽。", 
            "眠食因伊不准时，何须待，秋来瘦。"
        ], 
        "title": "拨香灰", 
        "type": "词", 
        "yun": "宥"
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "炉篆香销，筝弦声歇，山房月冷空阶。", 
            "花影扶疏，甚时催上瑶台。", 
            "客愁漫道难消遣，对金风独酌金罍。", 
            "更安排茶灶笔床，陶写幽怀。", 
            "炎荒竟岁长如夏，只榆黄橡紫，秋色佳哉。", 
            "载酒当年，江湖任我徘徊。", 
            "碧云缥缈繁华梦，算人间那有蓬莱。", 
            "盼今生慧业依然，莫更心灰。"
        ], 
        "title": "高阳台", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "脸印红霞，眉含翠黛，见人佯自低头。", 
            "更鬓香风动，翻漾帘钩。", 
            "应是多情缘分，没著处，怎愿干休。", 
            "频来也，无分昼夜，那计春秋。", 
            "休休。", 
            "轻颦浅笑，记逗向郎边，欲去还留。", 
            "念蘅芜回首，梦冷朱楼。", 
            "便有㕙毫千乘，难描得剪水双眸。", 
            "当初错，嗔伊不该，恼乱闲愁。"
        ], 
        "title": "凤凰台上忆吹箫 和漱玉原韵", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "轻粉重施，薄衣初试，西风庭院微凉。", 
            "新妆才罢，何事倚回廊。", 
            "月色梢头独上，褰帘望一片银光。", 
            "寒烟里，离魂正渺，犹自忆潇湘。", 
            "断肠芙蓉帐，烧残绛蜡，爇尽沉香。", 
            "更琼笺万叠，难写琳琅。", 
            "不是侯门如海，也抵得陌路萧郎。", 
            "频相问，天涯无恙，往事已茫茫。"
        ], 
        "title": "满庭芳", 
        "type": "词", 
        "yun": "阳"
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "春归巷陌，烟锁楼台，樽前明月三更。", 
            "带醉相逢。", 
            "钗行细认难明。", 
            "裴航只余狂态，况蓝桥又遇云英。", 
            "游仙梦，与徘徊竟夕，懊恼卿卿。", 
            "长记曾携手处，恨凤箫人远，消息冥冥。", 
            "薄倖而今，休问谁是多情。", 
            "应知缄愁封泪，误几回寄与娉婷。", 
            "空忆着，待何时重答旧盟。"
        ], 
        "title": "声声慢", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "也知客路愁无著，何堪把相思害。", 
            "百计千方，三番两次，多谢檀郎恩爱。", 
            "痴心错怪。", 
            "甚情绪纷披，纠缠难解。", 
            "醉眼颦眉，为谁妆出可怜态。", 
            "几回苍甸紫陌，相将游冶处，蜂蝶妨碍。", 
            "杜宇声中，圆蟾影里，拚得凄凉叵耐。", 
            "低徊往事，叹好景无多，青春不再。", 
            "一段姻缘，愿天公遣派。"
        ], 
        "title": "台城路", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "斜倚薰笼，依旧是月华如水。", 
            "独自个，多时凝伫，恹恹倦睡。", 
            "密约未酬偕老愿，锦机难织回文字。", 
            "算而今，惆怅望江关，人千里。", 
            "清狂态，妾何忌。", 
            "临歧语，君应记。", 
            "奈徽容几日，顿成憔悴。", 
            "佳句错教鹦鹉学，良缘羞把鸳鸯比。", 
            "尽凄凉，含泪拭鲛绡，春风里。"
        ], 
        "title": "其一 满江红", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "潇洒仪容，看此老风流如许。", 
            "长伴得猺花犵鸟，冷猿昏雨。", 
            "傲骨生成翻自笑，吟髭撚断何辞苦。", 
            "算浙东人物本英豪，严光侣。", 
            "君两次，居胡虏。", 
            "吾十载，听蛮语。", 
            "任春风杨柳，玉关难渡。", 
            "倾盖莫忘车与笠，飞觞共醉歌和舞。", 
            "谢多情一幅写黄庭，遗缣素。"
        ], 
        "title": "满江红 其二 黄岩管震民老丈以手书条幅见赠，并嘱为其玉照留题，因谨倚少苏大兄满江红原韵，填此阕报之，即希粲正", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "问苍苍，九十春光，几度月明花媚。", 
            "忆梅雨、翻风梨云，糁雪阴晴天气。", 
            "红树墙头，绿杨楼外，时有鞦韆起。", 
            "空认取，纨扇银筝，细写风流，不似当年人耳。", 
            "更那堪，重重好梦，未得赤绳同系。", 
            "瘦恼菱花，宽憎玉带，冷到青绫被。", 
            "纵有前约在，绯桃莫报秾李。", 
            "叹世间，楸枰一局，毕竟都成儿戏。", 
            "蜗角名轻，蝇头利薄，不敌真真意。", 
            "侠烈今已矣。", 
            "飘零祗应如此。"
        ], 
        "title": "十二时 春忆和陈少苏内兄作", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "海暗云高，看江城，夜夜怒涛争咽。", 
            "灯塔摩天，万古空悬，几度乍明还灭。", 
            "笙歌十里连霄汉，趁一带，舳舻相接。", 
            "更多少风流裙屐，沸烟腾月。", 
            "我也离愁莫说，任数载浮沉，独弹冯铗。", 
            "湖海元龙，豪气消磨，回首不胜凄切。", 
            "来迟已负灯前约，知身外悠悠何物，待归去，扁舟五湖钓雪。"
        ], 
        "title": "花心动 夜游槟城关子角", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "疏枝沉瘦，密瓣浮妍，浅深相称。", 
            "绿意红情，丝丝谱出娇弄影。", 
            "暗觉摇曳风前，似玉容明靓。", 
            "盈尺生绡，寂然长护金镜。", 
            "空忆年时，费柔荑几番排整。", 
            "冶条娇叶，输与兰心蕙性。", 
            "虽有丹青渲染，料化工难并。", 
            "愁对菱花，那堪重赋清景。"
        ], 
        "title": "华胥引 题亡妇素真绣玫瑰花图", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "载酒年年，人间恨，沦落天涯何处。", 
            "争知行乐耳，有银屏紫袖，便须同住。", 
            "织锦封鱼，吹箫引凤，况是深情相顾。", 
            "南国长消受，记偎红拥翠，此生轻负。", 
            "更年少轩昂，风流才艺，任教天妒。", 
            "芳时容易度。", 
            "频搔首，点点飞红雨。", 
            "谁信道，温柔已矣，冷落如斯，梦儿中，都无凭据。", 
            "旧地闻歌舞。", 
            "难禁得，英雄末路。", 
            "问重见，销魂否。", 
            "三生杜牧，准拟佳期休误。", 
            "料应等闲心许。"
        ], 
        "title": "大酺 其一 重到槟城，感填此阕", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "捧读瑶章，知己泪，感入灵犀深处。", 
            "鸳鸯终并命，奈多情谁倩，赤绳系住。", 
            "梦逐香飘，病随秋起，赢得倾城一顾。", 
            "匆匆分手后，算重来玉勒，深恩虚负。", 
            "任红袖新欢，青笺旧约，燕猜莺妒。", 
            "相思愁几度。", 
            "余都是，闷损廉纤雨。", 
            "最可恨，桃花无恙，燕子依然，只人生，杳茫难据。", 
            "旧曲霓裳舞。", 
            "空回首，仙源迷路。", 
            "君为我，伤心否。", 
            "伤心莫问，芳讯天涯虽误。", 
            "尚有襟期如许。"
        ], 
        "title": "大酺 其二 曾瑞熊以词见和，予读之，颇感其意，因叠前韵答之", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "客边听雨，向西窗，剪烛快清谈。", 
            "各有豪情逸致，挥笔兴尤酣。", 
            "此日相逢何处，念同时落魄滞天南。", 
            "怅家山万劫，绿鳞黄耳，信息总难探。", 
            "历尽崎岖世路，但生来傲骨为谁嫌。", 
            "况是钟期既遇，流水奏何惭。", 
            "从此气求声应，喜吾曹，嗜好共酸咸。", 
            "算风流蕴藉，酒狂诗瘦镇相兼。"
        ], 
        "title": "南浦 酬陈少苏谢幼青二兄", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "小别非长别，无事动离情。", 
            "天南地北何限，来往支身轻。", 
            "一路椰风榔月，千里蛮山瘴海，聊以伴行旌。", 
            "唱罢阳关曲，慷慨上征程。", 
            "过淞沪，溯武汉，访洞庭。", 
            "潇湘夜渡，衡阳雁落两三声。", 
            "游子天涯归也，免得倚闾盼望，骨肉慰飘零。", 
            "且喜团圆日，椒酒好频倾。"
        ], 
        "title": "水调歌头 其一 衡阳王剑龙南游三载，与予同事于槟城钟灵中学，此次假归省母，向余索词为别，赋此送之", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "世界原多事，杀气自萧森。", 
            "渐听太平洋上，伐鼓与摐金。", 
            "甚么和平协约，甚么裁军会议，角逐枉操心。", 
            "料得暴风雨，末日快将临。", 
            "试看他，希特勒，史丹林。", 
            "形成壁垒，磨拳擦掌势骎骎。", 
            "谁是人民阵线，谁是法西体系，那肯复沉吟。", 
            "但有匡时愿，共报国仇深。"
        ], 
        "title": "水调歌头 其二 阅报有感", 
        "type": "词", 
        "yun": "侵"
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "雨滴楼头，灯昏街尾，断魂何处。", 
            "汽笛依稀，胡笳隐约，杂几声蛩语。", 
            "椰烟凝碧，随风澹荡，渐觉夜凉如许。", 
            "何须待，云窗水阁，销得一襟残暑。", 
            "狂歌痛饮，豪情未减，犹是少年张绪。", 
            "烛短香残，曲终人散，倚枕寻旧句。", 
            "层层曲槛，珠帘不卷，好把梦魂留住。", 
            "任窗外沙鸥浅渚，自来自去。"
        ], 
        "title": "永遇乐 雨夜即事", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "征途牢落，问当年车笠相逢何处。", 
            "别后离怀何所寄，遥指暮云春树。", 
            "水驿风凉，江城月白，此际欣重遇。", 
            "逢君一笑，几番离合无据。", 
            "依然正学家风，望溪词采，未把儒冠误。", 
            "健笔一枝犹在手，准备诛奸锄蠹。", 
            "叔宝无心，常山有舌，长作蛟龙怒。", 
            "相期他日，腾云更化霖雨。"
        ], 
        "title": "念奴娇 赠方祥丈", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "身世浮云耳。", 
            "偶相逢，流连风月，夸谈门第。", 
            "满腹牢骚无限事，尽入诗情酒意。", 
            "依旧是半生知己。", 
            "慷慨悲歌君莫笑，对娥眉肯洒穷途泪。", 
            "多少恨，付流水。", 
            "宽怀且自寻酣醉。", 
            "尽由他鸡虫得失，易招猜忌。", 
            "天下文章余几辈，耿耿此情何已。", 
            "但剩得千般追悔。", 
            "宿酒零香消未了，又匆匆惜别他乡里。", 
            "相忆诗，从头记。"
        ], 
        "title": "金缕曲 其一 赠沈用宜，倚成容若韵", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "惭愧雕虫技。", 
            "笑依前，萧条羁旅，颓唐暮气。", 
            "料理虚名身后策，稍稍著书而已。", 
            "算今日阅人多矣。", 
            "聚散交疏惟势利，更营营逐逐真无谓。", 
            "君与我，淡如水。", 
            "闲愁消遣知何计。", 
            "且叮咛分题雅咏，邮筒频寄。", 
            "自是诗人相得处，别有一番天地。", 
            "说不尽存亡兴替。", 
            "文化南洲称落后，看风流儒雅凭谁继。", 
            "持此愿，矫时弊。"
        ], 
        "title": "金缕曲 其二 寄金宝陈晴山怡保黄蕴山", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "革命策源地。", 
            "念年时，风流人物，一堂济济。", 
            "斩木揭竿当日事，谁识党人深意。", 
            "廿四载典章咸备。", 
            "各有雄心难尽敛，洒忧时几点新亭泪。", 
            "驱猛兽，排洪水。", 
            "剧怜举世皆魑魅。", 
            "幸频年宣传正义，籍资鼓吹。", 
            "海外机关今散尽，硕果仅存而已。", 
            "况公等都还健在。", 
            "作史惭非牛马走，叹吾生也晚心逾醉。", 
            "搜索遍，枯肠矣。"
        ], 
        "title": "金缕曲 其三 槟城阅书报社刊行廿四周年纪念册，丘明昶主席许生理副主席徵余为编辑，赋此答之，并呈革命前辈吴世荣老丈", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "槟岛停征棹。", 
            "喜将军，乘风破浪，宣威南徼。", 
            "百万侨民迎虎旆，赢得欢声载道。", 
            "看伟绩追踪三保。", 
            "屈指神洲推志士，岂吾闽人物庸中佼。", 
            "任意气，凌燕赵。", 
            "识荆此日嫌非早。", 
            "念天涯留连杯酒，几番歌笑。", 
            "回首半生成败事，何用较量分晓。", 
            "只党国深萦怀抱。", 
            "大好河山终板荡，仗男儿身手须重造。", 
            "有几个，堪同调。"
        ], 
        "title": "金缕曲 其四 槟城喜晤张干之将军，即席赋赠", 
        "type": "词", 
        "yun": null
    }, 
    {
        "author": "李继熙", 
        "era": "近现代", 
        "subtype": null, 
        "text": [
            "飙轮直指江南路，烟波渺淼云天阔。", 
            "旌旂照日，衣冠簇锦，整军待发。", 
            "万里长征，浩歌慷慨，壮怀激烈。", 
            "记华筵祖饯，笑谈尊酒，浑不似，寻常别。", 
            "胜会又逢佳节。", 
            "看归来，锦标谁夺。", 
            "健儿身手，跨高跳远，标枪掷铁。", 
            "还我河山，兴吾国族，端资团结。", 
            "除与君共勉，悠悠此意，向何人说。"
        ], 
        "title": "水龙吟 欢送王景成副总领队统率马来亚华侨健儿赴沪参加第六届全国运动会", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "微波月地，水样流年，浸来都湿。", 
            "觅影偏逢，凉魂步入花路白。", 
            "啼鹃泪尽东风，感离红家国。", 
            "今夜星前，恨天有个人立。", 
            "拾片梨云，算不许玉香遗逸。", 
            "瞒鹦浅坐，怎被暗愁知得。", 
            "千古春怜才子，只沉香亭北。", 
            "小小山楼，让侬来领空色。"
        ], 
        "title": "华胥引 其一 春夜同紫帆，用玉田韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "离鸾院落，月浸柔天，绿春如湿。", 
            "钏响荒唐，梦中记起松腕白。", 
            "十年清夜吹箫，向垂杨江国。", 
            "带露敲扉，睡莺花上惊立。", 
            "帘影摇镫，肯话我生平疏逸。", 
            "沉沉小叹，多恐凉蟾听得。", 
            "便趁一丝香雾，到高楼西北。", 
            "冰透相思，余寒尚在衫色。"
        ], 
        "title": "华胥引 其二 春宵月下忆远，仍用前韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "草长飞莺乱，波平睡鸭知。", 
            "孤村春水夕阳时。", 
            "流出桃花一片自然诗。"
        ], 
        "title": "南歌子", 
        "type": "词", 
        "yun": "支"
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "银鹦一唤花天白。", 
            "犹误西楼澹月。", 
            "小欢断梦付春云，更比玉钗无处觅。"
        ], 
        "title": "春晓曲", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "古帘鹃语吊残菲。", 
            "销愁蕤。", 
            "暗中飞。", 
            "春与词人，小影是游丝。", 
            "花气敝蟾偏做暝，心上月，向天边，分半规。", 
            "东风打门还觅谁。", 
            "满空屏，红折枝。", 
            "名闻梦禁，无端惹鹦鹉沉思。", 
            "卖杏江南，似过一声微。", 
            "今夜阑干秋样冷，吹几片，绿云来，缝笛衣。"
        ], 
        "title": "江城梅花引 和次香韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "湘天万古飞明月，珠光照来波路。", 
            "影外论交，香中写意，曾共灵均心许。", 
            "藏愁不住。", 
            "已销尽幽春，一痕犹露。", 
            "却笑人间，千红冷暖甚情趣。", 
            "乾坤几分清气，算无芳占得，全染襟素。", 
            "恩怨都平，悲欢总澹，花国自成朝暮。", 
            "仙禅合处。", 
            "是空色同修，玉昙琼树。", 
            "夜蹋鱼云，来听瑶瑟语。"
        ], 
        "title": "齐天乐 素心兰，和敦甫韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "但三分困柳，一味催花，尽日冥迷。", 
            "吹罢阑干絮，任和烟染出，未是晴丝。", 
            "西泠绿杨天窄，呼泊画船时。", 
            "想桃片流来，猩红透涨，鸭碧平堤。", 
            "霏微。", 
            "带愁远，记问酒前村，湿了青旗。", 
            "却掩楼窗卧，自梨云去后，诗梦难飞。", 
            "无人紫苔庭院，屐响不知谁。", 
            "写分外沉沉，重帘不卷双燕归。"
        ], 
        "title": "忆旧游 社题春雨二首 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "正深霏损柳，腻涨添桃，湿尽秋千。", 
            "织出帘丝路，便愁宽尽贮，梦窄难穿。", 
            "江南旧家门巷，闻道有啼鹃。", 
            "猛记起清愁，过骢燕陌，回雁吴船。", 
            "华年。", 
            "暗中度，想珠箔飘灯，罗帐飘烟。", 
            "一样瞢腾去，料妆楼玉困，也只思眠。", 
            "飞台没人来倚，犹问卖花钱。", 
            "奈春影都无，万红身世离恨天。"
        ], 
        "title": "忆旧游 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "记旗亭唤酒，江国吹箫，画舸春涯。", 
            "生怕新烟上，被绿杨勾引，半角楼遮。", 
            "南朝四百余寺，无处不飞花。", 
            "更信马嘶香，和莺证梦，黄四娘家。", 
            "偏差。", 
            "恨天债，为万里游仙，诗鬓将华。", 
            "一样闲门巷，少红肩卖杏，素手分茶。", 
            "茜裙远远飘蝶，错认旧宫斜。", 
            "待说与东风，今年燕子迟到些。"
        ], 
        "title": "忆旧游 清明，和家大人韵二首 其三", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "怎蘼芜似水，浸透春愁，软绿无涯。", 
            "莫倚飞台望，但游丝飏暖，莺界全遮。", 
            "东风万里诗梦，沿路访梨花。", 
            "怕燕子重来，名闻影隔，不认卢家。", 
            "还差。", 
            "悼芳稿，付小院鹃红，私哭年华。", 
            "禅榻分新火，道情天醒后，味只思茶。", 
            "百蛮纵有微雨，休问酒旗斜。", 
            "拚闷掩鸳楼，江南更比春远些。"
        ], 
        "title": "忆旧游 其四", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "记鬉银络马，臂锦鞲鹰，浅陌闲坊。", 
            "斜照花阴坐，解单衫紫窄，细数金创。", 
            "苔边几度春雨，湿了绿沉枪。", 
            "叹煮酒青梅，缚弓红竹，回首全荒。", 
            "沙场。", 
            "醉曾卧，更玉帐谈兵，月影刀光。", 
            "旧隐南山远，剩灞亭风雪，残梦飞凉。", 
            "伏波万古祠庙，裹革换来香。", 
            "又惹起灵均，湘天一碧招国殇。"
        ], 
        "title": "忆旧游 悼云筱廷总戎", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "飞出一帆轻。", 
            "远阁如汀。", 
            "西湖到了玉田生。", 
            "来吊三生飘泊处，水瘦花冥。", 
            "名字满春泠。", 
            "句写鸥曾。", 
            "白云无恙古今情。", 
            "小影绿波还认得，也似前清。"
        ], 
        "title": "卖花声 紫帆梦中得湖心一片白云生句，寤而足成此调。白云者，玉田生词集名，西湖又生钓游之所，此七字中大有因缘在，依原韵和之 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "万感比前轻。", 
            "平远沙汀。", 
            "词仙秋泪忽潮生。", 
            "旧事伤心天水碧，玉笛吹冥。", 
            "一派好西泠。", 
            "歌舞销曾。", 
            "湖山多故为多情。", 
            "换了当年南渡样，早是皇清。"
        ], 
        "title": "卖花声 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "猩片流桃，寄芳句不似，宫沟红叶。", 
            "波路双桨停敲，蘋边坐清绝。", 
            "人更在江南那处，想微雨画桥闻鴂。", 
            "泪帕香销，歌桡事倦，来对花说。", 
            "漫催剪鹦嘴单衫，早闲过山城踏青节。", 
            "休问半生春影，剩风前飞荚。", 
            "重梦到垂杨旧岸，有浣纱玉手如雪。", 
            "羡煞溪里鸳鸯，白头无别。"
        ], 
        "title": "琵琶仙 春江忆远，用白石老仙原韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "乌衣旧国。", 
            "感百年初遇，春寒奇劫。", 
            "已过踏青时候，恁地小园晴未彻。", 
            "杏雨封巢，梨云堆巷，蓦比人间路还窄。", 
            "说与卢家，莫愁知道，此日也愁绝。", 
            "东风漫冷栖香骨。", 
            "看离魂几队，双双心热。", 
            "胜似楼中赋生别。", 
            "多故池塘，薄福帘拢，本难消得。", 
            "证到花天，者般同命，更有万红一窟。"
        ], 
        "title": "春云怨", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "东风乍起。", 
            "猛皱碧一池，干卿何事。", 
            "梦醒小楼，昨夜春寒，模糊记。", 
            "悄然桃浪浮花至。", 
            "几片入渔娃网里。", 
            "卷帘才信，通宵腻雨，酿愁无际。", 
            "弓履湔裙曾到，坐沙上、惹得鸳鸯惊避。", 
            "鸥白鸭红，第一难忘侬乡里。", 
            "锦帆总有天涯意。", 
            "送尽了南朝帝子。", 
            "防他又误离人，画船去矣。"
        ], 
        "title": "绛都春 社题春水二首 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "潮痕蹙缆。", 
            "乍涨绿到门，移楼临岸。", 
            "柳底路沉，花外天宽，春声乱。", 
            "桃家姊妹离魂远。", 
            "洗剩粉南朝香怨。", 
            "一莺啼水，恨鸥占了，落红恩眷。", 
            "流断华年不转，对芳影、私替浣纱人叹。", 
            "松雪溅涛，画舫浑高瞒堤半。", 
            "江乡鱼价年年贱。", 
            "记柁阁香炊午饭。", 
            "别来新翠苔矶，锦鸳睡暖。"
        ], 
        "title": "绛都春 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "鱼天始翠。", 
            "见四尺画篷，和云飘起。", 
            "桃片压香，倒浸红楼，沉沉地。", 
            "斜阳染绿浑如醉。", 
            "认万古春愁影子。", 
            "紫萍来往，似寻不到，小桥原位。", 
            "重倚。", 
            "垂杨唤渡，便人语吹过，隔江都细。", 
            "住在镜中，让与渔娃，闲梳髻。", 
            "五湖负了鸳边誓。", 
            "甚日办诗船行李。", 
            "十年花样飘零，听莺听水。"
        ], 
        "title": "绛都春 重赋春水", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "人生怎不蛮天住。", 
            "便春也忘归去。", 
            "破例东风浑借与。", 
            "饧箫得意，酒旗增价，一倍江南趣。", 
            "慢将首夏清和付。", 
            "蝶梦翻新踏青处。", 
            "万艳离魂还有主。", 
            "绿添莺界，红销鹃国，赚了梨花雨。"
        ], 
        "title": "青玉案 闰三月，和家大人原韵", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "绿股分钗，素肌同帐，蛎粉墙阴无数。", 
            "桃叶江南，木兰塞北，离恨者回都补。", 
            "团圆别样，应省识东皇心苦。", 
            "一窝儿倚玉搓香，旧家门巷曾遇。", 
            "真个把二乔深贮。", 
            "不字也双栖，锁春前度。", 
            "湘水三妃，骊山五队，添足十眉图谱。", 
            "青溪照影，认多少小姑居处。", 
            "叹花天命寡千红，美人迟暮。"
        ], 
        "title": "百宜娇 十姊妹花", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "万花呼恨起。", 
            "料他都怪，词人多事。", 
            "如梦青春，一半有头无尾。", 
            "撇却芙蓉旧主，问倩女先归何意。", 
            "涛井腻。", 
            "东风肠断，扫眉才子。", 
            "忏空玉劫香年，吊痴碧蟾天，苦红鹃地。", 
            "惯写伤心，连累衍波笺纸。", 
            "准备乌丝横幅，更去替南朝消泪。", 
            "江雨里。", 
            "来询蒋山家世。"
        ], 
        "title": "玉漏迟 题次香悼亡草，即送其游白门", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "龙祠箫鼓黄昏，看看又上珠潭月。", 
            "碧云桑路，双鸠似悔，那回轻别。", 
            "著甚乾忙，牧童懒向，夕阳吹笛。", 
            "叹年光暗里，嫩晴瞒住，已催近梅天节。", 
            "江影才堪一尺。", 
            "候春潮杳无消息。", 
            "野桥急溜，遮头破伞，画中空忆。", 
            "花尽都拚，千红并命，求他绿活。", 
            "便将他活绿，减公两鬓，一丝丝白。"
        ], 
        "title": "水龙吟 榕城望雨词二首，和家大人 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "闰春不闰春寒，艳阳醉恋千红住。", 
            "龟痕坼碧，虹身闭赤，漏嫌娲补。", 
            "馌妇心情，此时更比，凤楼人苦。", 
            "讶楝风暗尽，梅霖须到，偏万股晴丝误。", 
            "骊梦珠宫正午。", 
            "锁灵泉飞来无路。", 
            "城阴闻叹，绿蓑影过，金茸翠亩。", 
            "绀幰星言，笺天独立，杏花深处。", 
            "约阿香睡醒，蓉塘踏水，唤痴龙去。"
        ], 
        "title": "水龙吟 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "柳天明月梅天雨，黄了苏州。", 
            "绿了扬州。", 
            "君到江南不许愁。", 
            "翻思那日经行处，红板桥头。", 
            "白板扉头。", 
            "有个萧娘尚在不。"
        ], 
        "title": "采桑子 送紫帆入吴", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "杨丝柳丝桥复桥。蘋叶蘋花潮复潮。", 
            "红楼月子高复高。吴娃艇子摇复摇。"
        ], 
        "title": "字字双", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "正人在乱红飞处。", 
            "添个啼鹃，小帘朱户。", 
            "此际江南，落花时节甚情绪。", 
            "送侬几度。", 
            "也输到侬来作主。", 
            "卖杏街楼，空阅尽年年春雨。", 
            "同去。", 
            "趁章台倦舞，最惜白家樊素。", 
            "天涯一路。", 
            "齐料理翠筵尊俎。", 
            "慢腾腾行马关河，静悄悄离鸾院宇。", 
            "只密写东皇，遗爱绿阴千树。"
        ], 
        "title": "长亭怨 社题饯春 其一", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "枉分付万红遮路。", 
            "鹃国楼台，影儿曾贮。", 
            "春似佳朋，尊前易散总难聚。", 
            "要随伊去。", 
            "访天外桃花倩女。", 
            "水远山长，试借问君家何处。", 
            "芳句。", 
            "把莺恩蝶爱，题满绿阴窗户。", 
            "沉沉院宇。", 
            "只不合单留愁住。", 
            "想画舫湾到苏堤，蓦几阵东风呼渡。", 
            "乍闲了游人，长日来修花谱。"
        ], 
        "title": "长亭怨 其二", 
        "type": "词", 
        "yun": null
    }, 
    {
        "author": "易顺鼎", 
        "era": "近现代", 
        "subtype": null, 
        "text": [
            "漫天絮。", 
            "漫天絮。", 
            "水远山长飞不住。", 
            "遮却高楼恨易生，不如遮却春归路。"
        ], 
        "title": "章台柳", 
        "type": "词", 
        "yun": null
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "耄年治圃胜传经，憩息园林作菜亭。", 
            "径直蔬方类我性，叮咛小子记模型。"
        ], 
        "title": "菜亭", 
        "type": "绝句", 
        "yun": "青"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "季园盛事渺谁论，雪浪名湖义孰存。", 
            "搜葺遗亭供眺览，长沙题额妙探原。"
        ], 
        "title": "存雪亭", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "亭东一带水村连，稼穑閒观自在天。", 
            "可奈频年增税敛，世间最苦力耕田。"
        ], 
        "title": "观稼亭", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "道是前朝太守女，入山得道早成仙。", 
            "台空遗址今犹在，驾鹤曾传入洞天。"
        ], 
        "title": "女仙台", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "台筑萧山近水滨，年年邑令祭江神。", 
            "鲚珍入贡知鱼美，更喜烹鲜宴客宾。"
        ], 
        "title": "祭江台", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "垛称六射气淩云，尚武由来不尚文。", 
            "叹息暴秦张毒燄，儒生坑陷并书焚。"
        ], 
        "title": "六射垛", 
        "type": "绝句", 
        "yun": "文"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "渭阳垂钓访遗贤，姜尚皤皤忆大年。", 
            "漫说江滨台是否，英雄风骨自高骞。"
        ], 
        "title": "钓台村", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "橐载昭关竟入吴，英雄气短志无渝。", 
            "吹箫乞食谁知己，落日悲歌泪洒芦。"
        ], 
        "title": "胥歌村", 
        "type": "绝句", 
        "yun": "虞"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "阴阳妙理孰探源，风鉴由来郭璞尊。", 
            "蔓草荒烟寻旧址，相传遗宅在长村。"
        ], 
        "title": "郭璞宅", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "巧匠公输奉若神，长村遗宅溯传薪。", 
            "寻常机笋多穿凿，架木谁能步后尘？"
        ], 
        "title": "公输遗宅", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "季子高风孰许攀，逊耕让畔马鞍山。", 
            "芙蓉湖水资输溉，遗迹犹寻陇亩间。"
        ], 
        "title": "季子耕处", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "避乱居江习礼村，倪公风雅品尤尊。", 
            "工诗善画称高士，馆筑停云忆旧轩。"
        ], 
        "title": "倪高士旧居", 
        "type": "绝句", 
        "yun": "元"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "高士胸襟本卓然，经营别墅爱林泉。", 
            "搜罗风景归诗画，吟写陶情类辋川。"
        ], 
        "title": "倪高士别墅", 
        "type": "绝句", 
        "yun": "先"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "东坡遗迹遍江山，抱月飞仙任往还。", 
            "别墅高风何处觅？碑镌田舍绝尘寰。"
        ], 
        "title": "苏墅", 
        "type": "绝句", 
        "yun": "删"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "一墩屹立在前周，庙立姬光忆旧游。", 
            "赛会迎神昭信仰，登临凭吊足千秋。"
        ], 
        "title": "姬墩", 
        "type": "绝句", 
        "yun": "尤"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "伞墩湖水列西东，万树梅花香雪中。", 
            "垂吊吴王公子墓，珊瑚洞口夕阳红。"
        ], 
        "title": "伞墩", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "广植寒梅万树纷，墩高花影黯斜曛。", 
            "地多瓶缶前朝物，道是韩公驻宋军。"
        ], 
        "title": "梅花墩", 
        "type": "绝句", 
        "yun": "文"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "湛母曾师得道真，群妖剑斩术通神。", 
            "青旸沿袭旌阳号，仙去墩遗渺隔尘。"
        ], 
        "title": "道成墩", 
        "type": "绝句", 
        "yun": "真"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "一圩围水小桥通，景物清幽迥不同。", 
            "高耸土丘形似笠，名传朱子读书中。"
        ], 
        "title": "读圩", 
        "type": "绝句", 
        "yun": "东"
    }, 
    {
        "author": "沙曾达", 
        "era": "近现代", 
        "subtype": "七言绝句", 
        "text": [
            "龙见为霖喜美谭，相传南漍有深潭。", 
            "乡民祈祷昭灵应，鳞爪斑斑五色参。"
        ], 
        "title": "龙潭", 
        "type": "绝句", 
        "yun": "覃"
    }, 
    {
        "author": "李叔同", 
        "era": "近现代", 
        "subtype": "五言律诗", 
        "text": [
            "文字联交谊，相逢有宿缘。", 
            "社盟称后学，科第亦同年。", 
            "抚碣伤禾黍，怡情醉管弦。", 
            "西湖风月好，不慕赤松仙。"
        ], 
        "title": "孤山归寓，成小诗书扇，贻王海帆先生", 
        "type": "律诗", 
        "yun": "先"
    }, 
    {
        "author": "李叔同", 
        "era": "近现代", 
        "subtype": "五言律诗", 
        "text": [
            "感慨沧桑变，天边极目时。", 
            "晚帆轻似箭，落日大如箕。", 
            "风倦旌旗走，野平车马驰。", 
            "河山悲故国，不禁泪双垂。"
        ], 
        "title": "登轮感赋", 
        "type": "律诗", 
        "yun": "支"
    }, 
    {
        "author": "李叔同", 
        "era": "近现代", 
        "subtype": "五言律诗", 
        "text": [
            "世界鱼龙混，天心何不平？", 
            "岂因时事感，偏作怒号声。", 
            "烛尽难寻梦，春寒况五更。", 
            "马嘶残月堕，笳鼓万军营。"
        ], 
        "title": "到津次夜，大风怒吼，金铁皆鸣，愁不成寐", 
        "type": "律诗", 
        "yun": "庚"
    }, 
    {
        "author": "李叔同", 
        "era": "近现代", 
        "subtype": "五言律诗", 
        "text": [
            "人生如梦耳，哀乐到心头。", 
            "洒剩两行泪，吟成一夕秋。", 
            "慈云渺天末，明月下南楼。", 
            "寿世无长物，丹青片羽留。"
        ], 
        "title": "题梦仙花卉横幅", 
        "type": "律诗", 
        "yun": "尤"
    }, 
    {
        "author": "李叔同", 
        "era": "近现代", 
        "subtype": "七言律诗", 
        "text": [
            "姹紫嫣红不耐霜，繁华一霎过韶光。", 
            "生来未藉东风力，老去能添晚节香。", 
            "风里柔条频损绿，花中正色自含黄。", 
            "莫言冷淡无知己，曾有渊明为举觞。"
        ], 
        "title": "咏菊", 
        "type": "律诗", 
        "yun": "阳"
    }, 
    {
        "author": "李叔同", 
        "era": "近现代", 
        "subtype": "七言律诗", 
        "text": [
            "帘衣一桁晚风轻，艳艳银灯到眼明。", 
            "薄倖吴儿心木石，红衫娘子唤花名。", 
            "秋于凉雨燕支瘦，春入离弦断续声。", 
            "后日相思渺何许，芙蓉开老石家城。"
        ], 
        "title": "帘衣", 
        "type": "律诗", 
        "yun": "庚"
    }, 
    {
        "author": "李叔同", 
        "era": "近现代", 
        "subtype": "七言律诗", 
        "text": [
            "春风几日落红堆，明镜明朝白发摧。", 
            "一颗头颅一杯酒，南山猿鹤北山莱。", 
            "秋娘颜色娇欲语，小雅文章凄以哀。", 
            "昨夜梦游王母国，夕阳如血染楼台。"
        ], 
        "title": "春风", 
        "type": "律诗", 
        "yun": "灰"
    }, 
    {
        "author": "李叔同", 
        "era": "近现代", 
        "subtype": "七言律诗", 
        "text": [
            "醉时歌器醒时迷，甚矣吾衰慨凤兮。", 
            "帝子祠前芳草绿，天津桥上杜鹃啼。", 
            "空梁落月窥华发，无主行人唱大堤。", 
            "梦里家山渺何处，沈沈风雨暮天西。"
        ], 
        "title": "醉时", 
        "type": "律诗", 
        "yun": "齐"
    }, 
    {
        "author": "李洸", 
        "era": "近现代", 
        "subtype": null, 
        "text": [
            "岸随帆转水没髁，两峡如削一江锁。", 
            "上有千年苍虬盘，乍惊微霰月初堕。", 
            "黄鹄不渡云渐稀，饥肠历鹿转炙輠。", 
            "有酒不饮底成欢，因人成事计应左。", 
            "何当起拍洪崖肩，苍梧已落掌中颗。"
        ], 
        "title": "端州峡", 
        "type": "古风", 
        "yun": "哿"
    }, 
    {
        "author": "李洸", 
        "era": "近现代", 
        "subtype": null, 
        "text": [
            "拘儒诵数奇，宁论指不至。", 
            "道使下士闻，其祻在文字。", 
            "狂狷好自持，独骋濠濮思。", 
            "䫉华心则枯，回薄伤气类。", 
            "傲骨汝生成，敢谓不才弃。", 
            "所哀百无端，何止逼生事。", 
            "直欲逃空谷，漆园悔刻意。", 
            "一夕披肺肝，骚坛各树帜。", 
            "世短意恒多，细嚼馀酸味。"
        ], 
        "title": "与毅生仙根夜谈和展堂先生韵", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "踪迹有从违，南北五载别。", 
            "泥饮众偏嗜，孤吟独尔绝。", 
            "侧身向天地，俛仰谁与说。", 
            "才丰世所忌，齿刚理则折。", 
            "尊显多阘茸，志士遁岩穴。", 
            "嗟君昴藏驱，中怀亮激烈。", 
            "愿言长相葆，松柏有劲节。", 
            "路傍昨邂逅，泥滑妨车辙。", 
            "以我满胸泪，触君情内热。", 
            "去岁秋阻冬，阮爽逃曲蘖。", 
            "怃乱复伤离，坐对定呜咽。", 
            "薄书叹沈迷，神形惧歇灭。", 
            "腹馁倘寻君，一尊酹江月。"
        ], 
        "title": "白门邂逅林庚白治酒逆旅", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "结屋映林樾，众绿纷披眼。", 
            "楼高列三楹，轩窗豁四面。", 
            "杂选盛花药，閒逸寄书卷。", 
            "晚意此端居，晨兴一顾眄。", 
            "赁庑敢求广，但取足回旋。", 
            "兴来抚浊醪，事去远时彦。", 
            "乃知常惺惺，不如醉意远。", 
            "吾庐诚可爱，野外人事罕。", 
            "平生念友心，翘首眺星汉。"
        ], 
        "title": "消夏杂诗（以远林暑气薄为韵） 其一", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "夙昔村居日，归如鸟投林。", 
            "放意在水石，逭暑适层阴。", 
            "狂歌破冥寂，有酒自酌斟。", 
            "绕门水周堂，翩然巾影深。", 
            "忽忽逾十稔，迢迢游子吟。", 
            "追凉池边树，谈玄物外心。", 
            "亲旧几零落，尘鞅递升沉。", 
            "丈夫贵自适，结交恐不任。", 
            "腐鼠宁相嚇，刎颈古所钦。", 
            "卓哉钟子期，千载有知音。"
        ], 
        "title": "消夏杂诗（以远林暑气薄为韵） 其二", 
        "type": "古风", 
        "yun": "侵"
    }, 
    {
        "author": "李洸", 
        "era": "近现代", 
        "subtype": null, 
        "text": [
            "寝迹混蓬蒿，岁月背人去。", 
            "穷巷谁过我，茫茫即前路。", 
            "何不事干谒，恐或乖出处。", 
            "瘏马讵不前，枯鱼宁失所。", 
            "岂为稻梁谋，直以亲老故。", 
            "立身当磨砺，以此敌劳苦。", 
            "不见朱门客，进退易失据。", 
            "所以荣辱乘，不辞屠狗伍。", 
            "我志苟求伸，道本有宗主。", 
            "默然念来者，清泠忘酷暑。"
        ], 
        "title": "消夏杂诗（以远林暑气薄为韵） 其三", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "万物皆向明，花草足见意。", 
            "一花贮清供，一草窗前植。", 
            "密叶交葳蕤，疏枝拂蔽翳。", 
            "亦有百丈松，使之就小器。", 
            "结根本无地，面盘欲攫势。", 
            "东郊敛暝色，南海标閒气。", 
            "莫言些子景，不与兴废事。", 
            "观物得自然，冲淡寡名利。"
        ], 
        "title": "消夏杂诗（以远林暑气薄为韵） 其四", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "一昨家书至，忽然惨不乐。", 
            "潦水春夏淹，觖望期早穫。", 
            "辛苦耒耜人，旦夕委沟壑。", 
            "我家本务农，宁同糜好爵。", 
            "瓶粟叹屡空，园蔬久零落。", 
            "所以每饭时，不忘甘藜藿。", 
            "岂但山河改，渐以交亲薄。", 
            "无语慰骨肉，相见尽杯杓。"
        ], 
        "title": "消夏杂诗（以远林暑气薄为韵） 其五", 
        "type": "古风", 
        "yun": "药"
    }, 
    {
        "author": "李洸", 
        "era": "近现代", 
        "subtype": null, 
        "text": [
            "士气一以携，孤怀浩无托。", 
            "晼晚引中年，惊如夜飞鹄。", 
            "黄尘逐车毂，白眼憎楼阁。", 
            "更纵九回肠，放情酒与药。", 
            "所遇宁不欢，故交尚漂泊。", 
            "因思华管俦，相对岂不乐。", 
            "得钱辄复散，要名肯受缚。", 
            "江头声自吞，计日息而作。", 
            "坐畏妻孥对，尤嫌简书恶。", 
            "此意谁可喻，终当问海若。"
        ], 
        "title": "冬日置酒吹万楼鹤亭仙根心一湘碧希颖鲁柯康侯佟绍弼韶卿毅孙过集", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "灌园安可老，闭户嘿相与。", 
            "因之骋百虑，悠悠极今古。", 
            "生才必有用，吾意徒虚语。", 
            "汝既不解人，人曷由解汝？", 
            "同游一世间，如机相需杼。", 
            "机杼偶然值，人情有去取。", 
            "彼苍不足恨，物我祗尔许。", 
            "埼礒世路多，丈夫贵自处。"
        ], 
        "title": "灌园两首示黄永雩 其一", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "寒月冷在隅，层轩照独迥。", 
            "良友既怀归，祗此形与影。", 
            "零梦挂江湖，中宵尚耿耿。", 
            "入户曾怅惘，槎枒及胸领。", 
            "人生木无情，情生在俄顷。", 
            "以彼皎皎姿，适兴扰扰并。", 
            "物固无臧否，爱憎逼异境。", 
            "爱积足销骨，去慢憎自省。", 
            "何如游寸衷，直置万仞顶。", 
            "芳风动远音，所得惟寂静。"
        ], 
        "title": "灌园两首示黄永雩 其二", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "灵气吐海壖，酒颜照杯斝。", 
            "抱瓮沥馀春，孔宾遁牖下。", 
            "三载亲杖屡，东南支风雅。", 
            "一代如皋叟，大声振喑哑。", 
            "岭峤盛文儒，万钧入陶冶。", 
            "说诗梦解颐，论道广倾座。", 
            "颙园美林木，越台秀而野。", 
            "宾主得益彰，气类天所假。", 
            "花甲才逾五，难老期纯嘏。", 
            "且复置兴亡，掌故供挦扯。", 
            "一日命壶浆，玄发面渥赭。", 
            "曲廊呼月满，孤壑引云泻。", 
            "朋尊北海狂，苍髯花间惹。", 
            "湖海寄閒踪，坚贞比松槚。"
        ], 
        "title": "寿冒鹤亭六十五生日", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "天字有明晦，浮云来复去。", 
            "生世遘千艰，撄心澄万虑。", 
            "非无物情好，烟霞疾己痼。", 
            "郁郁且奚适，栖栖向道路。", 
            "每念同门友，高轩肯我顾。", 
            "结交重意气，淹忽成旦暮。", 
            "愿意化鸿鹄，骞举倘一遇。"
        ], 
        "title": "寄怀余习之广州陈槃庵北平", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "繁星罗前槛，嘉树荫后宅。", 
            "诗书敦夙好，尊酒永今夕。", 
            "眼明见新诗，喜同得佳客。", 
            "隽语戛霄汉，清音出金石。", 
            "抗手刘与何，奴仆命二麦。", 
            "两张一前死，八十称无敌。", 
            "榄溪灵秀窟，往往钟巾帼。", 
            "吾家有此才，使我动心魄。", 
            "愿骋绝足尘，更埽飞云迹。", 
            "刻意穷幽眇，取境淡以逸。", 
            "一读一累欷，万夫为辟易。"
        ], 
        "title": "琼宜女侄和余夜楼居四律赋此励之", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "华灯照流黄，楼高林木静。", 
            "坐对忘宵深，一瓯啜苦茗。", 
            "与子说平生，忧乐杂俄顷。", 
            "各有泪如江，要使沧江溟。", 
            "汝本嵚崎人，置我在何等。", 
            "仗剑游四方，驰情中带整。", 
            "珠玉靡好怀，在衣愿为领。", 
            "众生本无尽，倏现庄严境。", 
            "慷慨送君行，众星尚耿耿。"
        ], 
        "title": "何觉夫自顺德拿舟过访宿红棉书屋翌日送归", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "束发事远游，结交少年时。", 
            "眼底应刘尽，天南有孑遗。", 
            "清狂岂极哀，独漉无穷期。", 
            "宁拂诗书好，庶几或念之。", 
            "讲堂邻马队，祖谢欲何为。", 
            "才美故自惜，情深倘一移。", 
            "唇焦舌犹存，未觉吾身微。", 
            "韩陵石可语，迥望精魂驰。"
        ], 
        "title": "简邹海滨校长", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "海澨惯游地，岁可三五至。", 
            "山横作浅绛，水静积深翠。", 
            "入夜转溟濛，鱼龙万态恣。", 
            "天半隐飞阁，灯月颇难识。", 
            "赪雾连朱霞，明珠百川媚。", 
            "景物渺愁予，不忍稍平视。", 
            "边衅一以启，真悔珠崖弃。", 
            "嗟彼齁睡人，移伤非我类。", 
            "冠盖满坑谷，邦家苦珍瘁。", 
            "谁知逋逃薮，反以资福利。", 
            "坐叹林文忠，宁料今日事。", 
            "展转心内焚，邓林杂涕泗。", 
            "生民在涂炭，谁为衽席致。", 
            "一夕披肝胆，楚越泯同异。", 
            "悠悠百年梦，慷慨同揽辔。"
        ], 
        "title": "过孙仲瑛九龙山居望香港有作", 
        "type": "古风", 
        "yun": "寘"
    }, 
    {
        "author": "李洸", 
        "era": "近现代", 
        "subtype": null, 
        "text": [
            "历境取艰辛，会心在冥契。", 
            "万象骤生灭，稍纵即已逝。", 
            "陶野孟郊新，兼之殊绝诣。", 
            "真体气内充，老至律渐细。", 
            "所以论诗旨，不矜小巧慧。", 
            "忆我交君久，斗韵森们闭。", 
            "空潭泻古春，得句剧妍丽。", 
            "漂泊转西南，蜀黔游积岁。", 
            "归媵诗百篇，坐对揽悲涕。", 
            "君骋绝足尘，我苦匏瓜系。", 
            "六籍悬天壤，辣手凿胸胃。", 
            "惜哉君畏酒，曷由荡荫翳。", 
            "万壑隔苍梧，群峰荣睥睨。", 
            "字字裂精诚，诚言动微睇。"
        ], 
        "title": "寄吕芳子诗集", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "威凤翔九霄，芳草寻百步。", 
            "俛仰天则高，局舛地则厚。", 
            "黋黋一石才，直谅真吾友。", 
            "忠信言可念，安道颜以瘦。", 
            "横逆适和来，委巷宁云陋。", 
            "豪气雄万夫，骇汗奔如吼。", 
            "持以论功罪，恐在千秋后。", 
            "平生抱膝吟，钟鸣梃以扣。", 
            "降志而辱身，无私自帱覆。", 
            "区区论黑白，庄周讵在宥。", 
            "愿言长相思，江海倘解后。"
        ], 
        "title": "答余心一", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "野渡迷春水，云秋涨晓烟。", 
            "南屏好风物，疑泛剡溪船。", 
            "桥北柳条直，山南莺语圆。", 
            "重来秋色老，臣甫哀江南。"
        ], 
        "title": "重过南屏乡", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "削迹邈荒坰，姓字久埋没。", 
            "斜日鸣孤蒲，思君两轸结。", 
            "海上蜃为楼，楼前山吐月。", 
            "怀此足览眺，游思遂激发。", 
            "君有才如江，万态供荡决。", 
            "君有气如虹，忠愤不可遏。", 
            "昔当开国际，艰难独磐折。", 
            "星霜凋两鬓，南北合一彻。", 
            "丑虏肆鲸吞，山河成割裂。", 
            "陇蜀载驰驱，秣陵见风骨。", 
            "文章虽小技，自写肠内热。", 
            "吉人辞尚寡，多言气恐苶。", 
            "谋国与谋篇，存诚两横绝。", 
            "黄州感流亡，杜陵垂老别。", 
            "我生值丧乱，三叹涕欲雪。", 
            "煌煌七哀诗，𠅥王等滕薛。", 
            "偶获闻绪论，如聆广长舌。", 
            "君诗系兴亡，忧患众甫阅。", 
            "穷冬瀰瑾户，念友茹饥渴。", 
            "长谣与君同，庶几叙契阔。"
        ], 
        "title": "寄李仙根参政", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "故里眷高躅，回望旌义坊。", 
            "制作颇侔古，规模殊矞皇。", 
            "雕甍耸层堞，画桷飘短枋。", 
            "金石工刻画，车马古冠裳。", 
            "文字裂精诚，楹帖披琳琅。", 
            "拾级趋闬闳，拂翼双翱翔。", 
            "镌兽翘足陆，桴鼓森两傍。", 
            "作者纪岁月，有明正统创。", 
            "色泽班陆离，匠巧折毫芒。", 
            "漂摇经风雨，矗立端以庄。", 
            "伟哉梁武祠，岿然鲁灵光。", 
            "尚义固所难，愿兹理不常。", 
            "饥溺今满眼，逐利纷若狂。", 
            "徘徊坊路隅，喟恻摧心肝。"
        ], 
        "title": "村居咏怀古迹八首 其一 旌义坊", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "纲常久沉霾，道路满盗贼。", 
            "套套一世间，何处吊毅魄。", 
            "村南烈女祠，历岁踰五百。", 
            "烈女乌头娘，读史我心恻。", 
            "忆昔景泰初，削乱榄山值。", 
            "跳梁骤劫女，霜刃挟威逼。", 
            "百般百不可，辗转东亭驿。", 
            "其时势将粥，女请以苑易。", 
            "日莫援我刀，听卖嗔目斥。", 
            "我岂令汝卖，人莫由买得。", 
            "旁观为解说，赎命反尔宅。", 
            "引颈竟受刃，天乎此悍卒。", 
            "至今罔州草，血化长宏碧。", 
            "游魂既为厉，天地亦变色。", 
            "悠悠榄山河，邈邈崖门隔。", 
            "烈女祠前水，呜咽朝复夕。", 
            "烈女墓前树，偃蹇松与柏。", 
            "万物有贞性，天独予巾帼。", 
            "乃知烈女心，坚刚比金石。", 
            "白沙止迁墓，长吁隳四尺。", 
            "泰泉悯烈辞，一读三叹息。"
        ], 
        "title": "村居咏怀古迹八首 其二 萧烈女祠", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "寒泉委榛莽，斜径逶云麓。", 
            "驼岭盛梅花，觱沸宛在目。", 
            "我来亟无掌，芳冽不盈掬。", 
            "残碣三字篆，作者传独漉。", 
            "幽姿荡林影，颢气透岩瀑。", 
            "稍憩挹馀润，坐久涤尘俗。", 
            "废寺一牛鸣，荒井苔花斸。", 
            "不留片瓦覆，单闻松风护。", 
            "成毁会有时，风雅倘相续。", 
            "世无吴荫之，饮水从满腹。"
        ], 
        "title": "村居咏怀古迹八首 其三 梅花泉", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "野寺荒徼外，冥漠钟磐疏。", 
            "脩竹接畦塍，丑石卧薪樗。", 
            "西山蓄苍翠，海眼生庭芜。", 
            "破掾上可赌，法物羌无馀。", 
            "戒坛泣龙象，哀草吊蟪蛄。", 
            "欲扪璧题字，剥落多模糊。", 
            "昔闻海潮音，今留山泽癯。", 
            "俯仰逐尘埃，漂转成邱墟。", 
            "独念舍宅人，千载累唏嘘。"
        ], 
        "title": "村居咏怀古迹八首 其四 开元寺", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "名贤有遗构，诗社近咫尺。", 
            "门第纵非旧，犹傍大宽里。", 
            "斋壁通奥窔，榆柳接烟水。", 
            "引潴流堂北，种荷满芳沚。", 
            "经营极惨淡，跌宕轻文史。", 
            "方当启祯间，何伍鼎足峙。", 
            "文酒杂游衍，哲匠若肩比。", 
            "及其登衮冕，江山怀杖几。", 
            "南都砺素志，栖迟固所喜。", 
            "溟渤动归思，横琴在眼底。", 
            "履声感先民，时变生荆杞。", 
            "寂寂王粲宅，萧萧晏婴市。", 
            "晴日破苍霭，拳石荒陉陀。", 
            "赐书期师守，遗文待重梓。", 
            "旷怀瀼上堂，衡泌聊徒倚。"
        ], 
        "title": "村居咏怀古迹八首 其五 建霞楼", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "溪北凤岭阳，林壑何苍郁。", 
            "昔有翁陔园，楼阁殊杰出。", 
            "种桂得佳构，栽竹表清逸。", 
            "太傅谢政归，春秋多暇日。", 
            "屏迹啸俦侣，作赋摛华实。", 
            "幢幢云盖下，聚书富万帙。", 
            "恍入藏春坞，别敞环堵室。", 
            "镌石纪胜事，淩云郭子笔。", 
            "东南盛文藻，兹园美风物。", 
            "人生渺哀乐，时命有得失。", 
            "大道忽移国，闽粤两齮龁。", 
            "痛苦奔行在，殉国逾七秩。", 
            "悠悠世上口，毁誉宁足恤。", 
            "独叹稷契身，不予伊侣匹。", 
            "高咏秋悲篇，閒锄棕山秫。", 
            "凭吊曾感伤，有泪如泉汨。"
        ], 
        "title": "村居咏怀古迹八首 其六 翁陔园", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "村南文章里，伍公有遗宅。", 
            "乔木拂云霭，山气晖日夕。", 
            "迢迢雩溪水，郁郁荫竹柏。", 
            "林薮供蔬凿，池馆极幽僻。", 
            "昔公未过时，江山招吟席。", 
            "同游多英俊，李何称莫逆。", 
            "谁知骚雅才，竟遭阳九厄。", 
            "遁世为黄冠，飘然此岸帻。", 
            "风流既已尽，认识屡更易。", 
            "及今访里衍，一一皆陈迹。", 
            "古庙金崖碑，剔藓略可识。", 
            "野望心踯躅，秋风独散策。"
        ], 
        "title": "村居咏怀古迹八首 其七 文章里", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "南塘水如镜，弥望满桑苧。", 
            "陂原卅亩馀，渔父有钓渚。", 
            "渔父相国孙，入世畏罗罟。", 
            "忍食西山薇，但重陶潜树。", 
            "人境偶结庐，如入荒洲屿。", 
            "西斋署岸舫，绿阴傍深处。", 
            "孤亭悬春沼，断桥通幽墅。", 
            "高松戴颙居，深竹刘裕圃。", 
            "岂无濠濮趣，但慕箕颖侣。", 
            "谁知寂寞滨，亦自吊禾黍。", 
            "鼓枻世外音，不闻歌渔父。"
        ], 
        "title": "村居咏怀古迹八首 其八 南塘诗社", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "绕室成百遍，一灯飘万籁。", 
            "海云染空碧，凉飔积户隘。", 
            "稍移座右花，汲露向槛外。", 
            "乱书高隐几，涉猎颇嫌𢗲。", 
            "墙头竹掀动，池畔蛙感沸。", 
            "隐隐起肤寸，微霰吹衣袂。", 
            "几日阴作冱，侵晓野鸡霁。", 
            "众绿披新丛，得雨滋生势。", 
            "俄顷云拨墨，风悽雨转悈。", 
            "因念城乌饥，直任蚊蚋嘬。", 
            "端坐一叹息，欲泯物我界。", 
            "不见湿燕飞，犹思护弱裔。", 
            "沉沉万家梦，酣嬉得美睡。", 
            "以此阅众甫，疾雨不为厉。", 
            "明日清路尘，漂拂洗瘴疠。", 
            "拨雨见花光，皞皞秋斋媚。"
        ], 
        "title": "雨夜示汪公纪", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": null, 
        "text": [
            "掌故罕流传，父老莫穷究。", 
            "此地面驼岭，黝然望深秀。", 
            "桑柘纵复横，村舍近可觏。", 
            "缅怀蒐裘意，倘从子房后。", 
            "陵谷一以迁，亭榭遂非旧。", 
            "嘿寻游燕处，更无一瓦覆。", 
            "里门三字榜，仿佛间急就。", 
            "涧草低临水，溪云远依岫。", 
            "松虬隐缭垣，塘陂碧成甃。", 
            "工巧悬想像，感深极悠谬。", 
            "冥冥思古情，低昂各奋袖。", 
            "私语增累晞，况当扰攘候。", 
            "凭吊春黯伤，駥我循墙走。"
        ], 
        "title": "访何太傅吾驺赤松堂旧址", 
        "type": "古风", 
        "yun": "宥"
    }, 
    {
        "author": "李洸", 
        "era": "近现代", 
        "subtype": null, 
        "text": [
            "中丞孤介人，抚粤有惠政。", 
            "赤心忧黎元，挺身禦枭獍。", 
            "忆昔康熙初，四海靡底定。", 
            "迁徙始闽粤，其意在台郑。", 
            "惟彼蝼蚁贱，宁论血泪迸。", 
            "榄山地滨海，划界为陷阱。", 
            "监徒吏如虎，触网血以衅。", 
            "照夜尸纵横，出疆路绵亘。", 
            "纳纳乾坤大，蚩蚩哀愤并。", 
            "万众方倒悬，一语激民听。", 
            "至今读遗疏，字字见忠荩。", 
            "膏泽故在民，尸祝吾乡盛。", 
            "专庙郁崔嵬，造象起畏敬。", 
            "讲肆邻马队，血食浸不称。", 
            "灰劫弥年代，孰为甘棠咏。", 
            "日暮牛羊下，千山急催暝。"
        ], 
        "title": "谒王大中丞祠堂", 
        "type": "古风", 
        "yun": null
    }, 
    {
        "author": "李洸", 
        "era": "近现代", 
        "subtype": "五言绝句", 
        "text": [
            "暝色散秋林，积水明虚壑。", 
            "风亭去绝踪，片片云飞落。"
        ], 
        "title": "山行杂咏 其一", 
        "type": "绝句", 
        "yun": "药"
    }, 
    {
        "author": "李洸", 
        "era": "近现代", 
        "subtype": "五言绝句", 
        "text": [
            "峰回转千肠，壁立森万仞。", 
            "幽花自在香，楼阁参差隐。"
        ], 
        "title": "山行杂咏 其二", 
        "type": "绝句", 
        "yun": null
    }, 
    {
        "author": "李洸", 
        "era": "近现代", 
        "subtype": "五言绝句", 
        "text": [
            "山奇不知名，民寡易为俗。", 
            "人外抗高楼，脩然饶水竹。"
        ], 
        "title": "山行杂咏 其三", 
        "type": "绝句", 
        "yun": null
    }, 
    {
        "author": "李洸", 
        "era": "近现代", 
        "subtype": "五言绝句", 
        "text": [
            "乱峰掩青螺，净宇嵌空翠。", 
            "此境非人间，顷刻天花坠。"
        ], 
        "title": "山行杂咏 其四", 
        "type": "绝句", 
        "yun": "寘"
    }, 
    {
        "author": "李洸", 
        "era": "近现代", 
        "subtype": "五言绝句", 
        "text": [
            "黄叶舞青溪，冷云断寒岫。", 
            "行役感良时，风露满衫袖。"
        ], 
        "title": "山行杂咏 其五", 
        "type": "绝句", 
        "yun": "宥"
    }, 
    {
        "author": "李洸", 
        "era": "近现代", 
        "subtype": "五言绝句", 
        "text": [
            "危亭依木末，绝磴陟经岘。", 
            "咫尺失故山，故山旋复见。"
        ], 
        "title": "山行杂咏 其六", 
        "type": "绝句", 
        "yun": null
    }, 
    {
        "author": "李洸", 
        "era": "近现代", 
        "subtype": "五言绝句", 
        "text": [
            "岭云依木末，松涛乱壑流。", 
            "结宅渺人境，掷笔四山秋。"
        ], 
        "title": "为颙园老人题画 其一", 
        "type": "绝句", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "五言绝句", 
        "text": [
            "疏笔入荒寒，危峰耸孤峭。", 
            "坐令长蘅翁，得之兼二妙。"
        ], 
        "title": "为颙园老人题画 其二", 
        "type": "绝句", 
        "yun": "啸"
    }, 
    {
        "author": "李洸", 
        "era": "近现代", 
        "subtype": "五言绝句", 
        "text": [
            "天意怜幽独，黄花肯我亲。", 
            "凤凰山下月，曾无避秦人。"
        ], 
        "title": "凤山下见篱菊 其一", 
        "type": "绝句", 
        "yun": "真"
    }, 
    {
        "author": "李洸", 
        "era": "近现代", 
        "subtype": "五言绝句", 
        "text": [
            "日气晓澄鲜，山色秋寥泬。", 
            "满意见兹花，倾心在高节。"
        ], 
        "title": "凤山下见篱菊 其二", 
        "type": "绝句", 
        "yun": "屑"
    }, 
    {
        "author": "李洸", 
        "era": "近现代", 
        "subtype": "五言绝句", 
        "text": [
            "孤花阅贞性，寒岁依篱出。", 
            "谓可制颓龄，不是寻常物。"
        ], 
        "title": "凤山下见篱菊 其三", 
        "type": "绝句", 
        "yun": null
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "穷秋作客如梦里，归更无家绝似僧。", 
            "一室萧疏瓶钵静，晚钟依约打孤灯。"
        ], 
        "title": "净慈寺有怀故国诸子 其一", 
        "type": "绝句", 
        "yun": "蒸"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "刘郎闭户好临池，老鼎一家各振奇。", 
            "若问横琴那得似，愚公应傍北山移。"
        ], 
        "title": "净慈寺有怀故国诸子 其二", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "看竹南屏万个青，穿钱榆荚拂星星。", 
            "村南短李风情甚，幽梦来寻夕照亭。"
        ], 
        "title": "净慈寺有怀故国诸子 其三", 
        "type": "绝句", 
        "yun": "青"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "羡煞君家千里驹，一歌越调一吴歈。", 
            "草堂秋冷浑无恙，何日孤山寻老逋。"
        ], 
        "title": "净慈寺有怀故国诸子 其四", 
        "type": "绝句", 
        "yun": "虞"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "布衣都讲饱风霜，关外曾凋旧鹔鹴。", 
            "独惜月明君千里，未窥西子试浓妆。"
        ], 
        "title": "净慈寺有怀故国诸子 其五", 
        "type": "绝句", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "元白曾闻一瓣香，石莲亭树晚相望。", 
            "绿杨阴里无人处，苦忆疏狂卧醉乡。"
        ], 
        "title": "净慈寺有怀故国诸子 其六", 
        "type": "绝句", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "雨打残荷不忍听，泪连衰草更飘零。", 
            "撩人可是堤边柳，似我真怜水上萍。"
        ], 
        "title": "雨中初泛西湖 其一", 
        "type": "绝句", 
        "yun": "青"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "萍风何处溯伊人，短棹歌回不是春。", 
            "一曲凌波渺然去，水边沙外淡无尘。"
        ], 
        "title": "雨中初泛西湖 其二", 
        "type": "绝句", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "风尘沦落有沉哀，一寸相思一寸灰。", 
            "千顷绿波人似玉，悽悽怀抱向君开。"
        ], 
        "title": "雨中初泛西湖 其三", 
        "type": "绝句", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "开遍芙蓉小苑西，落红无主更沾泥。", 
            "烟衰雨笠湖边路，一任秋风顾影迷。"
        ], 
        "title": "雨中初泛西湖 其四", 
        "type": "绝句", 
        "yun": "齐"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "顾影迷离欲断魂，梦随堤草入渔村。", 
            "冷云残月轻相护，春雨秋花仔细论。"
        ], 
        "title": "雨中初泛西湖 其五", 
        "type": "绝句", 
        "yun": "元"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "忍论淹忽苦无成，飘向西风泪易倾。", 
            "十里荒堤人寂寂，一泓秋水碧盈盈。"
        ], 
        "title": "雨中初泛西湖 其六", 
        "type": "绝句", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "盈盈碧海玉销沉，莫测西陵水浅深。", 
            "残月晓风杨柳岸，旧踪无意更追寻。"
        ], 
        "title": "雨中初泛西湖 其七", 
        "type": "绝句", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "寻花拂柳过溪桥，桥畔谁家按玉箫。", 
            "风送远香来小艇，鱼吹香痕上兰桡。"
        ], 
        "title": "雨中初泛西湖 其八", 
        "type": "绝句", 
        "yun": "萧"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "兰桡桂棹欲何之，正是荒江暮雨时。", 
            "归路茫茫风又急，却怜漂泊在天涯。"
        ], 
        "title": "雨中初泛西湖 其九", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "天涯风露晚上寒，细语孤灯坐夜关。", 
            "料得秋花行乐地，又吹草绿满湖干。"
        ], 
        "title": "雨中初泛西湖 其十", 
        "type": "绝句", 
        "yun": null
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "居然置我北高峰，回首沧波几万重。", 
            "夜永枕孤人又远，凉天鸿雁渺燕踪。"
        ], 
        "title": "客邸书怀寄慈伽五羊 其一", 
        "type": "绝句", 
        "yun": "冬"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "辛苦寻诗怜不寐，凄凉闻笛足相思。", 
            "彷徨倚遍阑干角，知在山深在水湄。"
        ], 
        "title": "客邸书怀寄慈伽五羊 其二", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "一担黄卷一疲驱，两鬓飘萧酒一壶。", 
            "为问乐天何所乐，出山还解在山无。"
        ], 
        "title": "客邸书怀寄慈伽五羊 其三", 
        "type": "绝句", 
        "yun": "虞"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "静如入定冷如冰，茅店荒鸡剧可憎。", 
            "赢得秋风尘铺面，扁舟明日又西陵。"
        ], 
        "title": "客邸书怀寄慈伽五羊 其四", 
        "type": "绝句", 
        "yun": "蒸"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "年时有梦到江南，遥指鞭丝近石函。", 
            "听说六朝愁里过，兰成萧瑟我何堪。"
        ], 
        "title": "客邸书怀寄慈伽五羊 其五", 
        "type": "绝句", 
        "yun": "覃"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "梵钟吹度白云端，雨丝江空夜吐寒。", 
            "写入平湖图画里，六朝三竺镜中看。"
        ], 
        "title": "登天竺乳宝峰", 
        "type": "绝句", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "隐隐青螺一点孤，冷风吹雨过平湖。", 
            "携歌小舫经行地，一曲凄凉梦有无。"
        ], 
        "title": "孤山杂诗 其一", 
        "type": "绝句", 
        "yun": "虞"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "潋滟堆中送落晖，长桥衰柳故依依。", 
            "閒来踏遍西陵路，放鹤亭前待鹤归。"
        ], 
        "title": "孤山杂诗 其二", 
        "type": "绝句", 
        "yun": "微"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "招得湖山来几席，巢居阁子晚偏宜。", 
            "松涛千尺梅花影，自是人间绝妙词。"
        ], 
        "title": "孤山杂诗 其三", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "谁歌一曲黄金缕，肠断西泠三尺坟。", 
            "落叶满山人影乱，小桥流水望夫君。"
        ], 
        "title": "孤山杂诗 其四", 
        "type": "绝句", 
        "yun": "文"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "秋坟一角夕阳斜，居近青溪处士家。", 
            "啼血杜鹃不归去，病魂依旧恋梅花。"
        ], 
        "title": "孤山杂诗 其五", 
        "type": "绝句", 
        "yun": "麻"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "傍水依山楼外楼，多情张翰又逢秋。", 
            "醉中别有閒滋味，再过西泠定忆不。"
        ], 
        "title": "孤山杂诗 其六", 
        "type": "绝句", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "记从天际散花回，菊影梅魂落酒杯。", 
            "淡月暗随云里去，乱红斜逐短墙来。"
        ], 
        "title": "孤山杂诗 其七", 
        "type": "绝句", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "广化寺前曾倚棹，杏花村外又停骖。", 
            "逋仙偷许閒来往，半在江南半岭南。"
        ], 
        "title": "孤山杂诗 其八", 
        "type": "绝句", 
        "yun": "覃"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "到眼西溪镇可怜，芦花如雪草如烟。", 
            "才黄柿叶轻浮水，半长桑麻绿上船。"
        ], 
        "title": "西溪口号 其一", 
        "type": "绝句", 
        "yun": "先"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "容易吹残一笛秋，萧萧芦荻老行舟。", 
            "如烟芳草离人泪，入梦杨枝客子愁。"
        ], 
        "title": "西溪口号 其二", 
        "type": "绝句", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "十二溪桥卅六陂，霜枫如火照轻舸。", 
            "柴门临水人家少，斜日閒眠白鹭多。"
        ], 
        "title": "西溪口号 其三", 
        "type": "绝句", 
        "yun": "歌"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "交芦庵古破檐斜，港断汊横也老家。", 
            "欲吊词人何处是，杜鹃啼损马塍花。"
        ], 
        "title": "西溪口号 其四", 
        "type": "绝句", 
        "yun": "麻"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "涉江谁为采江蓠，杜若芳洲有我思。", 
            "夹岸桃花三四里，武陵西去水仙祠。"
        ], 
        "title": "西溪口号 其五", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "花深竹靓引舟还，落日孤云却等閒。", 
            "憔悴何郎归不得，放歌犹自念家山。"
        ], 
        "title": "西溪口号 其六", 
        "type": "绝句", 
        "yun": "删"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "蚤岁文章思补过，中更忧患见交情。", 
            "药栏花里秋方暝，一夜攒眉百感生。"
        ], 
        "title": "癸酉秋冬之间作 其一", 
        "type": "绝句", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "岂便山居成大隐，况于人海得长贫。", 
            "披衣渐起相思感，不觉移家两度春。"
        ], 
        "title": "癸酉秋冬之间作 其二", 
        "type": "绝句", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "剥啄无声礼数疏，渐移日影过庭除。", 
            "物情于我閒相称，汲水浇花爱我庐。"
        ], 
        "title": "癸酉秋冬之间作 其三", 
        "type": "绝句", 
        "yun": "鱼"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "咏怀曾读步兵诗，乞食难忘五柳辞。", 
            "纵有倾河注海泪，仓皇南渡恐非时。"
        ], 
        "title": "癸酉秋冬之间作 其四", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "杯酒凉阶独夜酿，等閒花草绕幽居。", 
            "何当呼月白云顶，忘却秋萤照读书。"
        ], 
        "title": "癸酉秋冬之间作 其五", 
        "type": "绝句", 
        "yun": "鱼"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "寒泉秋荐东篱菊，夜雨春分顾渚茶。", 
            "一事未能忘结习，月明移榻就梅花。"
        ], 
        "title": "癸酉秋冬之间作 其六", 
        "type": "绝句", 
        "yun": "麻"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "独立茅庐一岸巾，青山门对树为邻。", 
            "怀人天末倚长啸，自斸兰荃寄所亲。"
        ], 
        "title": "癸酉秋冬之间作 其七", 
        "type": "绝句", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "雨穿穷巷竹摇冷，酒入愁肠语化哀。", 
            "只恐春归绝消息，一年生计乱云堆。"
        ], 
        "title": "春望和黄咏雩", 
        "type": "绝句", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "仲兄铁笔惊风雨，奥渺直窥斯籀古。", 
            "世间无地著斯人，惟有韩陵石可语。"
        ], 
        "title": "题癯竹斋印谱为李用晦二首 其一", 
        "type": "绝句", 
        "yun": null
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "嗟哉俗手何纷纷，卅年键户得长贫。", 
            "莫轻馀事雕虫技，寂寞扬雄今有闻。"
        ], 
        "title": "题癯竹斋印谱为李用晦二首 其二", 
        "type": "绝句", 
        "yun": null
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "玄武湖边花万枝，石头城外柳丝丝。", 
            "何人解唱柘枝曲，日暮荒堤棹去迟。"
        ], 
        "title": "玄武湖绝句 其一", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "芰荷吹水绿波横，倦枕潮光梦亦惊。", 
            "见说御沟曾饮马，只今王气郁台城。"
        ], 
        "title": "玄武湖绝句 其二", 
        "type": "绝句", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "幕府山光塔影摇，东陂西荡短长桥。", 
            "莲花十里香薷海，荡桨波心送六朝。"
        ], 
        "title": "玄武湖绝句 其三", 
        "type": "绝句", 
        "yun": "萧"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "照面菱州镜乍开，两山排闼送青来。", 
            "断桥衰柳铜钩井，待向神祠酹一杯。"
        ], 
        "title": "玄武湖绝句 其四", 
        "type": "绝句", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "荒城百雉落回塘，一棹圆荷始三芳。", 
            "爱此江边好吴艇，翠虹堤外蹋沧浪。"
        ], 
        "title": "玄武湖绝句 其五", 
        "type": "绝句", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "铁匣琉璃好护持，云阶月地费寻思。", 
            "温泉水暖秋风冷，犹见鸾皇独往时。"
        ], 
        "title": "李研山新制凤砚属题其拓本 其一", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "平生影事销残暝，今日摸索语苦深。", 
            "我本楚狂迷却曲，为君哀丽发孤吟。"
        ], 
        "title": "李研山新制凤砚属题其拓本 其二", 
        "type": "绝句", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "缺月江楼夜向微，惊枝乌鹊尚南飞。", 
            "车尘渐逐春花乱，可有行人不忆归。"
        ], 
        "title": "佛山旅夜 其一", 
        "type": "绝句", 
        "yun": "微"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "忘念平生已扫除，疏星云汉暂相于。", 
            "一灯半偈庄严地，说与春残恐负渠。"
        ], 
        "title": "佛山旅夜 其二", 
        "type": "绝句", 
        "yun": "鱼"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "云光叠翠对冥搜，隐几还悬万斛愁。", 
            "十五国风风在下，微言谁解说春秋。"
        ], 
        "title": "颙园八咏为陈协之题 其一 风思楼", 
        "type": "绝句", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "半山哀丽赋秋云，老去泉明绝世纷。", 
            "一自神弦蜀江隔，更谁挥手睨斜曛。"
        ], 
        "title": "颙园八咏为陈协之题 其二 无弦琴室", 
        "type": "绝句", 
        "yun": "文"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "晓月朦胧似云侵，谁知头白旧伤心。", 
            "不离眷属尤清净，好语梵天梦一寻。"
        ], 
        "title": "颙园八咏为陈协之题 其三 雪迦庵", 
        "type": "绝句", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "瀑泉照影影成双，历乱孤花动寰幢。", 
            "溪畔若耶音不断，先生岁晚卧沧江。"
        ], 
        "title": "颙园八咏为陈协之题 其四 浣音亭", 
        "type": "绝句", 
        "yun": "江"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "西去深村梅万树，东回海角月千盘。", 
            "借将色相窥梅月，荷锄人归当雪看。"
        ], 
        "title": "颙园八咏为陈协之题 其五 雪图", 
        "type": "绝句", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "清泪铅水无端如，鸾皇飞影九霄虚。", 
            "袁安一卧声尘寂，绝忆闭门翻道书。"
        ], 
        "title": "颙园八咏为陈协之题 其六 雪留痕馆", 
        "type": "绝句", 
        "yun": "鱼"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "一垆沈水图禅病，百感随薪入曼华。", 
            "祗有閒情销未尽，断魂零梦在天涯。"
        ], 
        "title": "颙园八咏为陈协之题 其七 栖心楼", 
        "type": "绝句", 
        "yun": "麻"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "宫帘饮露恨何殊，依旧成都八百株。", 
            "输与双鱼春比目，不知泪眼梦中枯。"
        ], 
        "title": "颙园八咏为陈协之题 其八 桑莲理馆", 
        "type": "绝句", 
        "yun": "虞"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "永夜江行梦转凉，藕花零落稻花香。", 
            "人间海燕飞无定，不见森森独漉堂。"
        ], 
        "title": "江上有怀黎二樵 其一", 
        "type": "绝句", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "平田漠漠绿于油，海气剥光入柁楼。", 
            "见说二樵眠食地，青萝嶂绕水中洲。"
        ], 
        "title": "江上有怀黎二樵 其二", 
        "type": "绝句", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "踯躅荒邱想战尘，天阴鬼哭正秋新。", 
            "衣冠去国终何料，真觉江淹是恨人。"
        ], 
        "title": "偶感 其一", 
        "type": "绝句", 
        "yun": "真"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "潜夫缩手向陈编，闭户扬雄独草玄。", 
            "会有云霓天外望，戊寅待纪中兴年。"
        ], 
        "title": "偶感 其二", 
        "type": "绝句", 
        "yun": "先"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "谋国曾无千岁计，著书空有百年心。", 
            "腐儒牖下论饥饱，蒿目神州陆竟沉。"
        ], 
        "title": "赠张君劢", 
        "type": "绝句", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "小园得雨藓苔滋，不觉春来物候移。", 
            "昨夜新雷又惊蛰，百虫悽抑助敲诗。"
        ], 
        "title": "荆园杂诗 其一", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "绕廊爱听雨潺潺，梅已成阴石更顽。", 
            "独坐无人共寥寂，愁心一夜寄南湾。"
        ], 
        "title": "荆园杂诗 其二", 
        "type": "绝句", 
        "yun": "删"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "紫藤花发行篱斜，细雨轻阴送苦茶。", 
            "坐负丘园春雨换，不曾披剃似无家。"
        ], 
        "title": "荆园杂诗 其三", 
        "type": "绝句", 
        "yun": "麻"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "晓日轩窗澹欲无，开门春水绿平铺。", 
            "眼明仲蔚蓬蒿长，聊补嫩梅三两株。"
        ], 
        "title": "荆园杂诗 其四", 
        "type": "绝句", 
        "yun": "虞"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "渭川佳兴千竿绿，楚泽伤心九晼滋。", 
            "往日恩情尽销歇，只应垂泪对花枝。"
        ], 
        "title": "荆园杂诗 其五", 
        "type": "绝句", 
        "yun": "支"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "月澹星稀客乍归，天涯弟妹恋庭帏。", 
            "滕花佛火何年碧，远梦他时独掩扉。"
        ], 
        "title": "荆园杂诗 其六", 
        "type": "绝句", 
        "yun": "微"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "黄鹂声啭杜鹃开，花鸟无机莫浪猜。", 
            "只有及时来看取，人间离乱不须哀。"
        ], 
        "title": "荆园杂诗 其七", 
        "type": "绝句", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "七言绝句", 
        "text": [
            "一庵绣佛与燃灯，渐觉气平思转腾。", 
            "剪綵作花诚拙计，几分肠热又如冰。"
        ], 
        "title": "荆园杂诗 其八", 
        "type": "绝句", 
        "yun": "蒸"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "秋光偏媚客，长啸独登台。", 
            "谁蘸幽篁冷，烟霏玉槛开。", 
            "茶香风送枕，花落雨馀杯。", 
            "延伫深怀想，先公侧帽来。"
        ], 
        "title": "先文公游龙井寺有句云片云孤石立小雨万山开洎余游片云亭风物依稀欲一寻先公题名遂不可得敬依原韵", 
        "type": "律诗", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "排闼松风劲，披襟罗带开。", 
            "优游聊偃息，凭眺独迟徊。", 
            "木落寒姿峭，天荒野壑哀。", 
            "何当秋老日，摩眼上曾台。"
        ], 
        "title": "松颠阁柬觉非上人二律 其一", 
        "type": "律诗", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "隐隐松颠阁，秋涛撼佛檠。", 
            "萧辰山鬼哭，故垒夕阳明。", 
            "樗散原无我，疏狂过此生。", 
            "从师闻妙语，不觉夜三更。"
        ], 
        "title": "松颠阁柬觉非上人二律 其二", 
        "type": "律诗", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "南北双峰插，登临意倍伤。", 
            "潜岩菭磴滑，蕉石野烟苍。", 
            "逃海约何补，著书聊不妨。", 
            "草堂有归燕，应识旧门墙。"
        ], 
        "title": "丁家山康长素先生读书处", 
        "type": "律诗", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "迹往神还在，兴酣落笔初。", 
            "右军矜瘦硬，山谷谢纡徐。", 
            "洗砚真沉碧，哦诗自散樗。", 
            "所嗟生更晚，开卷倍踟躇。"
        ], 
        "title": "题李灵川公遗墨直轴", 
        "type": "律诗", 
        "yun": "鱼"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "似海难量恨，中怀不自持。", 
            "隔花成小别，临镜觉多思。", 
            "黛浅羞还敛，波横怯欲窥。", 
            "此生幽怨极，无计托通辞。"
        ], 
        "title": "隔花", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "淡薄原能化，栖迟有告劳。", 
            "增冰窥性凛，割席避名高。", 
            "园屋清阴翳，帷灯浊圣陶。", 
            "相逢天下士，休更叹蓬蒿。"
        ], 
        "title": "怀熊鲁柯", 
        "type": "律诗", 
        "yun": "豪"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "晴绿山依郭，初秧水带陂。", 
            "巷深无吠犬，草没有残碑。", 
            "世已黄农去，风犹魏晋遗。", 
            "湛塘如覆镜，同此照须眉。"
        ], 
        "title": "陈协之邀集甘泉山馆", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "终古孝陵卫，潜通灵谷阴。", 
            "断碑蛇蝎出，坏壁藓苔侵。", 
            "擎椀生岩溜，振衣惧陆沈。", 
            "兵戈何日息，骖阵殪云深。"
        ], 
        "title": "灵谷寺", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "昨宵快击楫，今日重凭栏。", 
            "径曲松为势，山深鸟自盘。", 
            "天容窥海大，世役引杯宽。", 
            "独有登临恨，回车路渺漫。"
        ], 
        "title": "偕冯康侯登香港摩星岭绝顶", 
        "type": "律诗", 
        "yun": "寒"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "伏枥意何极，临江兴不舒。", 
            "此情非所料，今日正相须。", 
            "向往心弥切，郊游迹渐疏。", 
            "从来忧国念，长啸付蘧庐。"
        ], 
        "title": "松斋谢改居香港赋赠一律", 
        "type": "律诗", 
        "yun": null
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "凤岭吾乡秀，荆园百步遥。", 
            "万家今望雨，坐此失秋宵。", 
            "持我东西地，怀人涨落潮。", 
            "江山容啸傲，丛桂不须招。"
        ], 
        "title": "九月登凤岭同何毅孙吕芳子赋", 
        "type": "律诗", 
        "yun": "萧"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "夜气嘘云积，流萤湿草翘。", 
            "庭荒心自迥，人远意难憀。", 
            "恶梦一吹尽，疏星相望遥。", 
            "睡迟浑不寐，婉娩失春宵。"
        ], 
        "title": "疏星", 
        "type": "律诗", 
        "yun": "萧"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "天地一指喻，江山两鬓丝。", 
            "才堪为世用，名岂与人知。", 
            "浊酒随年事，新凉入梦思。", 
            "凭高浑不乐，海鸟见旌旂。"
        ], 
        "title": "香港登高时淞沪战事剧甚", 
        "type": "律诗", 
        "yun": null
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "短书才入手，百战况惊心。", 
            "色养知亲老，形劳愧尔任。", 
            "园芜人迹罕，春树鸟啼深。", 
            "独有重帏梦，前绥倘见寻。"
        ], 
        "title": "内子述乡中近事辄题札尾", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "悲悯天人际，宁辜作述心。", 
            "死生原一瞬，祸乱政相寻。", 
            "违难情何极，扶伤力未任。", 
            "哀鸿遍南北，悽断不成音。"
        ], 
        "title": "五音秋日避兵村舍作 其一", 
        "type": "律诗", 
        "yun": "侵"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "万劫吾生值，兴亡祗益哀。", 
            "路传豺虎恶，秋入雪霜催。", 
            "谋国谁孤注，牵肠日九回。", 
            "汍澜对儿女，摩眼倦还开。"
        ], 
        "title": "五音秋日避兵村舍作 其二", 
        "type": "律诗", 
        "yun": "灰"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "荒村穷自窜，将母敢言艰。", 
            "独往心寥落，孤吟足蹒跚。", 
            "粮无三月聚，鹤有九霄还。", 
            "野老招邻近，开尊且破颜。"
        ], 
        "title": "五音秋日避兵村舍作 其三", 
        "type": "律诗", 
        "yun": null
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "极目神州迥，攒眉切近忧。", 
            "罪言从杜牧，经术说何休。", 
            "尊酒朋侪共，绳床风雨留。", 
            "胡尘惊匝地，寂寞此沙洲。"
        ], 
        "title": "五音秋日避兵村舍作 其四", 
        "type": "律诗", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "鱼烂有今日，空辜豢养恩。", 
            "民岩仍罔恤，士气故难伸。", 
            "釜底魂从泣，车前鬼又新。", 
            "未遗膏泽在，死节更何人。"
        ], 
        "title": "五音秋日避兵村舍作 其五", 
        "type": "律诗", 
        "yun": null
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "野水坳堂浅，茅斋制作殊。", 
            "桥通南北岸，画有主宾图。", 
            "放鸭塘分渌，惊鱼雨响蒲。", 
            "田家诚足恋，应悔误攻儒。"
        ], 
        "title": "五音秋日避兵村舍作 其六", 
        "type": "律诗", 
        "yun": "虞"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "陷贼怜嵚崎，攀龙痛瞀犹。", 
            "支撑无半壁，漂泊正孤舟。", 
            "急难鸰原感，危时草泽收。", 
            "一哀真出涕，史笔付阳秋。"
        ], 
        "title": "五音秋日避兵村舍作 其七", 
        "type": "律诗", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "茕独哀无告，羁孤历不言。", 
            "伯通能赁庑，张俭得投门。", 
            "败簏残篇共，斜阳秃树存。", 
            "家山一弹指，掩涕向郊原。"
        ], 
        "title": "五音秋日避兵村舍作 其八", 
        "type": "律诗", 
        "yun": "元"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "草绕罗舍宅，居深九曲溪。", 
            "长松巢水鹤，断竹逐莎鸡。", 
            "帝力嗟何有，天心竟不齐。", 
            "百罹逢此日，道路苦栖栖。"
        ], 
        "title": "五音秋日避兵村舍作 其九", 
        "type": "律诗", 
        "yun": "齐"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "相需惟百忍，开济岂无因。", 
            "亡楚虽三户，姓周赖个臣。", 
            "过鱼从饮泣，扪虱定衔辛。", 
            "披发伊川叹，吾衰熟能陈。"
        ], 
        "title": "五音秋日避兵村舍作 其十", 
        "type": "律诗", 
        "yun": "真"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "东南满寇盗，沧海竟横流。", 
            "徒逞一朝忿，遂贻千岁忧。", 
            "庭花开欲尽，笼鸟鸷还休。", 
            "观物因多感，乾坤祗两头。"
        ], 
        "title": "五音秋日避兵村舍作 其十一", 
        "type": "律诗", 
        "yun": "尤"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "乡校真成毁，于今叹郑侨。", 
            "道穷冠作溺，风变室为鸮。", 
            "无力狂澜挽，何时块垒消。", 
            "昔贤都讲地，怅望一萧条。"
        ], 
        "title": "五音秋日避兵村舍作 其十二", 
        "type": "律诗", 
        "yun": "萧"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "中宵气郁勃，起坐复閒行。", 
            "九虎关谁扣，长蛇陆竟横。", 
            "千戈今日泪，兄弟故园情。", 
            "不敢窥高月，寒螀照独鸣。"
        ], 
        "title": "五音秋日避兵村舍作 其十三", 
        "type": "律诗", 
        "yun": "庚"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "乱离愁见月，卅亩照陂塘。", 
            "瓜架连光满，松崦取梦荒。", 
            "胆肝犹楚越，天地一彭殇。", 
            "沽酒残宵得，因之野兴长。"
        ], 
        "title": "五音秋日避兵村舍作 其十四", 
        "type": "律诗", 
        "yun": "阳"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "至乐无如酒，相逢各少年。", 
            "但令风义在，休使乱离牵。", 
            "绕座花四面，窥人月一弦。", 
            "醇𨢆浑自醉，醉舞北堂前。"
        ], 
        "title": "贱日与毙庵硕生立民毅孙轰饮", 
        "type": "律诗", 
        "yun": "先"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "明月生南海，红楼认妾家。", 
            "倾城须自惜，去国更堪嗟。", 
            "与尔俱纶落，相逢在狭斜。", 
            "祗弹珠泪热，不必向琵琶。"
        ], 
        "title": "席上赠何雪鸿 其一", 
        "type": "律诗", 
        "yun": "麻"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "孤根难自植，陨叶早辞枝。", 
            "秋水凝眸语，西风彻骨悲。", 
            "真嫌脂粉污，但有影形随。", 
            "吾属行为虏，浩歌知是谁。"
        ], 
        "title": "席上赠何雪鸿 其二", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "寂寞南来日，苍莽四狩时。", 
            "庙堂虚一老，学术觉多歧。", 
            "真有婴儿旨，空留薄海悲。", 
            "死生原旦暮，佐世本无为。"
        ], 
        "title": "蔡元培先生挽词 其一", 
        "type": "律诗", 
        "yun": "支"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "黄顾公能接，馀晖望寝门。", 
            "谈经高密当，论学永嘉尊。", 
            "腐鼠休相嚇，游龙极至言。", 
            "明夷待今访，白日正昏昏。"
        ], 
        "title": "蔡元培先生挽词 其二", 
        "type": "律诗", 
        "yun": "元"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "仁义真无敌，于今信不磨。", 
            "春秋孰功罪，天地日干戈。", 
            "世运侔中论，国殇哀九歌。", 
            "忍看饥溺尽，赤手挽银河。"
        ], 
        "title": "陈孝威徵诗慨赋四律 其一", 
        "type": "律诗", 
        "yun": "歌"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "上相讦谟北，邦君礼数殊。", 
            "才偏惊异国，术早验阴符。", 
            "大府陈琳檄，流民郑侠图。", 
            "终凭簪笔在，休更失桑榆。"
        ], 
        "title": "陈孝威徵诗慨赋四律 其二", 
        "type": "律诗", 
        "yun": "虞"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "举世畴能识，侧身希望遥。", 
            "问谁回地轴，试与过天骄。", 
            "安石苍生重，阿龙行步超。", 
            "颇闻经国业，即此间丰标。"
        ], 
        "title": "陈孝威徵诗慨赋四律 其三", 
        "type": "律诗", 
        "yun": "萧"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "一纸常千里，攻心笔似椽。", 
            "护航先决策，输挽早筹边。", 
            "无术移尘劫，多才冷粥饘。", 
            "永嘉如可作，应附党人编。"
        ], 
        "title": "陈孝威徵诗慨赋四律 其四", 
        "type": "律诗", 
        "yun": "先"
    }, 
    {
        "author": "李洸", 
        "era": "近现代", 
        "subtype": "五言律诗", 
        "text": [
            "一湾临浅水，万木界星河。", 
            "房稍怜蜂蜜，矶真奈燕何。", 
            "雾横山荦确，天晓月嵯峨。", 
            "野兴因君发，莫令佳日过。"
        ], 
        "title": "浅水湾和张君华", 
        "type": "律诗", 
        "yun": "歌"
    }
]